
seignor or fetes pes daingniez zz poi entendre 
en biaus moz escouter puet on molt bien aprendre 
se vilonie di fetes le moi desfendre 
c on doit bien le mesdit au mesdisant reprendre 
je ne vous vueil parler mesque de cortoisie 
debonnerete lo qui molt amende vie 
et larguece autressi or ne mescreez mie 
qui ces yy teches a damediez ne l het mie 
il nous en moustra bien de son cors l examplaire 
que il voloit des rois estre plus debonaire 
par debonerete ot il tant de contraire 
qu il soufri mort en croiz por nous fors d enfer traire 
deboneres fu quant il ne se vout desfendre 
de cels qui en la croiz le firent mort estendre 
aussi larges fu il quant en don se vout tendre 
onques nus si biaus dons ne fu tenduz a prendre 
de yy teches avez example bone fine 
et sachiez que c est voirs selonc lettre devine 
cil qui en pechie est ce est cil quant s afine 
c on debonere voit large en descipline 
certes ce est bien droiz que ainsi le facons 
par nous bien confesser nos mesfez esfacons 
de debonerete remoustrons les facons 
largement amendons vers dieu nous refacons 
laidement se desfent c est chose veritable 
qui l uevre jhesu crist lest por cele au deable 
or nous refacons donc par penitance avable 
si que nous ne perdons la vie pardurable 
he laz j en voi si pou qui a ce vueillent tendre 
poi voi des mesfesanz qui se vueillent reprendre 
por zz petit contens voi tel mesfet emprendre 
dont en enfer iront li greignor li mendre 
felonie ont ces genz en lor cuers si plantee 
que ja ne leur ert tant l example dieu moustree 
qu ele en puisse por rien estre desracinee 
domage est quant tel gent fu onques engendree 
je ne pris pas tel gent une piece de sarge 
ja felon cuer nul jor ne verrez estre large 
el point qu estre le doit d avarisce fet targe 
confonduz foit li cors qui si vilment se charge 
je n en vueil nul oster prelat prince ne conte 
ne autre gent qui font en maindre conte 
que penssent tel mauves par leur vilaine honte 
cuident il qu apres mort diex en lor ciel les monte 
ja mar le cuideront il ni enterront mie 
la debonere gent plaine de cortoisie 
qui ont l example dieu el cuer en l oie 
cels metra il o soi en pardurable vie 
se les yy teches ont ou tant de biens abonde 
la reson c on en puet avoir dieu le monde 
alixandres li rois droiz est que je l esponde 
toute terre en sousmit a soi a la roonde 
li deboneres cuers qui larguece demaine 
petit doit len douter qui contre lui se paine 
quar grace tant d amis li done li amaine 
qu ades est honoree sa force souveraine 
et d un felon aver vous dirai la puissance 
s il s esmuet en content par sa grant mescheance 
quant il cuide achever son fel cuer si l avance 
quant il cuide estre avant en la merde se lance 
lors poez vous savoir s il est nez de bone eure 
qui est larges douz toz jors tels demeure 
qui est de dieu amez li mondes l oneure 
et de ses anemis vient toz jors au deseure 
au finer de son dit si archevesques conte 
qu il n est prelas tant haus prince ne dus ne conte 
ne nus fel ne avers qu en fin ne voist a honte 
et diex le douz cortois toz jors essauce monte 
or li deprions dont que il nous vueille fere 
chascun envers lui fin large debonere 
si qu en l oreille aions el cuer examplere 
par quoi apres la mort nous vueille a soi atrere 

li siecles est si bestornez 
que je sui trop pis atornez 
por le siecle qui si bestorne 
que toute valor se retorne 
et se recule vaine quasse 
comme limecon en sa chasse 
or ne me sai mes comment vivre 
que des bones genz sui delivre 
qui me soloient maintenir 
si ne me sai mes contenir 
et se j en mon pais sejor 
len me dira mes chascun jor 
se j ai soufrete ne destrece 
que ce sera par ma perece 
se je vois au tornoiement 
on oevre plus vilainement 
c on ne soloit des yy pars 
quar les veaus si sont liepars 
et les chievres si sont lions 
malement est baillis li hons 
qu il estuet en lor manaie estre 
quar li plus fort en sont li mestre 
et li aver sont alixandre 
il n est ne pie ne calandre 
qui me seust pas gosillier 
ce qui me fet si merveillier 
len me dit que chevalerie 
est amendee en normendie 
mes male honte ait qui le cuide 
bien croi que terre i est plus vuide 
de grant contens qui ne soloit 
chascuns l autre fouler voloit 
dont l un est mort l autre envielliz 
si est li siecles tressailliz 
por la mort qui trestout desvoie 
mes par dieu je me gageroie 
un denier d argent ou d archal 
se bertran le mareschal 
els robert malet vesquissent 
et le chamberlenc qu il feissent 
encore miex en normandie 
que cels ne font qui sont en vie 
qu il savoient plus biau doner 
et le lor miex abandoner 
aus dames aus chevaliers 
qui savoient bien les aliers 
qu il apent a chevalerie 
trop fesoient miex cortoisie 
a toute gent lonc ce que erent 
menestrels molt recomperent 
de ce que ne vivent encore 
quar ces mauves qui vivent ore 
donassent encor maugre lor 
quar trop par fust grant deshonor 
se ces preudes hommes donaissent 
et cil des iex les esgardaissent 
veoir doner sanz doner rien 
tost se descouvrist lor merrien 
quar len voit bien ce est la somme 
quant mauves est delez preudomme 
que c est molt diverse partie 
il ot zz fevre en normendie 
qui trop bien arrachoit les denz 
en la bouche au vilain dedenz 
metoit zz laz trop soutilment 
et prenoit la dent trop forment 
puis fesoit le vilain bessier 
por entor l enclume lier 
le laz qui li tient a la joe 
ne peust pas zz oef d aloe 
estre entre l enclume la cane 
et quant li fevres se rassane 
aus tenailles au martel 
si chaufe son fer bien bel 
et soufle buffe se regarde 
et celui ne se done garde 
qui a l enclume est atachiez 
quar le fevre qui l a laciez 
ne fet samblant de nule rien 
ainz chaufe son fer bel bien 
quant s esporduite est bien chaufee 
et bien boillant et embrasee 
si porte son fer sor l enclume 
qui tout estincele escume 
et cil sache a soi son visage 
si demeure la dent en gage 
et cil porte toz jors son fer 
' toz les vis deables d enfer 
vous apristrent or denz a trere " 
fet celui qui ne set que fere 
ainz est esbahis de peur 
qu il n est mie bien aseur 
quant il meismes si briefment 
esrache maugre sien sa dent 
autressi maugre lor donoient 
cil aver quant il esgardoient 
que malet toute jor donoit 
que le fer el feu si tenoit 
chaut de valor alumez 
que tuit fussent arz brullez 
cels qui pres de li se tenissent 
s a son fer chaut ne guencheissent 
quar preudom ne puet miex uller 
a mauves les grenons nuller 
ne plus cointement les denz trere 
que par bonte entor lui fere 
preudom tient toz jors l espreduite 
et si chaufee si conduite 
que honte art honor alume 
toz cels qui sont pres de s enclume 
covient lors querre si se traient 
ou qu il devisent ou qu il traient 
et s aucuns le preudomme esloingne 
por la paor que il ne doingne 
sachiez bien que trop li meschiet 
puisqu il gandist c onor li chiet 
mes l onor au preudom demeure 
comme la dent en icele eure 
fist au fevre com je vous di 
quant cil por son chaut fer gandi 
por qoi il a sa dent perdue 
qui demora au laz pendue 
savez vous qui j apel le laz 
sens cortoisie solaz 
quar sens lace lie la gent 
sens est le laz bel gent 
qui prent honor lie lace 
et les mauves les denz arrache 
archevesques si mande prie 
aus escuiers de normandie 
et aus plus riches damoisiaus 
quels qu il soient viex ou noviaus 
por l amor dieu que s entremetent 
que le fer tantost el feu metent 
et que le laz n oublient mie 
de sens qui la gent lace lie 
ne le martel de la proesce 
ne l espreduite de larguece 
mes il ont molt poi d examplere 
por bien aprendre denz a trere 
certes je ne sai en quel lieu 
mes or lor soviengne por dieu 
du bon aprentis du nuef borc 
bien lor en membre 
et du jemble au fer de molin 
dont le vimon est au declin 
et je lo bien que lor soviegne 
et que chascuns si se contiegne 
que valor soit avant boutee 
qui vaine quasse est reculee 
comme en sa chasse limecon 
et que il metent contencon 
qu il s atornent en tel maniere 
qu il retornent trestuit arriere 
cest siecle qui est bestornez 
qu arriere soit desbestornez 
si qu autressi atornez soie 
comme atornez estre soloie 

por reprendre les mesdisanz 
qui les amanz sont despisanz 
emprent hue archevesque a dire 
cest dit contre els embrasez d ire 
or entendez quels est le dit 
amors si est sanz contredit 
une chose de tel nature 
que n a de vilonie cure 
ele est nee de cortoisie 
si l a en despit vilonie 
ne ja n emprendra son ostage 
ou faussete ou herbregage 
el veut manoir en verite 
si l a en despit faussete 
en debonerete seure 
prent bone amor sa norreture 
si la het donques par reson 
felonie en toute seson 
qui a en soi si com moi samble 
faussete vilonie ensamble 
ces yy teches ont de mesnie 
trahison orgueil envie 
de tels vilains mortels pechiez 
sont les mesdisanz entechiez 
qui reprenent cels qu amors maine 
comme son lige homme demaine 
quar por ce a el tel puissance 
qu el puet prendre le roi de france 
s il est cortois debonere 
si comme uns hons de bas afere 
ele ne fet de parage conte 
cuer de roi de duc de conte 
d emperreis de roine 
en verite loial fine 
puet amener a son servage 
et enserrer en bas parage 
et zz bas cors fet si haut tendre 
que il ne puet aillors entendre 
amors puet de legier tuer 
et puet duel en joie muer 
souspirer fet a grief martire 
cels qu el voit jouer rire 
tele est de sa vertu sa force 
en toz les leus ou el s efforce 
mes mesdisanz ne sevent mie 
comment amors destraint lie 
ne la grant joie qu ele done 
a cels a cui el s abandone 
qui l ont servie a sa devise 
du plesant amorous servise 
ce ne puet avenir ne estre 
qu amors son secre ne son estre 
face a nul mesdisant savoir 
l entendement ne puet avoir 
fors cels qu ele prent embrace 
tant soutilment les siens enlace 
que nus ne s en puet deslacier 
puisqu el la volut enlacier 
n est nul tant en ait mesaise 
a cui son meschief trop ne plaise 
tantqu ait d amor alegement 
sueffre endure son torment 
son torment son grief martire 
si os bien de verite dire 
de noient voi cil entremetre 
qui son chastiement veut metre 
en celui qu amors a lié 
que ja tant n en ert chastié 
que ja chastiement i vaille 
la montance d une maaille 
plus est chastié plus aime 
molt est cil fols qui son ble seme 
en terre ou rien ne puet lever 
a mal preu en doit assener 
ainsi fet musarde folie 
cil qui amant d amors chastie 
quar il pert toute sa parole 
si m est avis que ausi fole 
comme cil qui pert sa semence 
ledenge ne vaut rien ne tence 
vers cil qu amors a amoré 
quar il est sanz fin demoré 
du tout en tout en son servise 
puisqu ele s est en li reprise 
por voir itant vous conterai 
amors s aert en cuer verai 
et se reprent enracine 
quiconques aime d amor fine 
ne fet bareter ne trichier 
amors si ne tient nului chier 
s il n est cortois debonere 
amors dedenz les bons repere 
ja mauves n ert en son covent 
des mauves avient molt sovent 
qu il sont espris de felonie 
et de trahison d envie 
quant voient aucun bacheler 
qu amor destraint si que celer 
ne puet son oeil qu ades covoite 
avoir ce que son cuer covoite 
quar l ueil voit volentiers sanz doute 
ce qu au cuer met s entente toute 
quant ainsi est lors si s escrient 
au commun de lui mesdient 
primes avant puis arriere 
et c est bien droiz que lor maniere 
si est toute aus vilains contrere 
ades doit vilains vente fere 
et si a force le covient 
et quant j es voi si me sovient 
des vilains oisiaus qui agachent 
l esprevier fort le desachent 
quant entr els vient par aventure 
et c est bien droiz que lor nature 
si est vil orde mauvese 
por ce n est pas droiz que lor plese 
de l esprevier la compaignie 
et reson si ne le veut mie 
que l esprevier est gentil chose 
et vilonie est toute enclose 
es vilains oisiaus repuse 
et por ce chascuns d aus refuse 
du gentil oisel le repere 
par cest samblant vous puis retrere 
que le faus mesdisant felon 
entechié comme guenelon 
ne puet por nule rien amer 
l amant cortois douz sanz amer 
que nature si les diverse 
et les ordene a la traverse 
si que rien plus ne font pareille 
que l esprevier a la corneille 
mes li mauves por son despire 
l amant cortois de rien n empire 
ja tant ne l saura atichier 
quar cortoisie si l a chier 
qui de sa nuisance le garde 
et loiaute qui l a en garde 
ainsi est il bien le sachiez 
toz cels pris qu amors a laciez 
et a menez a son servage 
qu a toz les jors de lor aage 
la vueillent en tout obeir 
se il vuelent l eure veir 
que il aient parfete joie 
qu aussi vueille diex que je voie 
a sante le jor de demain 
biaus services tret pain de main 
si lor pri que lor en soviengne 
et passion destraingnant tiengne 
tretoz les mesdisanz du monde 
et diex les abate et confonde 
et les amanz par sa pite 
maint a voie de verite 

tout ne face mentir que fable 
si est mentir souvent avable 
car mentir aucune seson 
done bien color a reson 
or souffrez zz poi que je conte 
por qoi commenz ainsi cest conte 
il avint que l autr ier erroie 
vers feschamp si com miex pooie 
tant errai c un matin aving 
a la ville quant je la ving 
chies richart du pont pris ostel 
diex le gart quar il a los tel 
c oste ne puet meillor avoir 
assez tost je vous faz savoir 
alai a bauduin es bours 
tout a pie quar a chieresbours 
grant pieca por zz grant malage 
i vouai le pelerinage 
s alai aquiter ma pramesse 
tout a point i ving a la messe 
m offrande fis quant fu chantee 
lors fu itele ma penssee 
por ce qu adont estoit jeune 
de rouvoisons haute commune 
dusqu a none jouer m iroie 
sus la faloise pris ma voie 
vers le saut wautier tant musai 
que grant pose du jor usai 
sommeil me prist sus la marine 
me couchai c est verite fine 
pres du saut wautier en la pree 
qui est merveilleuse faee 
penssis estoie en mon corage 
du bon siecle cortois sage 
qu avarisce a tout depecié 
si est domages pechie 
que larguece est si estrangie 
et avarisce est essaucie 
la vegile de cele feste 
mon sorcot ploié soz ma teste 
m endormi en cele penssee 
en la place que j ai nommee 
pres de moi en dormant oi 
quant le sommeil m ot acoi 
yy choses qui molt haut pledierent 
a mains d un andain de moi ierent 
l une parloit molt simplement 
et li autre orguilleusement 
je m esveillai ce m est avis 
les yy choses vi vis a vis 
l une fu grande bien taillie 
d un blanc samit appareillie 
cote en ot sorcot mantel 
afublé zz poi en chantel 
la face ot doucement formee 
qui fu si a point coloree 
com nature le pot miex fere 
bouche ot vermeille por miex plere 
ot vairs iex rianz fenduz 
les braz bien fez estenduz 
blanches mains longues ouvertes 
aus templieres que vi apertes 
apparut qu ele ot teste blonde 
je croi plus que nule du monde 
corone ot bele ou chief assise 
qui li sist bien a grant devise 
son non enquis en tel maniere 
' je vous pri douce dame chiere 
que me diex de vous le non 
sire " fist ele ' mon renon 
fu jadis chieri et amé 
mon non est larguece clamé " 
de l autre orrez ja la maniere 
ele ot forme et grande pleniere 
noire estoit descoloree 
fade en tout fu afublee 
d une robe de vert esreuse 
a veir fu pou deliteuse 
d une vielle pane forree 
de menu vair entrepelee 
tenues levres bouche auquaise 
ot je ne sai s el fu pusnaise 
ou nez ot estroites narrines 
qu ele ot gresle lonc verrines 
les vaines parmi son visage 
qu ele ot traitis a grant outrage 
le col ot lonc nervu et gresle 
noirs cheveus dont l un l autre mesle 
si ot granz mains longue brache 
dont el tient fort cels qu ele embrache 
corone ot d or trop merveilleuse 
mainte pierre i ot precieuse 
ele ot noirs iex feus poingnanz 
a regarder molt resoingnanz 
quant je l oi grant pose esgardee 
et sa contenance avisee 
si enquis ma dame larguece 
qui estoit cele deablesse 
el me dist c estoit avarisce 
qui perist chascun par son visce 
' poi s en faut bien le puis savoir 
tu es des miens s as pou d avoir 
quant des miens es se j ai poverte 
droiz est qu aussi par toi reverte 
la povrete le domage 
et par toz cels de mon tenage 
ce fet cele ou vilte habite 
qui contre dieu me deserite 
comme mauvese seurprenant 
de ce dont me veis tenant " 
quant l ot avarisce entendue 
a parler s est tost esmeue 
et dist ' tais toi fole larguesce 
fui t en du lieu dont sui mestresse 
de cest roiaume sui roine 
conquis l ai c est veritez fine 
a toz jors c est chose afinee 
pieca que j en sui coronee 
duchoise sui de normendie 
n i a nul qui m en contredie 
et de tant fole t aresone 
de quel lieu portes tu corone 
en quel pais est ton regnere 
ta poste ton repere " 
lors dist larguesce ' c est la somme 
chascun large si est mon homme 
les loiaus ou maint cortoisie 
sont soz moi en ma seignorie 
leur cors leur terre justice 
sanz contredit a ma devise 
mes poi en ai c est mon domage 
et tu qui as tel heritage 
por qoi ves tu si vielle robe 
saches cil te sert bien de lobe 
qui te loe si vil abit 
ha fole que diex te l abit " 
dist avarisce la mauvese 
' cuides tu ores qu il me plese 
se j ai ma robe zz an portee 
que je l aie por ce donee 
j ai robes de maintes manieres 
les unes des autres plus chieres 
saches ja nule n en donrai 
fors tout le mains que je porrai 
n ai pas honte se j es faz vendre 
quant j en puis de granz deniers prendre 
si n ai cure de feste fere 
ja ne m ert belle d avoir repere 
ne mes de cels ou je cuit prendre 
ainsi sai je mes genz aprendre 
ma gent est riche honoree 
la teue est povre endetee 
aus miens empruntent a usure 
en toz tens povretez lor dure 
certes " dist larguesce ' mauvaise 
se ma gent sovent ont mesaise 
ce fet honor que il maintienent 
et le grant fez que il soustienent 
par debonere cortoisie 
qu il ameront toute lor vie 
les miens sont plains de grant bonte 
ja des tuens n est conte conté 
qui en voudra fere voir conte 
fors de mauvestie et de honte 
diex te het je ne le dout mie 
et toz cels de ta seignorie 
li mauves sont en ton hommage 
vilonie i est outrage 
et covoitise l envieuse 
et usure aussi l outrageuse 
orgueil si est de ta tenance 
en ton ostel a grant puissance 
il le conduist le mestrie 
grant mestresse i rest tricherie 
molt het jhesu crist ceste herde 
tu es roine de la merde 
merdes font cels qui t obeissent 
et qui ton voloir acomplissent 
ta gent vit toz jors en envie 
jhesu crist toi els maudie " 
quant tout ce li ot dit larguesce 
avarisce vers li s eslesse 
qui fu forte plaine de rage 
du poing li done en son visage 
si grand cop comme el pot donner 
adonc me voil abandoner 
d aidier li de toute ma force 
mes avarisce si s esforce 
quant je l embrachai por abatre 
jus m esqueut lors m en prent a batre 
des piez et des poins par trestout 
trop par est son pooir estout 
et rade fort a grant merveille 
a sa force ne s apareille 
nule chose je croi ou monde 
je pri a dieu qu il la confonde 
que tant me foula bati 
que tout mon pooir abati 
commentque je sante recueille 
n ert james jor que ne m en dueille 
larguesce toute sa puissance 
mist a fere moi aidance 
mes neporquant chascuns le sache 
mort cuida que fusse en la place 
adonc corut larguesce seure 
par les flans l estraint si en l eure 
qu enverse l abat en la pree 
tost fu faillie la meslee 
que ne li poi de rien aidier 
tantost li toli le plaidier 
souz le menton li cerche l angle 
aus poins l si qu el l estrangle 
et quant el l ot morte estranglee 
sus son col amont l a ruee 
si l enporte vers la faloise 
lors de crier pas ne m achoise 
quant les las meschiez fui veant 
a paine me sours en seant 
mes autre chose ne poi fere 
fors souspirer crier brere 
que toute la force oi perdue 
avarisce larguesce rue 
commentqu il soit aus bons amer 
jus aval ou flo de la mer 
et cele a cui diex envoit honte 
ne daigna de moi tenir conte 
voiant moi tantost s esperdi 
en sa venue trop perdi 
quant ma dame larguesce a morte 
s archevesque s en desconforte 
quequ il fut de son esveillier 
ne vous en devez merveillier 
toute i a perdu sa puissance 
ne set nul lieu sa recouvrance 
fors en son ami le greignor 
c est de saint martin le seignor 
vous qui vostre entente avez mise 
d oir com larguesce est ocise 
dont est domage grant doleur 
esgardez dit a coleur 
commentque il soit veritable 
et si est a reson avable 
