ci comence li viez et li noviaus 
et come il forma eve et aden 
et come il lor bailla paradis terrestre a garder 
et come noez fist l arche 
coment il l arriva sus lou mont d ermenie 
apres devise de abrahan et de sa ligniee 
si come abrahanz vost ocierre ysaac son filz 
come jacop toli la beneicon son frere eseu 
ainsin con josef fu venduz et menez en egipte 
ainsit con josef prist ses freres et il les vost pandre 
ainsit con moises fu getez en l eive 
si come david fu roys et apres salemons 
ainsi come nostre dame fu nee 
des yy mariez et de lor filz 
si comme l anges palla a nostre dame 
si comme nostre sires fu nez 
de sapience c est la paor de dieu 
qui fist et ciel et terre et fu au temps ebrieu 
anges fist et arcanges mont les mist en bon leu 
nous trovon en escrit en latin en ebreu 
partie en tresbucha en un molt mauves leu 
quar il vodrent rener tolir lou regne dieu 
l autre partie remest d orguil ne sot neant 
cele remest ou ciel ou sert dieu bonement 
a som servise faire sont touz jours en present 
nons lor dona li sires par son grant escient 
micael gabriel raphael si l entent 
prevost font de michiel souz ciel asemblement 
tuit sont obeissant a son comendement 
quant furent tresbuchié en anfer li chetif 
perdirent la clarte et tuit sont ennercif 
molt ont mauves ostel n est pas biaus lor deliz 
apres fist nostre sires sus terre paradis 
arbres y a plantez qui molt sont de haut pris 
adont forma aden et la dedanz l a mis 
quant de terre l ot fait durement l esgarda 
fait l ot a sa figure grant san i porpansa 
vost qu eust compaignie et il la li dona 
adenz dormi molt bien que pas ne s esvoilla 
une coste dou cors damediex li osta 
qu il dormi et evem en forma 
dont s esvoilla adenz quant asez ot dormi 
et diex l areisona et molt bien li a dit 
" aden or as conpaigne et si as grant delit 
tu feras mon coment sens point de contredit 
volentiers li miens sires n i avra acondit 
aden ou ta conpaigne paradis garderas 
dou fruit de touz ces arbres s il te plest mangeras 
forsque de ce pomier tu ne gousteras 
se tu bien le me gardes grant profit y aras 
et se tu en manjues tantost mort recevras 
ainsi le te comens sus la joie que as " 
eive ne l antant mie si ne lou dist a gas 
dont s an va nostre sires n i vost plus demorer 
lassuz en son haut ciel ses angles viseter 
li deables d anfer ne se vost oublier 
de molt grant felonie se prist a porpenser 
" cil hom qui la est faiz nos voet deseriter 
se puis a lui venir ne la dedans entrer 
de cel fruit deveé li ferai je gouster " 
li cuvers s en issi de cel anfer pullant 
monta em paradis sor l erbe verdoiant 
au pommier est venuz q ere mis en deffant 
tout antor s anvirone s agaita de toz sans 
que adans ne l veist qui ert de grant porpans 
et pensa que la feme n estoit pas de grant sens 
" eve ca vien a moi parole au messagier 
vien ca a moi parler de dessoz cest pommier 
pran dou fruit qui ci est s en essaie a mangier 
n ou ferai " ce dist eve " deveé nos fu ier 
manjue em bele suer n en avras destorbier 
n os por mon criator que n en aie ancombrier 
je l aim de tout mon cuer pas ne l doi correcier 
eve " dist li deables " tu faiz molt grant folie 
qant tu diz de cest fruit tu ne mangeras mie 
ca vien parole a moi escoute bele amie 
ton sire et toi fist diex or est en grant anvie 
por ce a pris le fruit en la soie baillie 
que il voet que tu perdes la parmenable vie 
manjue en ne douter ne te chaut que il die 
saches ma bele suer tantost com mangeras 
de ma bouche en la toie et tu la recevras 
perdras sanz demorance ice q orendroit as 
et ce q ainc ne veis certes adonc verras 
qant en avras mangié ton signor en donras 
il fera ton commant tantost eneslepas " 
la lasse prant la pome qui li fu 
la parole au signor a ja toute oubliee 
a adam est venue en sa main l a portee 
il li dist doucement " que as tu fait dervee 
qui te dona la pomme ele me fu donnee 
las g espoir q en seras a cort terme enjanee 
m amie je sai bien et voi a ton samblant 
que mangeras le fruit dont tu n as nul commant 
qui te donna la pome di moi je l te demant 
certes se en manjues nos i serons perdant 
ce " respont la chaitive " n est pas el covenant 
manjue o moi biau sire grei t en savrai molt grant 
certes " ce dist adans " bien devons obeir 
a nostre criator ne li devons faillir 
car apres cest meffait iert tart au repentir 
se manjues la pome que je te voi tenir 
de cest liu ou nos sommes nos covendra issir 
painnes granz et travaus nos covendra soffrir 
ne voil pas por neant de cest liu departir " 
lors li respondi eve " ce ne m a pas covent 
qui le fruit me donna ainz me dist autrement 
manjue en frere o moi nos remaindrons ceans 
volentiers bele suer " ha las com mal porpens 
cele pomme mangierent qui lor fu en deffans 
li deables s en torne qant les ot enjanez 
bien sot que il seroient de paradis getez 
nostre sires i vint si les a apelez 
" dites adan ou estes por qoi vos reponnez 
sire ca sui repos de fueille acovetez 
et se je ai meffait la vengence em prenez 
certes si ferai je sachiez n i remaindrez 
por ce q as obei a evain plus q a moi 
maleicon avras si remaindra sor toi 
tu creis le deable qui onques n en ot loi 
il chai de lassuz par sa malvaise foi 
is fors de paradis mainne ta feme o toi 
se terre ne gaaingnes n avras autre conroi 
sire " ce dist adans " certes ce poise moi " 
dolanz s en est issuz adans de paradis 
sa fame mainne o soi essiliez et maudiz 
et d erbes et de fueilles sont covert et vestiz 
plus est grainde la perte que ne lor est avis 
li sires q es forma les a molt enhaiz 
tant ont esté ensamble que il orent yy fiz 
li uns ot non abiaus et li autres kayns 
molt par fu de kayn male l engendreure 
ainc mere ne porta si male porteure 
qant il fu hom parfaiz de damerdeu n ot cure 
a mort hai abel la sainte criature 
tua lou li cuvers par grant mesaventure 
mort le laissa gisant cele sainte figure 
lassuz de son saint ciel descendi li sauvere 
venuz est a cain " diva " fait il " faus lere 
anemis damerdeu q as tu fait de ton frere " 
kayns a respondu com traites murdrere 
" ne me fu commandé ne je n en fui gardere " 
damerdiex li a dit dure parole amere 
" maleoite soit l ore que t engendra tom pere 
que sor terre chais fors dou ventre ta mere 
diva cuvers traites tu ies dieu anemis 
tu as ocis abel en quel liu l as tu mis 
molt m en as correcié qu il ere mes amis 
je ne sai ou il est " ce li respont kains 
" ne me fu commandé ne en garde ne l pris 
cuvers " dist nostre sires " traites maleis 
li deables d enfer qui est mes anemis 
qui tom pere et ta mere jeta de paradis 
tant fort t a angingnié que ton frere as ocis 
ne te sai que doner fors ma maleicon 
tu soies maleoiz o ta procession 
et trestuit ti anfant et cil de ta meson 
ce que laboreras ja n en ait il fuison 
tu iras de cest siecle a grant perdicion 
enfers iert tes ostex tout sanz remission 
abiaus ait paradis en absolucion " 
diex fina sa parole atant s en est tornez 
l ame abel en conduit et li cors est remes 
grant duel en fait li peres qant l anfes est trovez 
li dui portent le tierz en la terre est posez 
le duel ne vos sai dire qui la fu demenez 
molt i plora adanz puis s en est retornez 
o sa bele moillier conversa puis adanz 
par la deu volente a engendré enfanz 
meschines et vallez de petiz et de granz 
li freres prist la suer de deu ont les commanz 
dont departent les terres les forez et les chans 
de la terre a partir n en i remest uns pans 
d abel et de sa mort a dieu forment pesa 
kain ne son linage amistie ne porta 
grant tens furent sor terre onques n es regarda 
male vie menoient por ce les adossa 
et puisqu il les maldist onques puis n es ama 
forment s en repanti qant onques les cria 
longues vesqui adans et sa fame autretal 
tant q andui furent mort n i ot nul arrestal 
qant paradis guerpirent assez firent grant mal 
en enfer trebucherent ou il soffrirent mal 
cil qui de lui issirent si orent autretal 
li sires qui estoit en sa grant majeste 
correciez fu forment si n ot pas d eaus pite 
dist q a honte morront il a la poeste 
il en jura sa destre et dist por verite 
" trestuit morront par eve issi l devisé 
n en estordra que yy qui seront o noe " 
adonc descent dou ciel a soi l a apelé 
" noe " dist nostre sires " tu ies molt bien de moi 
tu feras faire une arche et je sire de qoi 
amis de ces osiers qui croissent antor toi 
maisonceles feras et chambretes par soi 
tu anterras dedans et ti anfant o toi 
lor moilliers et lor femes qui seront avoec toi 
de toutes riens qui vive yy en metras o toi 
issi voeil que le faces que pansé l ai par moi 
noe " dist nostre sire " bien sai tu ies prodom 
je t ai bien devisé dont feras la maison 
d osiers et de betun dedans et anviron 
maisonceles dedans que bestes i metrom 
de toutes les manieres que el mont troverom 
tes anfanz et lor fames dedanz i otroiom 
sire molt volentiers " ce respont li prodom 
" si tost com l arche iert faite noe bien le savrai 
des yy pars dou monde yaues croistre ferai 
et mer et yaues douces a un assamblerai 
le plus haut pui dou monde d iaue acoveterai 
home et femes en terre qanque vit noierai 
oisiaus et bestes mues noier consentirai 
fors ceaus q ensamble o toi dedans l arche metrai 
adonc flotera l arche sor les ondes de mer 
mon arc el ciel metrai qant je voldrai cesser 
adonc ferai les yaues en lor lius retorner 
amis noel por toi voldrai tout restorer " 
noe toz les commanz son signor aamplist 
li bons hom l arche apreste chambres dedans i fist 
sa fame et ses anfanz et lor fames i mist 
les oisiaus et les bestes si com diex li tremist 
et males et femeles chascun par soi eslit 
noe clost sa fenestre lez sa fame s asist 
li solaus et la lune perdirent lor clarte 
adonc torna li mondes en molt grant oscurte 
molt fu diex correciez si mostra sa fierte 
toz li mons fu dolanz qant se senti dampné 
ne remest en estant ne chastel ne cite 
ja ont toutes les yaues le mont anvironné 
qant sent l iaue soz l arche dont ot poor noe 
cil qui lores vivoient qant oirent toner 
plovoir et gresloier et la terre trambler 
la clarte de la lune et dou soleil muer 
voient ces yaues croistre et les venz sormonter 
sor les haus mons s en fuient por lor vies tenser 
mais ce que lor valu n em porent eschaper 
home bestes oisel tuit noierent en mer 
qant ce vit nostre sires tuit estoient noié 
apaisa son talent ne fu pas correciez 
la amont ou il est o ses angles ou ciel 
deffent que mais ne pluie donc a son arc tendié 
de noel et des siens li a pris grant pitie 
et commande que voisent arrieres a lor fie 
qant diex l ot commandé si cessa de plovoir 
noe vit le soleil par matin aparoir 
vit les venz apaisiez molt en fu liez por voir 
a ses anfanz a dit " nos garrons ja por voir 
se ses eves abaissent com le porrons savoir " 
ce li respont ses fiz " nos te dirons ja voir 
par zz de ces oisiaus porras aparcevoir 
il ne revendra pas se terre puet avoir " 
noe se leva suz por la fenestre ovrir 
lors a pris zz corbel si l en laissa issir 
li corbiau fu molt liez qant s em pot departir 
ne a l arche noe ne vost puis revenir 
qant noe a veu que pas ne revendra 
il a quis zz coulon tant que il le trova 
mist le sor la fenestre et congie li dona 
tant a par tout volé que la terre troua 
un raim d olive a pris a l arche repaira 
noe li va ancontre et antrer l i laissa 
noe devint molt liez qant il le coulon vit 
vers le ciel regarda a dieu graces rendit 
assist soi dessus l arche et le raim li tendit 
receu a le raim a ses anfanz a dit 
" venuz est li coulons o un ramel petit 
des or avra de nos nostre sires mercit " 
suz les ondes de mer va cele arche flotant 
vers les mons d ermenie les va li venz chacant 
molt se fait liez noe sa fame et si anfant 
l arc ont veu el ciel de colors aparant 
et voit de toutes pars les eves abaissant 
les douces des salees se vont bien dessevrant 
sor les mons d ermenie remest l arche a itant 
sor les mons d ermenie estoit l arche arrivee 
des travax q ot soffert ne fu point depanee 
noe s en est issuz sa fame et sa maisnee 
la fenestre a overte qui fu et granz et lee 
li oisel s en issirent tuit a une volee 
l armaille va fors paistre qui molt ere afamee 
donc ont guerpie l arche pas ne fu remuee 
noes issi de l arche si a fait sa maison 
dedans mist ses anfanz o lor procession 
plus n avoit gent el siecle si com lisant trovon 
il ne furent que yy se conter les volom 
ses trois fiz apela antor soi li prodom 
" mi anfant vos savez que je sui febles hom 
demantresque je vif qu il n i ait contencon 
en yy parz la terre entre nos departon 
sor les mons d ermenie est nostre arche arrestee 
de toutes parz anfant est large la contree 
je sai bien q en cest mont n est nule ame eschapee 
que par cest grant deluge ne soit a mort livree 
nostre sire nos a ceste terre donee 
je la vos voil partir faite n en soit mellee " 
cil lor a departie lie en sont li anfant 
noes seme les terres ses vingnes va plantant 
il estoit molt viaus hom painne avoit eu grant 
dou premier vin qu il ot li bons hom si but tant 
que yvres s endormi ainz le soleil couchant 
descovert ot som menbre que ne l sot en dormant 
li ainznez de ses fiz l en ala molt gabant 
s en vint au menor si li a dit par gas 
" frere se tu me croiz par foi tu me sivras " 
ses freres li respont " premiers me di que as 
la fors gist nostre peres descovers de ses dras 
por qoi l as descovert saches que l comparras 
ja sa beneicon en ta vie n avras " 
molt a li jones anfes de som pere ploré 
por ce que l ainznez l ot escharni et gabé 
ses cheveax detira s a dou cuer soupiré 
il recula vers lui ne l a pas esgardé 
si le racoveta belement et soe 
et noes s esvilla s a un soupir geté 
il lor a dit " qui est qui m a descoveté " 
ainz né fil regarde si l a veu riant 
le joene dalez lui correcié et dolant 
cuida qu il fust batuz si sailli en estant 
" di moi por qoi tu plores ne l me celer noiant 
mes freres vit ton menbre si s en ala gabant 
et je te recovri por ce en vois plorant 
tu eus droit biaus fiz qant tu de moi ploras 
certes je sui molt viax si ai esté molt las 
li vins si me souprist ne t en mervillier pas 
por ce que me covris doucement de ces dras 
beneoiz soies tu et beneoiz seras 
tu va ansuz de ci qui de moi te gabas 
maleoiz soies tu toz les jorz que vivras 
par foi cuvers tu ies de cele nacion 
que damerdex maldist ce fu kains par non 
il ocist son bel frere abel par traison 
por ce que me gabas or nos departirom " 
cil a laissié som pere fui s en dou pais 
tuit cil qui de lui vindrent furent dieu anemis 
ensement sont dou pere li autre departi 
de ces yy por voir est li mons raampliz 
de noel qui fist l arche et de ses yy biax fiz 
tant vesqui com dieu plot molt fu bone sa fins 
ce ne fait pas a croire q en bon liu ne fust mis 
dou linage noe des fiz a ses anfanz 
mouteplia li siecles de gent plus de mil anz 
donc fu nez en cest siecle zz sainz hom abrehanz 
cil fu prodom et sages et fu toz jorz vaillanz 
cestui ama toz siecles si com trovons lisant 
ancor fust ses linages envers deu molt vaillanz 
se il creissent ce que lor dist abrehanz 
abrehans fu prodom et plains de grant bonte 
molt mena sainte vie puisqu il vint en ae 
onques n ama manconge ainz ama verite 
ne fu luxuriex ainz ama chastee 
diex dou ciel vint a lui jadis en trinite 
trois anfanz vit venir droit au pie dou manbre 
l un en a de ces yy abrehanz aoré 
toz yy les herberja la nuit a son oste 
molt fist bien abrehanz qant il deu herberja 
droit au pie dou manbre qant lui tierz ancontra 
qant a ses piez chai doucement l aora 
de ce fist il que sages qant il li demanda 
" ou iras tu biau sire " cil respondu li a 
" sodome vois destruire " cil merci li cria 
que dant loth ne perisse et il li otria 
" sodome m a meffait la en voil or aler 
et icil de gomorre ne lor voil pardoner 
que il vivent entr aus de grant iniquite 
n en avront raancon sachiez de verite 
en enfer en iront les citez 
lor vie est molt malvaise ce sachiez de verte 
li uns hom gist a l autre tuit i sont communel 
les fames o les femes i refont autretel 
home feme et enfant tuit seront deserté 
dites moi biaus doz sire de dant loth que ferom 
par ma foi abreham pas ne l te celerom 
la cite de sodome trestoute destruirom 
certes que ja d un sol nule merci n avrom 
a cex qui sont a naistre cest exemple donrom 
d itel pechie se gardent dont ja n avront pardon 
dans loth i garira de ce merci avrom 
et que iert de sa fame ice bien te dirom 
abrehan " dist li sires " amis a moi entent 
je sai q en la cite si mainnent ti parant 
il m ont tuit molt meffait saches veraiement 
de la feme que diz dont quiers alegement 
a l issir que fera de cele averse gent 
de par moi li diras ne se regart noient 
s il avient que trepast cest mien commendement 
en cel liu remaindra por exemple a la gent 
alons a la cite se l feras departir 
di a loth le message garde ne li mentir 
sa feme en maint o lui et se paint de foir 
que la citez fondra par zz si grant air 
que lon porra l escrois par tout le mont oir " 
abrehans li sainz hom en a fait loth issir 
il garni bien sa feme qant ce vint au foir 
que s arrier regardoit qu il l estovra morir 
ce ne fist pas la fole ancois se regarda 
qant ele oi l escrois que la citez jeta 
qui toute antiere ardanz ens en enfer ala 
ainc dou liu ne parti ne ne se remua 
ne valoir ne li pot danz loth qui l en mena 
em pierre de sel et iluec la laissa 
ancor i est ele ore jamais n em partira 
jusq al jor dou juise que diex nos jugera 
si com avez oi perirent les citez 
par itex malvaistiez par tex iniquitez 
danz loth en eschapa mais sa feme remest 
par defors la cite si com dire m oez 
abrehanz et dans loth si s en sont retornez 
et diex en son haut trone est li sire montez 
signor de tex pechiez vos pri que vos gardez 
n i savons penitance fors celi des citez 
s ensivez tex pechiez certes vos perirez 
au naturel pechie des femes vos tenez 
d espouses de parentes signor bien vos gardez 
signor or entendez zz romanz vos dirom 
qui est faiz et estraiz de molt haute raison 
je le faz de celui qui est et diex et hom 
terre fu nez com soffri passion 
com il moru en croiz de sa resurrexion 
dou jor de pentecouste de l aparition 
signor com nos venismes par lui a raancon 
com au juise avrons de noz pechiez pardon 
par foi se m escoutez vos orrez raison voire 
par bon cuer l entendez que diex vos doint sa gloire 
n est pas controveure escrit est en estoire 
por amor dieu vos pri que l aiez en mimoire 
ce nos dist danz hermans qui dist parole voire 
ne se doit crestiens de bien oir recroire 
qui bien oit et bien fait tempres est en vitoire 
signor or entendez que diex vos benoie 
cist romanz n est pas faiz de nule lecherie 
aincois est faiz de dieu le fil sainte marie 
de jhesu et de li vos redirons la vie 
dou linage sa mere est bien droiz que vos die 
por le signor dou mont ne l tenez a folie 
se bien ne l escoutez vos ferez grant sotie 
ne tenez a gabois ice que vos dirai 
ce fu a un noel que molt bien m abevrai 
uns miens clers me forfist forment m en correcai 
un ardant tison pris envers lui le getai 
ars mon doi zz petit onques ne l regardai 
ne feri pas le clerc ne a lui n adesai 
en zz lit m endormi mais qant je m esvillai 
ma main trovai anflee si que morir quidai 
adonc mandai le prestre car je quidai morir 
por moi faire confes por le mien departir 
por le pechie q oi fait dont je quidai morir 
confes fui a estrous ne vos en quier mentir 
si fu anflez mes doiz que il me dut partir 
mandai mires par tout ne m en porent garir 
d uit jorz ne pou mangier ne boivre ne dormir 
se je oi lors poor ne fait a demander 
dont quidai a estrous de cest siecle finer 
en mon lit ou gisoie me pris a porpenser 
de la dame qui set la gent si conforter 
por amor de son fil me daingna esgarder 
certes tuit pecheor la doivent molt amer 
ce fu sainte marie signor que j apelai 
la nuit de la tiephainne certes n en mentirai 
que dormoie en mon lit ilueques me couchai 
d uit jorz dormi n avoie iluec me reposai 
vint a moi une dame et je li demandai 
" qui estes vos ma dame je sui qui te garrai 
je ai a non marie pas ne l te celerai 
tu seras bien gariz qant de ci tornerai 
se tu faiz mon commant et ce que te dirai 
fai la vie en zz livre ensi com je fui nee 
el temple com g i fui presentee 
et com je fui de l angle en terre saluee 
et fui em bethleem de mon fil delivree 
et com mes fiz fu rois com je fui aoree 
des yy rois que l requistrent d aliene contree 
de la mort de mon fil dont la genz est sauvee 
garde la moie mort n i soit pas oubliee 
de latin en romanz soit toute transposee 
dites ma bele dame ice comment ferai 
onques itel mestier certes ne commancai 
et je sui si malades je ce cuit ne garrai 
qant le commenceras ensamble o toi serai 
g iere commancemenz et se l definerai " 
adonc fui je molt liez par foi si m esvillai 
si tost com fui gariz cest livre commencai 
se dieu plaist et ma dame tres bien le finerai 
abreahans nostre peres signor fu molt prodom 
simples hom fu et sages ainc n ama traison 
de chamax et d aumailles avoit a grant fuison 
diex dou ciel li dona sa grant beneicon 
et en sainte escriture ice lisant trovom 
que ainzque diex fust nez n estoit nus plus sainz hom 
patriache en fist diex par grant election 
patriache en fist diex si com trovons escrit 
desqu il ot yy anz ainc a dieu ne mentit 
ne ne le correca ne en fet ne en dit 
les commanz son signor volentiers aamplit 
signor vos le savez et bien l avez oit 
que la genz des gius de cel saint home issit 
li sires de cest monde abrehan molt ama 
tant com fu en cest siecle le prodome honora 
et patriache en fist et feme li dona 
ce fu sarra la bone en sa loi l espousa 
obediens li fu si com diex commanda 
sachiez la prode fame onques ne delaia 
chose que il vossist mais trestout creanta 
" abreham " ce dist diex " des or t ensaingnerai 
la loi dont tu vivras et je la te dirai " 
il respont " tes comanz sire toz jorz ferai 
nul jor a mon pooir ne te correcerai 
ma feme est t ancele et je tes sers serai 
et je " dist nostre sires " zz anfant te donrai 
abrehan or me di au siecle com vivras 
je ne sai li miens sires or entent si l orras 
lassuz est la montaingne zz mien angle i verras 
un autel tout de terre en mon non i feras 
la donras de tom blef t aumaille i offeras 
et veaus et aingniaus i sacrefieras 
molt volentiers biau sire issi soit com dit l as " 
abreanz nostre peres ne demora noient 
par le commant a l angle et par l 
aparilla l autel par grant devisement 
iluec porta la disme de som ble bonement 
et celi de s aumaille tout i met em present 
li blez art la fumee portent el ciel li vent 
icil funs ert plus doz que mirre ne encens 
et de son sacrefice commenioit la gent 
au tens as encessors que vivoit abrehanz 
cil fu do lin noe dont estoit bons li tens 
jamais n en iert si bons ce nos conte hermans 
ne tele joie en terre ne verra hom vivanz 
mais or est tout mué et va tout declinant 
torné sont a putage li petit et li grant 
a deu ne a lor prestre ne sont obeissant 
or sont tuit fol li vieil le sen ont les anfant 
or entendez a moi trestuit communement 
que diex par abrehan nos doint amendement 
sa feme ensamble o lui conversa longuement 
que il nul anfant n orent ne lor pesa noient 
neporquant deu apelent andui parfitement 
que anfant lor donnast qui fust a son talent 
sarra li dist sovent par grant humilite 
" di sire que t ancele ait ja fecondite 
sire s enfant me donnes je t en savrai bon gre 
non li donra li peres tout a ta volente " 
dont descendi ca jus li rois de maiste 
abrehan nostre pere a a soi apelé 
" abrehan amis deu ou ies ne respondras 
je sui ci di que voes enten ca si l orras 
tu demandes enfant voirement l averas 
coment avra il non le non tu li donras 
n o ferai voir qui donc diex or le me diras 
voire voir ysaac par non l apeleras " 
molt liez abrehans si dist 
abrehans en sarra ysaac engendra 
sarra sa bone espouse volentiers le porta 
qant fu nez et fu granz ses peres molt l ama 
de toutes bonnes meurs l aprist et doctrina 
dieu douter et servir primes li ansaingna 
ja orrez grant merveille se volez escouter 
com abrehans son fil commenca a amer 
por nule riens de lui ne l laissa dessevrer 
diex descendi dou ciel por abreham tempter 
" abrehan " fait li sires " ca vien ne demorer 
voiz me ci di que voes je voil a toi parler 
abrehan que viex sire et ou est ysaac 
a son afaire sire ne sai se tu vorras 
mon bon faire de lui certes se l proveras 
di que voes que je face aparmain l ocirras 
par ma foi volentiers car tu le me donnas 
en quel liu l ocirrai escoute si l orras 
or t apareille tost garde ne demorer 
tu sacrefieras ton fil n ou quier celer 
tout por la moie amor ne l porras destorner 
en terre d avison t en covendra aler 
sire " dist abrehans " je me vois aprester 
li tien commendemant ne font a oublier " 
abrehans nostre peres qant entant le commant 
en sa maison en va ne va plus delaiant 
ses fiz vint devant lui molt li fist bel samblant 
abrehans ne l regarde ains apele zz serjant 
et dist qu il li aprest son asne et feu ardant 
qant vit que tout fu prest s apela son anfant 
dont li dist abrehans " biaus fiz a moi entent 
tu venras avoec moi " cil respont bonement 
" en moie foi biau pere au tien commandement 
ta volente ferai voiz me ci em presant " 
li fiz va o som pere et li sers ensement 
qant vindrent pres dou mont a son serf dist " va t ent " 
li sers remeist aval si com il commenda 
li peres prist la busche et au fil la bailla 
et si a pris le feu en sa main le porta 
qant vindrent pres dou mont li fiz li demenda 
et ou estoit ice qu il sacrefiera 
et il li respondi " biaus fiz or enten ca 
tout prest le troverons car diex devisé l a " 
dont sont venu au liu qui li fu devisé 
il a tantost le feu sor l autel alumé 
son fil prist par le poing ainc ne l em prist pite 
les mains li a loies ja l eust decolé 
qant diex li a son angle pres de lui apresté 
en sa main prist l espee que ne l a adesé 
adonques l a li angles doucement apelé 
" abreham biaus amis zz pou a moi entent 
nostre sires te mande et par moi te deffant 
que n ocies ton fil que tant ainmes forment 
il set bien que tu l ainmes ne t en mescroit noient 
plus l ainmes que ton fil ce set certainnement 
ocirras cest aingnel qui ci est em presant " 
il desloia son fil qant li fu commandé 
puis ocist le mouton sor l autel l a posé 
sacrefice en a fait dont s en sont retorné 
ne finerent d aler jusq a bersabee 
dont apela son fil si l a arraisoné 
" biaus fiz je te commant que ce soit bien celé 
et garde qu il ne soit a nelui raconté " 
et respont ysaac " a vostre volente " 
nostre pere abreham ama son fil forment 
et ses fiz ysaac ama lui ansiment 
en cest siecle mortel vesqui molt longuement 
primes moru sa feme dont molt furet dolant 
car bele fu et bone et de grant escient 
por la biaute de li l enchauca len sovent 
uns sires dou pais qui fu de cele gent 
qui ocirre les vost et livrer a torment 
puis fu morz abrehanz pere a la bone gent 
qant abrehans moru molt fu de grant aage 
signor icist fu peres au beneoit linage 
dont prist ses fiz moillier qui fu de haut parage 
molt fu prex ysaac et de grant vasselage 
et fu molt sages hom et tint grant heritage 
oeilles ot et bues et chamax et aumailles 
molt fu sages ses peres si fu il ensement 
sor toutes criatures ama il deu forment 
toutes hores fu prest a son commandement 
o sa bele moillier conversa longuement 
que il nul anfant n orent si lor pesa forment 
souvent en apelerent damerdeu doucement 
que anfant lor donnast si fist il voirement 
car il lor otroia fere l engendrement 
espouse ysaac qant se sent empraingnie 
li prodom en fu liez et toute sa maisnie 
et dame resbesca en redevint molt lie 
mais puis en fu la dame durement esmaie 
yy enfanz ot el ventre dont fu molt correcie 
si tost com furent vif bataille ont commencie 
la dame qui ce sent devint molt esmaie 
signor or faites pais por deu si m entendez 
merveilles vos dirai et merveilles orrez 
ne vos dirai pas fable ainz sera veritez 
des le tens abrehan dessique diex fu nez 
ne furent dui anfant ensamble engendrez 
par itele maniere com vos dire m orrez 
car si tost com il porent ne se sont oubliez 
enz el ventre la mere sont andui deffiez 
del liu ou il se jurent sont andui remué 
or ont prise bataille commencent a luitier 
et ce fu chascun jor dessi a l anuitier 
et qant vint a la nuit que len se doit couchier 
as cheviax s entrepranent durement a sachier 
et de piez et de poinz se fierent com bergier 
ne se tardent nient l uns l autre a empirier 
com se li uns deust sor l autre chalangier 
li uns prist l autre a batre com se l deust tuer 
li autres fist samblant que l vossist eschaper 
dont commancent andui lor piez entrebouter 
ne de nuiz ne de jorz ne voelent reposer 
la mere qui ce sent ce sachiez senz douter 
em perdi le dormir que ne pot reposer 
sovente foiz des iex commenca a plorer 
qant senti la bataille si ot poor molt grant 
ne ne sout qui ce iere qui si s aloit movant 
la bataille sentoit en li molt durement 
mais ele ne savoit se c estoient enfant 
molt en fu en grant doute si en fist lait samblant 
des cols qu il s entredonent pert sa char et son sanc 
car tant li ont hurté et le ventre et le flanc 
sor piez ne pout ester couchie s est atant 
or est la prode feme dedanz son lit couchie 
et de nuiz et de jorz se sent molt dehaitie 
ce ne fu pas merveille s ele fu esmaie 
ysaac fu dolanz et toute sa maisnie 
por ce que sa feme ere issi desconsillie 
la dame qant ce sent que ne porra soffrir 
des cols qu il s entredonnent quida ele morir 
a plorer commenca si geta zz soupir 
" hai lasse dolante or m estovra morir 
certes biaus sire diex miex te quidai servir 
tu me donnas signor or m en voes departir 
certes molt est prodom se l osoie jehir 
puisque nos assamblames il ne te vost mentir 
sire regarde moi par ta douce pite 
de lassuz ou tu mainz en ta grant maiste 
je ne sai commant tu sez la verite 
entre moi et mon sire qant fumes assamblé 
ensamble demandames par ta sainte bonte 
que anfant nos donasses tout a ta volente 
certes se je quidasse que t eussiens meffait 
sire je l amendasse envers toi entresait 
trop par ai gros le ventre et malement me vait 
que est ce dedans moi qui si grant mal me fait 
g espoir ce sont enfant l uns boute l autres trait 
diex por qoi se combatent q ainc ne a plait 
des cols qu il s entredonent nus ne crie ne brait 
sire se cist estors dure plus longuement 
il m ocirront sanz faille je l sai a escient 
ainc mais ne fu bataille faite sans jugement 
ja ne sont il pas né n ancor ne sont vivant 
sire por qex chastiaus ne por qel chasemant 
q en avra li vainqerres et qoi li recreanz 
ne sont pas de yy homes ainz sont d un voirement 
sire je sui t ancele por deu ne l me celer 
ceste guerre ne puis mais longues andurer 
il se donent tex cols que je n es puis porter 
biau sire que demandent n es pues tu acorder 
commende qu il atendent tant qu il puissent parler 
manderons noz paranz tout por aus escouter 
se l uns tolt riens a l autre ferons li delivrer " 
ce respont nostre sires " bele n aies poor 
ne plorer bele amie escoute ton signor 
je sai bien qu il te font assez mal et dolor 
ne l tien pas a merveille car andui sont signor 
en icele bataille chalangent grant honor 
saches que li petiz si vaintra le grignor 
et qant il iert vaincuz s emportera l onor 
escoute bele suer je te dirai grant sens 
li anfant que tu portes senefient granz genz 
la bataille est molt granz et tu les cols en senz 
ne t en esmaier mie ne l sofferras lonc tens 
mais je voil que tu aies tres bien en ton porpens 
qant ce vendra au naistre li quex iert premeranz 
arriere le traira cil remaindra dedanz 
ensi par le petit sera vaincus li granz " 
qant ot dit nostre sires sa parole fina 
et en la soie gloire lassuz el ciel monta 
sachiez que sa parole rebesca n oublia 
em pais remest la dame si com dex commanda 
bien soffri la bataille que nul jor ne fina 
tant que il furent né de rien ne s esmaia 
qant vint de lor naissance li termes aprochant 
et sot bien que par tans naistroient si anfant 
apela ses anceles si lor dist em plorant 
" molt ai souffert travail or ai angoisse grant 
sachiez li quex ce iert qui naistera avant 
liiez entor son col zz filet rouge ou blanc 
que je n en soie en doute bien soit aparissant " 
li commant a la dame furent bien entendu 
au naistre s en issoit tot premiers esau 
un fil loié el col si fu auques pelu 
mais il n ert pas ancor dou tot an tout issu 
jacob le trait a soi qui n ere ancor nascu 
devant eles chei eles l ont receu 
atout son rouge fil fu puis nez esau 
la mere des anfanz fu forment travillie 
et de la grant merveille refu molt esmaie 
de sa char de son sanc refu molt empirie 
et qant vit les anfanz molt par en devint lie 
si fu danz ysaac et toute sa maisnie 
n en furent lors si lie puis n en fust correcie 
or fet dans ysaac ses yy anfanz norrir 
qant furent de yy anz a soi les fet venir 
et a pris em porpens qu il les voet departir 
jacob a commandé a sa mere servir 
et retient esau que ne le voet guerpir 
avoec lui le tendra jusqu il devra morir 
sachiez bien que la mere jacob ne refusa 
car soef le norri et molt forment l ama 
qanque sot demander volentiers li dona 
jacob la resservi et dou cuer l onora 
volentiers acompli qanqu ele commenda 
esau fu pesanz n estoit mie legiers 
molt aprist de forez et molt fu bons archiers 
a ses ars prenoit cers bisches dains ramiers 
grues gentes oisiaus queroit par ces viviers 
a som pere q ert viex en faisoit les mangiers 
de ce que il savoit le servoit volentiers 
a cel tens ert bons siecles si com lisant trovon 
qant venoit vers la fin que moroit chascuns hom 
a lor anfanz pooient donner beneicon 
et deviser avant lor possesse et lor don 
ausi fist ysaac qui molt devint sainz hom 
a esau son fil dona beneicon 
mais jacob li toli par grant seducion 
molt fu viex ysaac et longuement vesquit 
dont perdi la veue que il goute ne vit 
forment afebloia coucha soi en son lit 
qant li hom ne voit goutte molt a malvais delit 
ce est avis a toz si com trovons escrit 
donc apele esau soavet li a dit 
" ca vien biax fiz a moi je voil a toi parler 
je sui pres de ma fin ne le te quier celer 
molt ai vescu lonc tiens ne puis mais andurer 
je sai de voir biaus fiz que tu sez bien berser 
quier la char d un chevrel si m en done a disner 
ma beneicon avras ne la te quier veer 
certes fiz esau tu ies molt debonnaire 
volantiers m as servi et bien le seus fere 
je sai bien q a ma fin m estuet des ore traire 
je irai en tel liu dont ja n avrai repaire 
tu sez de la forest et bien sez de l arc traire 
se g estoie saous n avroie nul contraire 
tu sez que je manju volentiers venoison 
pran ton arc et ta guivre revien tost en meson 
apreste le mangier et nos en mangeron 
qant en avrons mangié et nos saol serom 
beneicon avras et apres nos morron " 
et respont esau " pere nos le ferom 
prest sui de ton servise en la forest irom " 
la mere esau a la parole oie 
entant que ysaac ira de mort a vie 
ne voet pas d esau que il le beneie 
adont s est porpansee d une molt grant voidie 
plusor dient entr ax qu ele fist vilonie 
qant gaba son signor et dut estre s amie 
quique le taingne a blame je l tieng a cortoisie 
aincois fu prex et sage s apela son anfant 
soavet li a dit et non pas en oant 
' va fiz en cel vergier tout soef non corant 
aporte le chevroel que verras alaitant 
ainzque vaingne tes freres qui ou bois va bersant 
tes peres gist malades et si se va morant 
et de tel char mangier a il desir molt grant 
par ma foi biaus doz fiz je li ai oi dire 
itel chose a ton frere dont je ne puis pas rire 
que fu ce que il dist qu il ne pooit plus vivre 
esau benistra qant iert saous et yvre 
dist il ce oil voir dont je sui plainne d ire 
et nos bien l otroions tais toi fiz pas n o dire 
li mangiers iert ja prest et tu li porteras 
par ma foi n o ferai por qoi ce me diras 
ja me maldiroit il ice mar douteras 
n est mes freres veluz et je ne le sui pas 
tais toi fai mon commant antor ton col avras 
la pel dou noir chevroel je n o voeil si feras 
pran la beneicon car bien sai tu l avras 
certes ma douce mere ne l o pas a decoivre 
mon frere esau se vos me volez croire 
ainz souffrons que il face son mangier et son boire 
miex voldroie estre morz ou noiez enz el toivre 
que por beneicom maleicon recoive 
que les yaues d enfer sont pullentes a boire 
mais neporqant ma mere ne te correcerai 
que soef m as norri tout ton commant ferai " 
le chevroel li et dist ' tout prest les ai 
or fai tost le mangier et je li porterai 
volentiers biaus chiers fiz et je l apresterai 
dou millor vin que j aie a boivre li donrai " 
donc apela jacob qant l ot aparillié 
de la pel dou chevroel li a le col lié 
nes les dras esau li a ele baillié 
et ce que il doit dire li a tout consillié 
or s en va danz jacob doné li a congie 
qant il vint a som pere molt l a bel esvillié 
' biaus peres qui ies tu je sui tes fiz premiers 
et que voes tu biaus fiz ja est tes mangiers 
recevez le biau pere que je l faz volentiers 
comment l si tost diex sot qu il fu mestiers 
ce est chars de chevroel que tant as eus chiers 
et a ta volente en est fez li mangiers 
manjue tost biaus peres le mangier que prest ai 
molt me merveil de toi de qoi je l te dirai 
comment si tost est prest par foi je me hastai 
por ta beneicon que a perdre doutai 
or me done a mangier et je la te donrai 
et si me done a boivre et puis si me morrai " 
il li a mis devant li peres en manja 
qant ot beu dou vin docement l apela 
' ca vien a moi biaus fiz " jacob le redouta 
' abaisse toi vers moi ma mains te tastera 
se tu ies esau qui tant jor servi m a 
qant je t avrai tasté ma mains te benistra " 
dont commenca jacob forment a redouter 
qant oi que ses peres le voloit tastoner 
plus pres se trait de lui le col li va livrer 
qant le senti pelu prist lou a acoler 
' ies tu ce esau pas ne l me doiz celer 
oil voir pas n ou croi ne l sambles au parler " 
lors a dit ysaac ' moi samble durement 
ce est la voiz jacob je l croi veraiement 
abaisse toi vers moi biaus fiz je l te commant " 
et jacob s i abaisse se l baissa doucement 
dont a dit ysaac ' c est odors de pimant 
qui est issu de toi tout par le deu comment 
biaus fiz tu t en iras et nos ci remaindrom 
o toi em porteras ma grant beneicon 
trestuit te serviront icil de ta maison 
et toutes les lignies qui sont ci environ 
cil qui te maudira si ait maleicon 
et qui te benistra si ait beneicon 
de toz les biens do monde soies tu riches hom " 
donc s en torna jacob ysaac est remeis 
li peres s endormi toz est asseurez 
s um pou plus demorast qu il ne s en fust tornez 
trové l eust laiens ses freres li ainznez 
som mangier aparelle bien li fu atornez 
plus soef que il pot est en la chambre antrez 
il apela som pere molt amiablement 
' lieve toi suz biau pere manjue maintenant " 
li peres li respont et li dist hautement 
' et diva qui ies tu " cil respont piement 
ne l voloit correcier n en avroit nul talent 
' je ai fait ton mangier trestout a ton commant " 
qant ce oi li peres forment s en mervilla 
molt longues fu em penses que il mot ne sonna 
et qant il pot parler a haute voiz cria 
' et qui fu qui orainz a mangier me dona 
baisa moi et je lui par foi si m engingna 
ma beneicon ot que toz jorz mais avra 
pere n as en tu que une " ce a dit esaus 
' par la foi que te doi biaus fiz je n en ai plus 
en moie foi biau pere en dolor sui chauz 
biaus fiz " dist ysaac ' j ai esté deceuz 
tes freres vint a moi toz fu ses cols veluz 
et por ce croi je bien par lui sui deceuz 
par ma foi biaus chiers peres cil droit non li dona 
primes qant il fu nez qui jacob l apela 
car qant dui primes naistre arriere me tira 
qant devant moi issi molt me deshonora 
jacob li souplanteres cist nons ne li charra " 
dont menti esau que diex li remua 
qant a sa volente ysrael l apela 
' ahi com m a trai cil traites cil lere 
par ma foi biaus amis il n a pas fet com frere 
a droit a non jacob que il est souplantere 
qant primes issir hors dou ventre ma mere 
il me prist par le pie et me tira arriere 
ta beneicon a q en diras tu biau pere 
par ma foi biaus chiers fiz je ne te sai que dire 
mais bien sai que trop ai mon cuer plain de grant ire 
que me dites biaus pere comment je porrai vivre 
ne te donrai conseil ne ne te sai que dire " 
esau fu dolanz commenca a plorer 
vers son doleros pere docement regarder 
et qui lores veist lor grant duel demener 
et le pere et l enfant et plaindre et doloser 
ja n eust si dur cuer ne l esteust plorer 
il disoit a som pere ' ne me voes escouter 
par foi si faz biaus fiz mais ne t ai que donner 
fors que terre et rousee se voes ton cors pener 
par ma foi biaus chiers fiz ne te sai consillier 
ne trover ne sai l art dont je te puisse aidier 
en terre te travaille ne sez autre mestier 
et dou ciel la rousee se voes a deu proier 
et que iert de mon frere ne m en porrai vengier 
se le puis ancontrer por mort se puet jugier " 
demora q un pou que morz fu ysaac 
esau quist jacob que molt le menaca 
ne vos ferai lonc plait dou pais le chaca 
il s en fui de nuiz le flunc jordan passa 
ne quist q alast o soi qant dou pais torna 
tant a alé yy jorz q en zz desert entra 
iluec por reposer dans jacob se coucha 
xm troeve une pierre qui fu et longue et lee 
lors se coucha iluec a son chief l a posee 
dont s andormi jacob sanz nule demoree 
voit par songe une eschiele de terre au ciel posee 
si com dist l escriture el ciel estoit l antree 
vit avaler les angles et puis la remontee 
de celestial gent estoit environnee 
molt li sambla petite icele reposee 
dont s esvilla jacob qant assez ot dormi 
regarda darrier soi zz angle ja choisit 
prist lou entre ses braz tantost com il le vit 
adont parla li angle et molt bel li a dit 
' lai moi tost biaus amis por qoi m as tu sesit 
n ou ferai par ma foi " jacob li respondit 
' xm lai moi ester par ma foi n ou ferai 
de ta beneicon avant saisiz serai 
jacob " ce dit li angles ' je te correcerai 
et tu de qoi amis je te mehaingnerai 
par la foi que te doi por ce ne te lairai 
devantque de ta bouche beneicon avrai " 
navrez fu en la cuisse et il lors le lessa 
qant se sent mehaingniez adonc a lui parla 
' aies de moi merci " jacob lors dit li a 
donc li chai as piez enapres l aora 
l angles le benei et atant le laissa 
or s en va danz jacob o sa beneicon 
son oncle va querant icil saintismes hom 
en aran est antrez en une region 
son oncle a demandé trové l a en maison 
molt bel le salua se l nomma par son non 
' laban je sui tes nies jacob m apele lon 
et sui fiz ta seror biaus nies bien le savom 
comment le fait tes peres il est morz li prodom 
mes freres esau m a chacié dou pais " 
ce li respont laban ' je l croi bien biaus amis 
por la beneicon que tu a lui tolis 
et ce me fist ma mere par foi tu meffeis 
nies je te retendrai garderas mes brebiz 
ge l ferai volentiers par foi non a anviz 
je te donrai soldees bones je l te plevis " 
a yy anz fu li termes costume ert el pais 
ce li respont jacob ' biau sire volantiers 
yy anz te servirai par ma foi toz antiers 
qant seront acompli que prest soit mes loiers 
n i faudras pas au terme ne te mentirai nies " 
cele nuit est jacob o son oncle herbergiez 
l ondemain es montaingnes ala o les bergiers 
il n est pas esgarez a qui diex voet aidier 
molt est dedanz yy anz l avoirs moltepliez 
onques laban ses oncles ne l pot de rien blamer 
a lui se vint jacob com cortois bacheler 
si li dist ' les yy anz ai je laissiez passer 
que onques mon servise ne te vols demander 
se ta fille biaus oncles me voloies doner 
rachel que je tant aim viex la tu esposer 
mais lian m autre fille se le voes creanter 
biaus nies qui est ainz nee n en quier oir parler 
et tu aies rachel ennuit au reposer 
tu l avras a espouse bien le voil creanter " 
qant ot mangié jacob si s est alez couchier 
et ses oncles laban qant vint a l anuitier 
signor par traison li chanja sa moillier 
lyam li a livree zz molt lait aversier 
ice estoit l ainznee len ne se puet gaitier 
de nule traison vers home c om a chier 
de la tres laide lie ne voil or plus plaidier 
certes ele est plus laide c on ne porroit quidier 
vos avez bien oi q avoec li se coucha 
sachiez que cele nuit de riens ne l espargna 
mais qant vint au matin que il la regarda 
lors vossist estre morz durement s esmaia 
traist soi ensuz de li et si li demanda 
' qui t amena ici laban m i anvoia 
q a il fait de rachel " cele mot ne sona 
' par deu il m a trai et grant pechie i a " 
qant ot ce dit jacob si s est dou lit levez 
a dant laban son oncle est li dolanz alez 
ses oncles li demande ' biaus nies et que avez 
je n oi mie rachel changie la m avez 
ne vos esmaiez mie sachiez que vos l avrez 
mais voirement yy anz ancor me servirez 
qant seront acompli avoec vos l en menrez 
et lyam m autre fille demantres maintendrez " 
n i a que aconter dont i remest yy anz 
de lyam cele laide si angendra anfanz 
plusors en engendra de petiz et de granz 
venuz est a laban qu il voet ses covenanz 
rachel li a livree lya ot ses anfanz 
et il l a espousee noces en fist molt granz 
et bien voet que s en aille ses bons oncles labans 
ce li a dit laban ' biau nies tu t en iras 
rachel ma bele fille avoec toi en menras 
lyam ne ses enfanz ici pas ne leras 
partirai mon avoir la moitie en avras 
mon or et mon argent parmi le partiras 
tout a ta volente ja ne m en blameras 
je l otroi " dist jacob ' tout issi com dit l as " 
ne demora grantment cil avoirs fu partiz 
chevax chamax et pors et vaches et brebiz 
laban avoit zz deu tout d or qui estoit fins 
rachel les a amblez si les a en sauf mis 
puis demandent congie et s en vont do pais 
de devant met jacob ses femes et ses fiz 
et trestout cel avoir qu il ot iluec conquis 
de la terre d aran jacob s en est tornez 
laban a quis ses diex qu il voet aorer 
sachiez molt fu dolanz qant il n es pot trover 
a sa feme est venuz por ses diex demander 
et cele li respont ' ja les a faiz ambler 
jacob qui les emporte et je l ferai tuer 
par la foi que doi dieu n em puet vis eschaper " 
il a dit a ses homes qui molt en sont dolant 
' jacob en va com lerres mes diex en va portant 
il m a fait molt grant honte bien est aparissant 
alons tost apres lui qu il ne s en voist gabant 
icil q en iert saisiz n en avra ja garant 
la teste n en soit prise tout issi le commant " 
ne vos ferai lonc ceaus vont aconsuant 
jacob garde arrier lui vit son oncle venir 
qant il pres aprocha si vost son niers ferir 
ansuz de lui le boute par mervillos air 
' par foi " ce dist labam ' jacob au departir 
ne deussiez mes diex ne ambler ne tolir 
car por aus aorer quidoie je garir 
se tost ne les rendez pres estes de morir 
oncles " ce dist jacob ' enten a ma raison 
je t ai molt bel servi maint jor en ta maison 
ta fille m as donnee o l avoir q en menom 
pri toi ne l me tolir par malvaise raison 
tes diex que me demandes certes pas n es avom 
se tu sor nos les troeves molt bien le t otriom 
que cil perde la vie sanz nule raancon " 
rachel qui ot les diex les a mis dessoz soi 
iluec honi rachel et ses diex et sa loi 
puis li a dit li peres ' fille je vieng a toi 
je ai perduz mes diex peres n adoise a moi 
veez com je sui grosse c est d anfant par ma foi 
taste soef mes flans ma fille bien l otroi 
ci n a nul de mes diex ne je pas n es i voi " 
laban icil prodom est arrier retornez 
jacob o sa maisnie en est avant alez 
de son frere a poor qu il ne soit ancontrez 
esau qant le sot molt fu gries et irez 
les homes de sa terre a toz a soi mandez 
il lor a dit tantost ' signor o moi venez 
et de jacob mon frere tantost me vengerez " 
qant oi de son frere jacob qu il dut venir 
molt par ot grant poor ne vos en quier mentir 
il ne set en quel terre il s em puisse foir 
et bien set que ses freres est de molt grant air 
dont fist une orison com ja porrez oir 
' aide diex biaus peres qui tot le mont crias 
qui adam nostre pere a t ymage formas 
et de lui feis eve a feme li donas 
fruit ot em paradis et tu li commendas 
qu il n en manjassent mie ne l tenissent a gas 
tes commanz depecerent et tu les en getas 
et noel nostre pere dou deluge sauvas 
garis moi de mon frere par la vertu que as 
sire je sai et croi que tu bien le pues faire 
tu sez que esau mes frere est de mal aire 
par le conseil ma mere que ne m en poi retraire 
oi sa beneicon molt li fis grant contraire 
o yy torbes de genz sire ne sai que faire 
passai le flunc jordan apres la mort mon pere 
o un petit baston me sui mis el repaire 
se je n ai ton conseil ne me sai quel part traire 
donne moi bon conseil que bon le sez donner 
cui tu voes consillier il ne l estuet douter 
bien sai mes freres vient si me voldra tuer 
je ferai cest avoir tout devant moi mener 
s il le voet detranchier et trestout decoler 
ainzqu il l ait tout ocis se porra molt lasser 
sire se nos aidiés tost porrons trepasser 
je me commant a vos por ma vie sauver " 
esau est venuz ensamble o lui sa gent 
qui de lui fere mal avoient grant talent 
et avoient juré trestout communalment 
n eschaperoit jacob ainz morroit tot avant 
signor ice sachiez trestot certainnement 
cil qui diex voet aidier n a nul ancombrement 
et qant il vit son frere son avoir et sa gent 
il l est alez baisier se l recut bonement 
receu a jacob ses freres com amis 
otroia li partie en trestout som pais 
jacob jut o rachel si engendra zz fiz 
ce fu joseph li sages li prex et li gentis 
c est cil qui fu venduz en la terre d egyps 
ancor i sont les granges et li celier antiz 
qu il fist fere en egypte par plusor lius sostiz 
ce fu icil josep que jacob tant ama 
il leva par matin a som pere conta 
' enten peres di fiz et tes peres l orra 
un cham vi de bon blet ne sai qui le sema 
en icel ble meur chascuns de nos antra 
et chascuns de mes freres soia gerbe et loia 
je et vos et ma mere et chascuns s abeissa 
des gerbes vers la moie chascune s enclina " 
qant si frere l oirent si orent grant tristor 
entr aus en ont parlé comme faus boiseor 
' jacob li nostre peres croit trop cest songeor 
se il puet esploitier il en fera signor 
il nen a de nos cure il nos toldra l onor 
se l poons ancontrer morz soit a deshonor " 
or consaut diex joseph par sa sainte doucor 
sonja zz autre songe som pere l a conté 
' li solaus et la lune biaus peres par verte 
et dou ciel les estoiles perdirent lor clarte 
et qant g i regardai tout fu enluminé 
par foi " ce dist li peres ' nostre sires serez 
sor moi et sor voz freres sire fiz regnerez " 
et respondirent li frere ' ja cel jor ne verrez " 
qant entendi li peres qu il se vont correcant 
il sailli suz em piez ne l dist pas en oiant 
' que est ce q entre vos alez si murmurant 
fuiez ensuz de moi menez l armaille el champ " 
et il leverent suz et ont fait son commant 
et respondi joseph ' il n ira mie atant 
pere il vos ont honi car il sont mal enfant 
malement ont erré d une vostre soignant 
o li ont tuit geu s en sont em pechie grant " 
qant ce oi li peres forment se correca 
dou pechie qu il ont fet forment li anuia 
or set qu il sont en crieme et diex s en vengera 
ce fu mis en oubli et li tens trepassa 
ne revindrent si fil que nesuns d ax n osa 
jacob en fu dolanz joseph en apela 
' va tost si quier tes freres " et il li otroia 
' va tost si quier tes freres porte lor a mangier 
il sont espoanté je ne les vi des ier 
et ou les troverai droit a sican les quier " 
et cil i va tantost qu il n i crient ancombrier 
qant il vint a sican a son col le mangier 
n en i a nul trové n ot en lui q airier 
et uns hom li a dit qu il n i furent des ier 
' sez me tu ou il sont di le moi bacheler 
amis a dotami les en vi toz aler 
et chamaus et brebiz vi devant aus mener 
saches mon escient la les porras trover " 
joseph o son mangier n i vost plus demorer 
vers dotami s en va que ne vost arrester 
qant le virent venir si pristrent a parler 
' vez ci le songeor et car l alons tuer 
n ou ferons " dist ruban ' il n estra pas ocis 
ja certes de noz mains n i avra sanc malmis 
car il est nostre freres n est pas nostre anemis 
je sai une cisterne si soit la dedanz mis 
iluec remaingne tantque il i soit porriz " 
il le disoit por ce qu il voet qu il soit gariz 
et que il le voloit au pere rendre vif 
ne demora c um pou este vos marcheanz 
qui vers egypte aloient tot lor chemin erranz 
a la loi de la terre saluent les anfanz 
joseph lor ont vendu sol por yy besanz 
et qant le voit ruban molt en devint dolanz 
conseil pristrent entr ax qui n est pas avenanz 
ont prise une cote toute l ont dessiree 
dou sanc d une brebiz l ont bien ansanglantee 
venu sont a lor pere et si li ont donnee 
et dient que uns leus a sa char devoree 
qant jacob l entendi la coulor a muee 
l iaue dou cuer li est en ses biax iex montee 
et contreval sa barbe menu recercelee 
la soie vesteure a toute dessiree 
' oiez signor " fait il ' com male destinee 
la chars de mon bel fil qui est a mal alee " 
detrait sa barbe blanche durement se pasma 
qant vint de pasmison la cote regarda 
toz ses prochains voisins devant lui apela 
la cote dolerose de son fil lor mostra 
' signor q en dites vos cist dolanz que fera 
morz est mes fiz josep diex qui me le rendra 
ahi biaus fiz joseph tes peres que dira 
he las dolans pechierres por qoi l i anvoiai 
que n i ala uns autres ainc ne m en apensai 
he diex car me respon di moi se mais l avrai 
las com sui angoissex jamais ne le verrai 
sire qui mainz lassuz di por qoi l engendrai 
por qoi l ai je norri qant issi perdu l ai 
consilliez moi signor certes ou je morrai 
molt m est mal averé que de lui proposai 
biaus pere car m ensaingne ou querrai mon anfant 
tu sez bien biau doz sire que je l amoie tant 
ahi beste sauvage diex te doint honte grant 
qui as ocis joseph et as beu le sanc 
les os et la char tendre as devoré ou champ 
biau vis bele faiture com avoies cuer franc 
ha diex por qoi feis tant bele criature 
et qant tu l eus fait por qoi n en preis cure 
hai joseph mar vi vostre bele faiture 
ne naistra a piece hom de la toie estature 
veritax esties ce est veritez pure " 
adont rechiet pasmez dessor la terre dure 
or oiez de rachel pas ne s est oubliee 
en la maison entra dolante eschevelee 
vit pasmé son signor a terre chiet pasmee 
qant vint de pasmison la cote a esgardee 
ele ert toute sanglante et toute dessiree 
ele geta zz cri come feme forsenee 
ice sachiez por voir se bien fust escoutee 
que la voiz fust oie bien loinz de la contree 
qant ot finé son cri molt tendrement plora 
joseph son chier anfant docement regreta 
' biaus doz fiz " dist rachel ' ta mere que fera 
molt fui joiouse et lie qant jacob t engendra 
et qant fus nez en terre grant joie demena 
molt soef te norri nus ne te correca 
or estes morz biaus fiz vostre mere morra 
ausi fera voz peres bien sai ja n en vivra 
hai lasse dolante com sui desconsilliee 
joseph mes biaus amis com sui por vos irie 
com estoie de vos penee et travillie 
hai beste salvage com par fus enragie 
la char de mon biau fiz por qoi l as tu mangie 
lasse dolante feme que n i fui anvoie 
il ne fust or pas morz sa chars fust espargnie 
jacob des or tendrons dolerose maisnie 
n ai cure de leece jamais ne serai lie " 
or oez de joseph le beneoit anfant 
en egypte l en mainnent o aus li marchant 
li rois l a acheté s en a fait son commant 
il l a mis ou pertrin ou travail soffri grant 
puis ses despensiers auques ala avant 
et puis ses seneschaus si com trovons lisant 
et ot puis en sa garde toute egypte la grant 
il fu biaus bachelers et plains de grant bonte 
et si ne fu pas fiers plains fu d umilite 
molt par fu charitables molt amoit verite 
n ert pas luxuriex ainz ere en chastee 
ainc par lui ne fu hom a tort deserité 
et li rois faraons le tint en tel chierte 
que le regne d egypte li a tout commandé 
joseph estoit molt sages bel servi son signor 
qant li rois le franchi molt li fist grant honor 
sor toutes criatures ama il son signor 
certes et tuit l amoient li grant et li menor 
tuit disoient antr ax ' fiz ert d empereor " 
ainc ne fu hom en terre tant haist traitor 
ne home de la terre qu il seust boiseor 
ne ainc a son conseil n anma ancuseor 
joseph estoit molt biaus et ot sage parole 
tant l ama la roine que toute en devint fole 
par foi ce est damages qant tent a tele escole 
la roine ert molt bele et avoit la char mole 
qant joseph puet tenir si le bese et acole 
dolanz en fu joseph qant vit la fole amor 
molt crei et ama faraon son signor 
bien sout que la roine queroit sa deshonor 
bien s en garda joseph tantque vint a zz jor 
que li rois tint sa cort en som palais haucor 
entor lui furent conte baron et aumacor 
dont rotent et vielent harpent cil jougleor 
joseph fu seneschaus avant fu apelez 
lors li a dit li rois ' amis avant venez 
alez por la roine ca suz la m amenez 
volentiers " dist joseph ' puisque le commandez " 
dou palais est issuz et en la chambre antrez 
' dame li rois vos mande primes a moi parlez " 
joseph saisist la dame et li dist ' ci seez 
s avrez a moi a fere dame mais n en parlez 
miex voldroie estre morz et en zz feu getez " 
qant s aparcoit la dame que joseph ne l fera 
et que sa volante mie n acomplira 
si a pris som mentel et dou col li sacha 
et puis a hautes voiz com deables cria 
li rois oi la voiz forment s en mervilla 
il coru en la chambre la roine trova 
trestoute eschevelee demende li qu ele a 
' joseph le me vost fere son mentel i laissa " 
li rois qant oi ce sachiez molt fu irez 
issuz est de la chambre el palais est 
adonc a ses barons antor lui apelez 
' signor mi bon ami zz conseil me donez 
de joseph que ferai en chartre le getez 
bien en serez vengiez se croire nos volez 
demain sera panduz et au vent encroez 
hai dolanz pechables por qu en donnai denier 
ne dedans mon ostel por qoi m ot il mestier 
de ce fis je que fols qant g en fis despensier 
puis en fis seneschal por honir ma moillier 
voir ce dist li vilains par foi en reprovier 
tost ou tart se repant q alieve pautonnier 
por qoi m a il forfait je l avoie tant chier 
je en fis seneschal de grez et volentiers " 
il n ot plus que dire tantost fu enchartrez 
sachiez que laidement i fu joseph jetez 
la dedanz en la chartre a yy homes trovez 
le jor i furent mis et le jor ancusez 
andui furent au roi sergent molt honorez 
boutilliers fu li uns de la cort molt amez 
l autres est dou prestin riches et assasez 
signor en cele chartre avoit molt de serpans 
ele estoit molt pullante et oscure dedans 
molt orent grant soffraite ice sachiez lonc tans 
n es ala viseter ne amis ne paranz 
ne vos ferai lonc conte molt estoient dolant 
tuit furent oublié d aus n estoit nus porpens 
mais n es vost oublier li rois omnipotens 
une nuit se dormirent mais danz joseph villa 
las furent et dolant chascuns songe sonja 
et qant il s esvillerent chascuns le sien conta 
joseph pas ne dormi mais molt bien escouta 
' je sonjai " dist li uns ' or enten a moi ca 
que li rois faraons ou pretrin m apela 
q aportasse ferine li rois me commenda 
si fis je sor mon chief mais li venz l en osta 
uns corbiaus ma corbeille detrait et depeca 
par foi " ce dist joseph ' icist demain pandra 
ja par home qui vive raancon n en avra " 
dont respondi com sages par foi li boutilliers 
' ne me doi pas haster ne estre bobanciers 
ice que j ai songié dieu le di je premiers 
lui le di et ses angles bons me soit et non gries 
je sonjoie nuit g estoie boutilliers 
et que a molt grant joie m ert renduz mes mestiers 
si servoie a cheval com bachelers legiers 
trestuit m i honoroient s en estoie molt liez 
par ma foi " dist joseph ' ne vos iert esloingniez 
amis " ce dist joseph ' par foi bien gariras " 
puis dist au pristeor ' amis tu periras 
ainzque vaingne le vespre demain pandus seras 
boutilliers biaus amis lors de moi penseras 
certes jusq a tierz jor ton mestier raveras 
molt feras que cortois se de moi merci as 
qant en aucune guise de moi parler orras 
amis molt volentiers ne t oublierai pas " 
li pretissieres fu droit as forches menez 
panduz fu voirement ses songe est averez 
et li boutilliers fu de la chartre jetez 
et joseph li dolanz i est toz sex remes 
assez i ot soffretes toz i fu oubliez 
entresque a zz jor que vos oir porrez 
que li rois faraons com sages et senez 
se coucha en zz lit ou s estoit reposez 
li rois somilla tantque il fu andormiz 
sonja li rois cel soir qu il veoit yy espiz 
les yy chargiez de ble les yy vuiz et failliz 
en zz champ les veoit ice li fu a vis 
regarda d autre part vit herbe en zz larriz 
herbe i avoit molt bele et li prez ert floriz 
et enz enmi cel pre yy grasses vaches vit 
et yy s on les ardist ja sains n en issist 
dou songe q a veu li rois s en esperist 
donc a mandez ses clers par tout jones et viels 
manda toz ses barons et toz ses consilliers 
donc vienent li vilain apres les chevaliers 
de par tout son roiaume a anvoiez ses bries 
que n i remaingne nus tant soit ne prex ne fiers 
et qui tost n i venra a la mort iert jugiez 
et il i sont venu nus ne s en est targiez 
li rois lor a son songe et dit et devisé 
mais il n i a nul d aus q en sache verite 
ez vos le boutillier le roi a apelé 
' sire je sai zz home q en dira verite 
qui est il " dist li rois ' ne me soit pas celé 
sire ne l os nomer por qoi ne m est loé 
a il vers moi meffait oil par verite 
qui est ne l nomerai tout li soit pardoné 
amis or le me nonme c est joseph l anchartré 
ca vien parole a moi biau sire volentiers 
garde ne l me celer n ies tu mes boutilliers 
oil sire por voir mais ne t os correcier 
a me il riens meffait oil de ta moillier 
est ce joseph li sers qui fu mon aumosnier 
va moi tost a la chartre fai lou aparillier 
et cil i coru lors qui le fist volentiers 
droit au roi l amena voiant ses chevaliers 
signor joseph estoit forment descolorez 
que de nul chevalier n i estoit visetez 
molt se sont mervillié qant il fu amenez 
et plus qant au conseil fu tex hom apelez 
puis l apele li rois ' amis avant venez 
se mon songe me dites certes et esponnez 
je ne sai que je die toute ma grace avrez 
or dites donc biau sire sempres m esproverez 
or parole biau sire et je tes sers l orrai 
par ma foi volentiers joseph je l te dirai 
l autre soir m endormi et en dormant sonjai 
que g estoie en zz pre tout flori le trovai 
herbe i ot et aumaille yy en j esgardai 
en icele paisture mais molt mervillai 
que grasses vi les plus m en aprochai 
les autres vi molt maigres adonc si m en tornai 
donc laissai cel aumaille antrai en zz sentier 
adonc trovai zz champ trestout prest de soier 
la revi yy espiz joseph mentir n en quier 
les yy chargiez de blet les vuiz et sechier 
neporqant verdioient pris m en a mervillier 
or me diras josep se me sez consillier 
se cest songes me diz si ravras ton mestier 
si te pardonrai tout le plait de ma moillier " 
ce li respont joseph ' bons rois or m escoutez 
diex est molt vostre amis droiz est que lui amez 
bien vos est li chiers tens par songe demostrez 
par les espiz chargiez yy anz plante avrez 
par les yy qui vuit furent le chier tens atendez 
l aumaille que veistes paistre parmi les prez 
les grasses senefient yy anz plante avrez 
les maigres que veistes qui paissoient delez 
famine avront de paistre yy anz ja n en doutez 
et si q en toute egypte nule n en troverez 
joseph " ce dist li rois ' par verite le sai 
que molt ies sages hom tom mestier te rendrai 
je voil que soies sires ne m en entremetrai 
por qoi n est pas raisons primes m escondira 
de qoi de la roine joseph oublié l ai 
sire " ce dist joseph ' par ma foi si ferai 
ne l ai pas oublié ne ne l oublierai 
ici est tes consaus ainc por ce ne l mandai 
certes " ce dist li rois ' manconge est bien le sai 
sire " ce dist josep ' vostre plesir ferai 
je l ai bien comparé mais ainc ne l me pensai " 
tout som millor barnage a li rois apelé 
qant sont devant le roi joseph ont demendé 
et molt se mervillerent qant il l ont esgardé 
et bien ressambloit home de mort resucité 
' dites rois faraon ou a cist conversé 
en enfer ou soz terre ou en chaitivete 
molt a le vis pali taint et descoloré 
por qoi est il si maigres toz est deffiguré 
de qoi est il si pales ou a il demoré 
ne connoissiez joseph seneschaus fu jadis 
jeté l ai de ma chartre ou il fu pieca mis 
et por qoi n est il morz moi samble qu il est vis 
molt est descoulorez molt a maigre le vis 
ce n est pas de merveille n i ot pas ses deliz 
en chartre a demoré or l en avons fors mis 
biau sire et vos por qoi mon songe li mostrai 
et il quue vos en dit la verite en sai 
entre ci et yy anz issi entendu l ai 
avrons si grant chierte toute ma gent perdrai 
que tuit morront de faim dou regne m en fuirai 
se je n en ai conseil et por ce vos mandai 
icist hom est molt sages son conseil en crerai 
se vos le me loez son mestier li rendrai 
mais par ma foi ne sai se nos l i porrons traire 
qu il s en voille antremettre ne qu il le voille faire 
por qoi por ma moillier qui li fist le contraire 
ma moilliers ot grant tort car ele est de mal aire 
molt set bien les yy ars assez set de grantmaire 
molt set d afaitement et molt est debonaire 
s il est tex com vos dites si fetes cest afaire 
de loinz somes venu metrons nos au repaire " 
li baron dou pais ont joseph apelé 
seneschal en ont fait d egypte le regne 
tuit feront son comant ce li ont afié 
pris ont congie dou roi si s en sont retorné 
sergenz et escuiers a joseph apelé 
cex qui miex le servirent ainzqu il fust enchartré 
donc s en va par egypte ne s est asseurez 
les maistres charpantiers a toz a soi mandez 
puis ont dedanz cel an mil granges manovré 
et il les a amplies trestoutes de bon ble 
il fait fere celiers et soz terre foir 
granz tonnes i fait mettre et de bon vin amplir 
plus de mil en fist fere ne vos en quier mentir 
la gent de la contree qant le voient venir 
et panre lor aumaille et le blet departir 
et fait toz les greniers de ble molt bien amplir 
les barons de la terre fere tout som plaisir 
tuit le vont anclinant tuit le voelent servir 
toz les premiers yy anz a tel vie menee 
bien a fait mil celiers en chascune contree 
de vins les a ampliz de bone char salee 
les greniers et les granges dont fu granz renomee 
en chascune sa garde a tres bien commandee 
arriere va au roi a toute sa maisnee 
qui de la grant ovrainne ces yy anz fu lassee 
qant furent li yy an acompli et passez 
la gent com il soloient si ont lor blez semez 
dont retraient les yaues et li airs est muez 
signor par toutes terres est venuz tel chiertez 
li blez est toz failliz herbe ne croit em prez 
dont muert par tout l aumaille plain en sont li fossez 
si font porc et brebiz n en i a nul remes 
par pou le premier an ne sont tuit affraé 
ainzque passast cel an vont molt affebloiant 
a cenz et a miliers vont tuit lor pain querant 
vont en terre qant pueent les racines manjant 
li riche qui estoient vont le ble demandant 
n em pueent point trover duel en demainnent grant 
donc muerent li vieil home et apres li anfant 
lors vienent tuit au roi cil d egypte la grant 
' faraon rois puissanz vostre gent secorez 
sire tuit i morrons se pitie n en avez 
semees sont noz terres ne revient pas li blez 
nostre aumaille se muert herbe ne croit em prez 
sire de faim morons tuit en somes anflez " 
li rois qant vit la gent molt tendrement plora 
il les vit toz anflez molt s en adolousa 
sachiez n i ot orgueil ne pas ne lor mostra 
ainz lor dist em plorant mie ne lor cela 
' signor joseph me plaist sire est sire sera 
chaez li tuit as piez de vos merci avra 
criez li tuit merci et pitiez l em prandra 
tuit li criez merci de som ble vos donra " 
tuit demandent joseph et vont en sa maison 
' aiés de nos merci que nos ne perisom 
se n en avez merci certes tuit i morron 
preste nos de tom ble molt bien le te rendrom " 
adont plora joseph si lor dist sa raison 
' volentiers bone gent nos vos em presterom " 
il fait batre les blez par toute la contree 
s es fait vaner molt bien la paille en est volee 
joseph a a chascun sa mesure livree 
dont il porra par an governer sa maisnee 
chascuns prant sa mesure si com li fu livree 
la paille de cel blet fu en l yaue getee 
l yaue fu forz et roide si fu tost avalee 
par trestoutes les terres fu la famine granz 
muerent vieil et petit et joene et ferranz 
granz i fu la famine ele dura yy anz 
molt pres fu afamez jacob o ses anfanz 
yy en avoit li sires molt prex et molt vaillanz 
qant il ne sot dont paistre molt en devint dolanz 
or et argent avoit se blet poist trover 
mais il n en troevent tant dont eust zz disner 
il ne lor pot aidier ne lor a que donner 
ne set quel conseil prandre ne quel part doie aler 
deu apela sovent que l daingnast regarder 
que la mort li donast por dou siecle torner 
ne veist ses anfanz ne morir ne anfler 
a un jor li prodom en l iau regarda 
si vit paille floter molt s en esmervilla 
vint arrier en maison ses anfanz le conta 
' enfant je vi or paille q aval l eve flota 
par foit ne sai d ou vint ne ne sai ou ala 
veez se ele est loing querre la covendra 
or em prenons conseil li quex de vos ira " 
' aprestons nostre nef " ce lor a dit ruban 
' ce me samble molt bien prenons or et argent 
ensamble o nos si najons durement 
la dont la paille vient la a ble voirement 
viex que tuit i aillons oil et sagement 
ne savons en quel terre troverons le fromment 
ne la terre le pais ne la gent " 
li anfant dant jacob ont lor nef aprestee 
tant ont nagié amont que la mer ont trovee 
molt par fu bons li venz tost l orent trespassee 
toz jorz contre la paille tantq egite ont trovee 
dont traient a droit port s ont lor nef arrivee 
puis s en sont fors issu si vont par la contree 
molt se firent lie qant virent la plante 
pain troverent a vendre si en ont achaté 
li yy retornerent a lor nef sont 
li autre vont avant le roi ont demandé 
ensaingne lor joseph molt l ont bel salué 
' sire saus soies tu " parfont l ont ancliné 
joseph les resalua n es a pas avisez 
' dom estes vos anfant d un estrange regne 
de jerusalem somes biau sire a nos entent 
la famine i est granz si i muerent la gent 
ca somes anvoié or avons et argent 
si te prions por deu qui maint en oriant 
aies de nos pitie vent nos de ton froment " 
qant parler les oit respondi bonement 
' estes vos compaingnon ou vos estes parant 
nos somes yy frere verite vos dirom 
les yy en ceste terre l onzime en maison 
coment a non voz peres jacob l apele lon 
vostre peres vit il sire nos l esperom 
et icil petiz freres comment a il a non 
biau sire benjamin est viex mais jones hom 
et que queistes ca ble nos vos en donrom 
ou sont vostre autre frere biau sire en la nef 
volentiers les verroie sire vos les verrez 
faites les tost venir nul n en i oubliez 
sire a vostre congie isnelement alez 
n en laissiez nul arriere seurement venez 
aportez bon argent bone mesure avrez 
qant vos irez de ci ja ne m en maldirez " 
dont commence a plorer qant les vit retornez 
josep connut ses freres molt bien les avisa 
sovint li de som pere molt tenrement plora 
devant lui voit ses freres molt bien les esgarda 
il prist l or et l argent et le ble lor livra 
portei l en ont es neis la nuit les correca 
qu il prist or et argent en lor sas le muca 
qant il orent mangié le congie lor dona 
' signor " ce dist joseph ' vos en devez aler 
ne sui mie li rois ja ne l vos quier celer 
le roi de ceste terre voil que sachiez nomer 
il a non faraons forment se fait douter 
je sui ses seneschaus sa terre ai a garder 
si vos voil zz grant sens ici dire et mostrer 
il n avra ja merci d ome quui voet ambler 
se il panre le puet que ne l face ancroer 
je ne l di pas por ce vos samblez bone gent 
diex vos doint bien aler et diex vos doint bon vent 
que vos n aiés en mer ne peril ne torment " 
et cil ont pris congie si s en vont bonement 
mais il ne sevent mie le plait qui les atent 
joseph a pris sergenz apres aus anvoia 
qanqu il devoient faire trestout lor ansaingna 
' alez " fait il ' as sas gardez que dedans a 
se riens i pert li rois il se correcera 
larron sunt et cil lerres qui ca les anvoia " 
cil ont bien retenu ce qu il lor commenda 
as neis en sont venu partie ens en antra 
qant virent les sergenz venir issi armez 
li frere dant joseph lor sont ancontre alez 
' signor que querez vos veoir volons voz neis 
ne volons que dou nostre nule rien em portez 
mal serions bailli et tout deseritez 
li pors de cest rivage si nos est commandez " 
ce dient li anfant ' et vos dedanz antrez 
s il i a riens dou vostre por deu si le prenez " 
li sergent sont tantost dedanz la nef antrez 
la troverent l avoir qui dedans estoit mis 
li frere dant joseph furent loié et pris 
puis les ont commandez as homes dou pais 
au seneschal les mainnent qu es a em prison mis 
joseph prist yy sergenz s es as neis tremis 
joseph de cel pais a les homes mandez 
donc furent si yy frere devant lui amenez 
a ses piez li chairent merci li ont crié 
cil qui la sont venu les ont molt esgardez 
demandent qui il sunt qui la sunt presentez 
' larron sont de bien loinz d un estrange regne 
je les paiai molt bien qant lor vendi le ble 
ne d aus ne me pris garde mon tresor m ont amblé 
apres aus anvoiai s es avons retornez 
g es recui volentiers et do mien lor donnai 
qanque il demanderent trestout lor otriai 
donai lor a mangier et bien les doctrinai 
que sagement alassent nes dieu en apelai 
q a droit port les menast et puis m en retornai 
puis pris cest mien sergent apres aus anvoiai 
icest avoir troverent que ci em present ai 
par foi se l me loez trestoz les panderai " 
qant li anfant l oirent si plorent tendrement 
molt douterent josep et le sien jugement 
soef parla ruben qui li vint a talent 
' ce sont no vieil pechie qui nos sont em present 
que feismes jadis et menu et sovent 
de joseph que vendistes sor mon deffendement 
par foi grant mal feistes mal nos en est covent 
par foi mi tres biau frere ne vos en quier mentir 
fait avez le pechie tart est au repentir 
nos somes ci aluec n em poons departir 
damerdiex nos consaut n i a fors dou soffrir " 
cil quida que joseph ne le peust oir 
trestuit plorent et crient que il quident morir 
qant de cel jugement les virent revenir 
' signor " ce dist josep ' zz petit m entendez 
ainzque vos les jugiez voil que vos m escoutez 
une parole distrent ne sai s est veritez 
ja soit ce que il soient trestuit larron prové 
il m ont ici antr ax et dit et raconté 
que il sont yy frere n i est pas li mainznez 
issi l esproverai voil qu il soit amenez 
et qant il iert venuz et a moi presentez 
s en ferai mon plaisir ostages em prenez 
ostages penrai je et si le choisirai 
coment a cist a non ruben se l retendrai 
dessique a zz terme que je vos nomerai 
yy jorz ruban itant te garderai 
s au terme ne venez sachiez ge l panderai 
le meffait qu il ont fait trestout lor pardonrai 
amenez vostre frere par itant vos croirai 
desliiez les trestoz s es laissiez consillier 
tres bien les garderai n i avra nul dongier 
n i avra ja soffraite de boivre et de mengier " 
cil ont dit ' volentiers or pansez dou nagier 
a nostre terme mis se poez repairier 
amenez moi celui que me nonmastes ier 
gardez que vostre n i ait nul destorbier 
biau sire seneschaus le congie demandom 
par foi " ce dist joseph ' et nos le vos donnom 
gardez que destorbier de voz genz n en aiom 
au terme q avez mis certes tuit revenron 
et nostre petit frere se vis est amenron " 
dont respondi joseph ' n i ait nule oquison 
parfitement creez ne vos en mentirom 
que se ne l amenez que nos cestui pandrom " 
cil ont levé lor sigle el repaire s ont mis 
a droit port sont venu que diex lor fu amis 
tuit baiserent le pere et ont le ble fors mis 
' par foi " ce dist jacob ' je n ai pas toz mes fiz " 
dont responent li frere ' remeis est el pais 
ha las dolanz por qoi que nos fumes tuit pris 
s i remest en ostage sera ruben ocis 
qui le deliverra vostre fiz benjamins 
coment iert benjamins en la terre menez 
autrement iert ruben ocis que chier avez 
a vos il terme mis que vos repairerez 
oil yy jorz je quit trop demorez 
par foi je en morrai se vos ne l me rendez 
prenez tost benjamin a la nef le menez 
diez vos doint bien aler par les soies pitez 
que ruben soit delivres qui por vos est remeis 
voirs diex omnipotens qui feis paradis 
qant eus fait adan la dedans le meis 
o sa moillier la bele que de son cors feis 
et par toi fu noeis dou deluge garis 
tu temtas abreham mes peres fu ses fiz 
tu li rovas ocirre qant tu li tremeis 
ton angle de lassuz ainzqu il l eust ocis 
et des mains esau fui je par toi partiz 
je vos depri biau sire rendez moi mes amis 
et si aiés merci de joseph mon biaus fiz 
li yy fil dant jacob ne s i sont demoré 
antré sont en lor nef s ont lor voile levé 
tant l ont par mer menee q a port sont arrivé 
et sont venu a terre le terme ont bien gardé 
tant ont le seneschal et quis et demendé 
qu il ont lui et ruben en zz grenier trové 
ou il a paisanz avoit fait livrer ble 
si se sunt abaissié puis li ont ancliné 
joseph qant vit ses freres grant joie demena 
et lor freres ruben damerdeu mercia 
joseph vit benjamin entr ax le regarda 
si tost com il le vit toz li sens li mua 
bien sout que s ert ses freres qant la chars li trambla 
entre ses braz le prist molt tendrement plora 
assist le delez lui et yy foiz le besa 
qant l ot assez baisié son non li demanda 
' biau sire benjamin issi m apele lon 
vit donques nostre peres ne sai s est vostre ou non 
mais bien sai que le mien laissai je en maison 
vos ne nos connoissiez comment vos connoistrion 
ne somes d une terre ne d une nation 
si somes nos comment tres bien le vos diron 
cist autre me vendirent por povre raancon 
icist yy me vendirent a pou ne fui tuez 
ne fussent marcheant ja n en fusse eschapez 
si ai a non joseph fors zz seul sui puisnez 
li songes que sonjai lor est bien averez " 
qant l oirent li frere adonc se sont pasmez 
dont quiderent tuit estre pandu et afolez 
mais joseph les a toz ensamble relevez 
plorant lor dist ' mi frere ne vos desconfortez 
li pechiez que feistes vos soit toz pardonez 
pardonez moi mi frere ice que vos ai fait 
qant je vos fis loier certes molt fis grant lait 
et mis l or en voz sas venir vos fis a plait 
pardonez le moi frere que nul corroz n i ait 
je voil avoir mon pere ce sachiez antresait 
amplissiez bien vo nef je voil que tost soit fet 
or vos aparilliez metez vos el repaire 
bien serez conraé com anfant debonnaire 
amplissiez bien vo nef et m amenez mon paire 
dites que je sui vis vaingne a moi sanz retraire 
la femine iert yy anz si fera grant contraire 
sire vostre message devonmes nos bien faire 
si tost com nos porrons nos metrons au repaire 
sire a vostre congie nos nos apresterom 
nos vos avons meffait et merci vos criom 
issai vost diex que fust nos le vos pardonnom 
sire puisq estes vis no pere le dirom 
il a grant duel au cuer nos l esleecerom 
qant nos de vostre vie noveles li diron 
et ne demorra gaires que a vos l amenrom 
o vos menez ruben benjamin retenrom " 
de bons pailes d aufrique ses freres conrea 
et les neis a amplies grant avoir lor dona 
en lor nef les a mis a deu les commanda 
qant vint au departir molt tendrement plora 
tant a sis sor la rive com il les avisa 
qant plus n es pot veoir arriere retorna 
son frere benjamin par la main en mena 
robe li fist taillier de bon paile qu il a 
molt bien aparillié annel d or li donna 
cil qui sunt en la nef ne tarderent noient 
lor voiles ont levez si ont coru au vent 
bien sont vestu de pailes molt ont or et argent 
quequ il aient trové il n en sont pas dolant 
molt sont lie de lor frere molt siglent liement 
molt en mercient deu trestuit communement 
des painnes des travaus q ont eu em present 
venu sont a droit port molt on eu bon vent 
ne sont pas issu fors com povre prisonier 
ancois en sont issu com riche soldoier 
bien sont aparillié et ont assez deniers 
li pere estoit pesanz n estoit mie legiers 
ne demora c um pou vint li zz messagiers 
soavet li conseille en l oreille d arriers 
' sire vos ne savez vo fil sont chevalier 
biau sire ne vos ment fui de ci pautonniers 
et tu comment le sez ce n est pas lor mestiers 
par la foi que vos doi ne ment au mien espoir 
vos m en poez bien croire je vos ai dit tot voir 
venez en avoec moi si les porrez veoir 
tuit sunt vestu de pailes riches a grant pooir 
et a toz cex q en voelent departir lor avoir 
tant ont or et argent riche sont tuit vostre oir 
diva ne m en mentir ne seroit pas sa voir 
levez venez veoir je ne me puis movoir " 
n ot pas li vallez finee sa raison 
qant antrerent si fil tuit dedanz la maison 
molt bel le saluerent si firent que baron 
' nos somes repairié molt grant avoir avom 
pere de voz yy fiz noveles aportom 
en egypte la large nos ne l te celerom 
ilueques les laissames et nos por toi venom 
li uns est benjamins l autre josep a non " 
qant oit nomer josep jacob si s est levez 
il avoit les chevex menuz recercelez 
si estoit ses chapiaus d une part avalez 
li prodom ert molt viex ses fiz a regardez 
il les vit toz de vestuz et conraez 
' dites va quel gent estes qui de joseph parlez 
il fu morz yy anz a et por qoi me gabez 
certes grant pechie faites que l me ramentevez 
biaus peres josep vit nos ne te gabons pas 
bien le saches por voir ne l tenez mie a gas 
ha diex se ge l verrai oil tu le verras 
puis voldroie morir biaus peres n i morras 
est il o vos venuz nenil a lui iras 
nos te ferons zz lit en la nef si gerras 
si irons en egypte iluec le troveras 
aidiez moi mi anfant sostenez moi mes braz 
alons nos en enfant n i quier plus demorer 
faites faire lit et la nef aprester " 
donc sailli suz jacob qui ne pooit aler 
dou solier ou il fu se prist a avaler 
il estoit si tres viex que il soloit croler 
zz pou et si soloit a grant painne parler 
dont crie a haute voiz ' mi fil or dou haster " 
dont li a dit ses fiz ruben molt bonement 
' alez biau sire peres plus atempreement 
qui ies tu qui paroles sire je sui rubant 
de mon fil me di voir ne me mentir noient 
pere il est en egypte sires de cele gent 
li rois ne s entremet de riens outreement 
joseph en est toz sires et depart le forment " 
donc antrent en la nef et siglerent au vent 
qant vindrent en la nef aval l eve siglant 
jacob ovri les iex la teste va crolant 
' qant vendrons a la nef dites moi mi anfant 
biaus peres vos i estes " dient cil en riant 
et qant verrai mon fil que j ai desirré tant 
par foit hastivement nos l alons aprochant 
bien i venrons demain a l aube aparissant 
or vos gisez biaus peres si irez tout dormant 
ha las " ce dit jacob ' ne sai se tant vivrai 
oil " ce dit ruben ' bons pleges en serai 
biaus fiz comment iert ce je le vos mosterrai 
je quit vos me gabez onques ne l me pansai 
ne faites a gaber certes je l i laissai 
et benjamin o lui qant d egypte tornai 
et saluz vos manda et je vos saluai 
ne l entendistes vos par foi je ne le sai " 
l ondemain au matin qant l aube fu crevee 
q ele fu espandue par tote la contree 
a droit port est la neis maintenant arrivee 
dont ont li fil jacob bien lor nef aancree 
lors s en issi jacob a toute sa maisnee 
este vos la novele et la granz renomee 
que venuz est jacob en icele contree 
adonc i va jacob o sa grant aunee 
qant joseph vit som pere tel joie a demenee 
ne vos em porroit estre la moitiez acontee 
qant s ont antrebaisié bien une grant luee 
dou pere et de l enfant a duré l assamblee 
joseph qant vit som pere si plora tenrement 
li peres qant le vit ne l connut tant ne qant 
' ou est mes fiz joseph dites le moi rubant 
cil qui vos baisa peres orainz tant longuement " 
adont plora joseph et d egypte la gent 
qui dou fil et dou pere veist l ambracement 
l un l autre regreter issi tres doucement 
et eust geuné yy jorz entierement 
sachiez ne li preist ja de mangier talent 
' par foi fiz je quidoie que fussiez estranglez 
d aucun ors ou de beste sauvage devorez 
dolanz fui si chai en granz enfermetez 
et diex en soit loez qant ci estes trovez 
et por qoi me guerpistes ne l fis par veritez 
cui fu li vestemenz qui me fu aportez 
je ne sai de quel sanc fu toz ensanglantez 
peres ne fu pas miens que savoir le poez 
quit que a sican joseph vos anvoiai 
que qeissiez voz freres issi vos commendai 
issi le fis biaus peres le mengier lor portai 
par ma foi si me pristrent por qoi je l vos dirai 
ne vos sovient biaus peres dou songe que sonjai 
fustes pris por le songe a grant painne eschapai 
marcheant m achaterent et o aus m en alai 
li rois de ceste terre qant me vit bel anfant 
deniers dona por moi et or au marcheant 
et fui mis el pertrin ou travail souffri grant 
li rois par sa merci puis me fist si puissant 
signor me fist d egypte tuit firent mon commant 
ma dame m acusa bien en fu connoissant 
en chartre mettre tost et isnelement 
je n oi qui me plevist fors deu omnipotent 
il m a bien delivré come le sien sergent 
or sui ci devant toi si ferai ton commant 
or escoute biaus peres ice que te dirai 
a mon signor irons a lui te mosterrai 
joseph ce voil je bien si le 
de l onor qu il t a faite et as piez li charrai 
tuit li serez sergent et je ses sers serai 
qant vos verrai ensamble si vos acorderai 
devant le roi d egypte trestoz vos baiserai 
o ma beneicon et puis si me morrai " 
molt estoit viex jacob de grant antiquite 
son chapel en son chief s en est au roi alé 
antor lui l ont si fil trestout anvironé 
et qant vindrent au roi si li ont ancliné 
li rois pharaons s est de son siege levé 
dant jacob a baisié et molt l a honoré 
li rois manda ses homes d egypte la contree 
manda les par sa chartre qui molt fu redoutee 
dont fist une grant feste qui molt fu renommee 
qant jacob en la sale vit la gent aunee 
pria que sa parole fust de toz escoutee 
adont de par le roi fu la pais commendee 
jacob se leva suz dist parole menbree 
' sire rois pharaon entendez ma raison 
que diex qui nos governe nos doint beneicon 
signor bien le veez que je sui molt viex hom 
vos ne nos connoissiez nos ne vos connoissom 
nez sui dou val d ebron d une autre region 
la gisent nostre ancestre se deu plait la gerrom 
adans i gist sanz faille qui fu li premiers hom 
et dame eve sa fame si com lisant trovom 
la genz qui de lui vint diex pas ne les ama 
ne ses commanz durement s en venja 
signor et dou deluige noel en ressauva 
de lui et de ses oirs cest siecle restora 
de lui vint abrehans que diex tant par ama 
que de som premier fil li sires le tenta 
il li rova ocirre par pou ne le tua 
si ot non ysaac mais diex si l espargna 
je sui ses fiz par foi qui devant vos esta 
signor je sui molt viex ne le vos quier celer 
je fui fiz ysaac si com m oez conter 
qant dou siecle mortel dut li prodom torner 
j oi sa beneicon bien la me pot donner 
mes freres esau me vost deseriter 
chaca moi dou pais que je ne pou rantrer 
je la roi deu merci ancor l ai a garder 
cist sont mi yy fil que ci veez ester 
bien a yy anz ou plus que je n i poi rantrer 
que je perdi joseph que je tant pou amer 
deu merci trové l ai en ceste region 
cui diex prist en sa part il n a confundison 
devant icel signor que deu l apele lon 
signor donner lo voil ma grant beneicon 
trestuit i partirez et nos bien l otroiom " 
et respondi li rois ' joseph est sages hom 
bien sai qu il m a gari et toute ma meson 
toute ma gent d egite de grant chaitivison 
lui achatai a serf mais or le franchirom 
tant praingne de ma terre en sa possession 
menant soient si frere et il soit riches hom " 
signor qui adonc fust a icele assamblee 
et fust dedanz la sale qui tant est granz et lee 
de pailes portendue et toute ancortinee 
diroit que tex leece ne fu mais demenee 
donc a jacob li viex sa destre main levee 
la barbe ot longue et blanche menu recercelee 
sa grant beneicon lor a a toz donee 
enapres yy jorz ont grant joie menee 
toz antiers yy jorz cele feste dura 
il ont le congie pris et li rois lor donna 
joseph saisi la terre li rois li otroia 
il i mena ses freres et si lor commenda 
la fist fere maison som pere i herberja 
et ne demora gaires que a sa fin ala 
joseph l en fist porter en ebron l enterra 
la li fist sepouture et puis s en retorna 
joseph est en egypte o ses freres remeis 
bien a gardé le regne li yy an sont passé 
si frere sont iluec et i sont ostelez 
et ont prises lor fames si croist li parantez 
bien i mestrent mil anz que tuit furent passez 
joseph cils sages hom est a sa fin alez 
de lui vindrent anfant et sont moltepliez 
que li regnes d egite en fu toz ancombrez 
sages hom fu joseph sage furent si fil 
joseph fu iluec morz et ou val d ebron mis 
molt a les pans d egypte ses linages porpris 
et cil de la terre ont ensamble zz conseil pris 
signor or entendez si oez ma raison 
je ne vos di pas fable ne ne vos di chancon 
clers sui povres de sen si sui zz jones hom 
nez sui de valencienes hermant m apele lon 
ne sai se vos savez que en lisant trovom 
diex ne garde a persone se ele est granz ou non 
len a sovent grant aise em petite maison 
de petite fontainne toz se saole lon 
tout ce di je por moi je sui zz petiz hom 
chanoinnes sui et prestres faiz par election 
signor ice sachiez j ai bon ansaingnement 
et si ai d autre part tres bon adrecement 
l exemplaires m est bon toz jorz l ai em present 
c est la dame dou mont celi ai voirement 
qui porta le signor qui siet en orient 
et cex a ambraciez qui sont en occident 
de sa mere et de lui ai le commendement 
or oez biau signor de cele averse gent 
com il la gent joseph ont enhai forment 
toz les ont faiz tuer tuit sont mis a torment 
trestuit vindrent au roi a ses piez s ont getez 
li rois fu fiers et fel suz les a relevez 
forment est irascuz ducement airez 
' est ce besoinz signor dites ne l me celez 
oil molt granz biau sire vostre regne perdez 
li linages joseph est issi sormontez 
sers fu a vostre ancestre por deniers achatez 
jusqu a zz pou de terme serez deseritez 
plus sont ja de yy que jone que barbez 
alez vos en arriere car tuit seront tuez 
sachiez je menderai trestoz mes chevaliers 
mes vavassors trestoz et toz mes soldoiers 
mes barons de ma terre par tout ira mes bries 
n i remenra li jones non meismes li viez 
mais je lo c on n ocie nesune des moilliers 
la terre iert delivre n en i remenra piez 
et vos soiés tuit prest sire molt volentiers " 
ce firent li message qui lor fu commandé 
il ne demora gaires tuit furent assamblé 
ne vos ferai lonc conte tuit i furent tué 
illuecques ot maint home maint anfant decolé 
voir nus n en set le compe diex set la verite 
entre yy chevaliers ont zz enfant trové 
qui molt par estoit biaus n ert pas de grant ae 
il ne l ont pas ocis en l eve l ont geté 
en zz augel l ont mis de dras envolepé 
l augel est molt petiz par la mer va flotant 
et aval et amont le va l iaue boutant 
lez la sale zz riche home la s ala arrivant 
li sires l a trové joie en demainne grant 
si bien le fist norrir com s il fust son anfant 
de la soie biaute se vont tuit mervillant 
trestuit cil qui estoient en egypte la grant 
ice fu moyses que diex par ama tant 
les dames qui remestrent de cele ocision 
eles pristrent signors de cele region 
s en vindrent tant milier que conter n es poom 
ensamble s assamblerent si firent grant raison 
zz d aus se leva sus parla com sages hom 
' signor je sai molt q a cort terme morrom 
en la terre ou nos somes nul droit nos n i avom 
soit entre nos zz maistres a cui nos nos tenrom " 
tuit dient ' ce est droiz et nos bien l otroiom " 
moyses ont levé par grant election 
' joses li nostre ancestres nez fu d autre regne 
la terre qu il ot ci n ert pas de s erite 
et cil qui de lui vindrent l ont molt chier comparé 
li petit et li grant tuit i furent tué 
nos somes de lor filles ce est la veritez 
nos n i avons nul droit ce est la veritez 
molt par est faus li hom ce est la veritez 
qui autre deserete et li tolt s erite 
je l sai par noz ancestres qui l ont chier comparé 
biau sire moyses se vos plaist entendez 
vos estes nostre maistres ansaingnier nos devez 
vos fustes en ebron et la terre savez 
ge l sai bien par les morz que portez i avez 
au roi prenez congie trestoz nos en menez 
certes se ce ne faites tuit i serons tuez 
se or a bon talent demain li iert muez " 
lors respont moyses ' volentiers le ferai 
la dessuz en cel mont premierement irai 
au gloriex dou ciel et si l apelerai 
de cest conseil a lui bien me consillerai 
il me donra conseil et je le retenrai 
et revenrai a vos trestout le vos dirai 
se deu plaist et il voet bien vos deliverrai " 
qant ce ot dit moyses trestuit s en sont tornez 
en la piece de terre s en est toz sex remeis 
il estoit sages hom molt est bien porpansez 
cist hom estoit cornuz signor vos ne l savez 
tornees sont les cornes com vos veu avez 
les coifes c ont es chies li evesque sacrez 
por ce que il n ont cornes ce lor est destinez 
si ont coifes cornues sachiez par veritez 
qant ce fu porpansez dessus zz mont monta 
a orisons se mist damerdeu apela 
et diex li aparu gaires ne demora 
qant le vit moyses docement l aora 
' parole a moi biau sire et zz tiens sers l orra " 
dont parla nostre sires maintenant dit li a 
' bien sai que en egypte ma genz ne demorra 
faraons rois d egite contraire te fera 
n es em porras mener molt me correcera 
assez li feras signes ja por ce no laira 
saches q en la mer rouge la mort en recevra 
pran aaron o toi garde ne demorer 
et ceste verge ausi que je te voil doner 
di li de moie part que laist ma gent ester 
sanz destorber les last outre la mer passer 
et se ce ne voet faire fai ma gent assambler 
s es mainne toz ensamble jusq a la roge mer 
la feront sacrefice si com m orras conter 
de chascune maison qui avoir le porront 
zz jone aingnel tout blanc avuec aus porteront 
tres dessuz lor autex que il iluec feront 
trestuit communement les sacrefieront 
qant iert sacrefiiez en rost si le cuiront 
et qant il iert rostiz trestuit suz se caindront 
n ierent pas deschaucié mais tuit se chauceront 
enten bien moyses et puis le mangeront 
a cex qui nul n en ont a trestoz en donront 
se il riens en remaint dedans le feu l ardront 
adont passeront mer le roi ne douteront 
donc prandras ceste verge que t ai ci aportee 
droit a la mer iras qui est e longue et lee 
ferras i de la verge que je t ai ci donnee 
ele departira la voie iert granz et lee 
parmi la rouge mer conduiras ta maisnee 
et li rois te sivra o sa grant aunee 
en la mer iert la voie trestote delivree 
mais ice saches tu la toie iert ainz passee 
de la verge i ferras tost sera rassamblee 
de la gent faraon n iert ja point eschapee " 
moyses descendi sa verge en aporta 
prist o lui aaron et au roi s en ala 
que sa gent li laissast forment s en correca 
moyses n en fu gaires mais belement s en va 
l aingnel sacrefierent si con diex commenda 
tuit sont ancoragié a la mer les mena 
fiert la mer de la verge et ele devisa 
il mist sa gent dedanz et outre les passa 
li rois faraons a toz ses homes mandez 
apres cex s en ala qant les ot assamblez 
ne redouta la mer apres en est passez 
et moyses li sages qant fu outre passez 
fiert la mer de la verge ne s est pas oubliez 
et la mers se rassamble et cil i son remeis 
anclos de toutes pars n en est nus eschapez 
la remest faraons n en est nus retornez 
d iluec dans moyses en zz desers torna 
cele genz des gius ensamble o lui mena 
molt i furent lonc tens et molt s i travilla 
yy anz i remestrent que len ble n i sema 
la lor plut diex sa manne a mangier lor donna 
et moyses la roche de la verge toucha 
granz eves en issirent a boivre lor donna 
li giu s en tornerent a grant seducion 
moyses que qerez nos loi voloir avons 
et respont moyses ' a deu la demandrom 
jeuner nos covient et nos jeunerom 
et dites a qanz jorz zz en i metrom 
el mont de synai illuecques l escrivrom 
dessique revenrez trestuit jeunerom " 
el mont de synay moyses s en ala 
et les yy jorz ilueques jeuna 
molt l ama nostre sires qant la loi li donna 
en unes beles tables l escrit et aporta 
partie de la gent que el desert laissa 
de ces yy jors que yy ne jeuna 
aincois distrent antr ax ' morz est ne revenra " 
l autre partie dist ' il vit et si vivra " 
adonques s aunerent icele averse gent 
' faisons " font sil ' zz deu trestout d or et d argent 
qui nos garantira trestoz dou grant torment 
qant la manne faudra assez avrons forment " 
donc assamblerent l or trestuit communement 
si firent zz veel q aorerent lor gent 
li deables d anfer s estoit mis la dedans 
saillir cel veel tant loinz com zz arpant 
signor l une partie n i vost pas aprochier 
ne onques moyses ne voldrent correcier 
ainz jeunerent tuit ades por lui aidier 
il oient la dedanz braire cel aversier 
il quident ce soit diex trestuit cil pautenier 
moyses o sa loi se mist el repairier 
signor a ces cuvers fu la manne donee 
yy jorz chai plainne en fu la contree 
dementresque le lois fu a deu demandee 
molt fu de moyses longue la demoree 
par ceaus la qarantainne ne fu pas jeunee 
ainz ont prise la manne que diex lor a donnee 
es fosses dessoz terre l ont reposte et boutee 
molt croient el veel la genz maleuree 
se adonc fu salvage ancor n est pas senee 
qant moyses ot fait ice que il dut faire 
congie a pris a deu si s est mis el repaire 
qant il vint el desert oi cel veel braire 
le deable dedans qui molt est deputaire 
estut et escouta ne sout que poist faire 
oit cele gent crier molt li vint a contraire 
arriere vost aler arriere se vost traire 
les tables vost froissier ne vost que la lois paire 
moyses fu dolanz si s en ala avant 
ancontra cel veel qui si aloit tripant 
e dedanz le deable qui si aloit braiant 
esgarda cele gent qui l aloient sivant 
et entr aus com chaitif grant joie demenant 
' par foi " dist moyses ' ce n est pas avenant " 
mais qant virent lor maistre si se vont retrairant 
tuit se traient arriere et tuit se vont mucent 
ne vos ferai lonc conte ne n irai delaiant 
trestuit s en sont foi li petit et li grant 
et li bous de veaus est remeis en estant 
