de rimer m estuet entremettre 
et de latin en romans mettre 
si com je truis en escripture 
bone raison et par droiture 
la on puet bon essample prendre 
qui de cuer i volroit entendre 
d aucuns oiseaus lonc l escriture 
vous voil deviser la nature 
que on apele volucraire 
or en entendez l essamplaire 
uns oiseaus est c on claime oistor 
si com racontent li auctor 
qui priveiz est a molt de gent 
et a le cors et bel et gent 
si est de si faite nature 
que quant il vait querre pasture 
et on le porte seur sa main 
ou soit au vespre ou soit au main 
il prent ades oiseaus salvages 
et non privez c est ses usages 
et quant il a prise sa proie 
tantost a son segnor l estoie 
et ses sires le cuer l en done 
ceste senefiance est bone 
por ce li donne il le cuer 
et giete les entrailles fuer 
qu il le prengne autre foiz plus tost 
et qu il reviengne au segnor tost 
les entrailles fuer en rue 
qu il ne vieut qu l autre chars pue 
ceste raisons est bien aperte 
que je vous ai ci descoverte 
uns autres oistors est sauvages 
et molt est divers ses usages 
car il ne vieut aprivoisier 
por chose q on sache noisier 
mais tout ades covoite proie 
coiement vole q on ne l voie 
et ne prent s oiseaus non privez 
ce raconte l auctoriteiz 
quant les a pris tout sanz demeure 
les ocist et tue et deveure 
par sa tres grande gloutenie 
entendez que ce senefie 
je l vous dirai a blief parole 
ne cuidiez pas qu ele soit fole 
li oistors privez vole haut 
vers droit vent que lan claime chaut 
vers droit vent ce dist l escriture 
est diex assis et par droiture 
car ce est la destre partie 
nostre segnor n en doutez mie 
la vole li oistors privez 
et quant il est si haut voleiz 
si monte en l air et si s esjoit 
et novele plume recoit 
por le vent qui de bon lieu vient 
drois est qu est bons au bon se tient 
por ce vouz di n en doutez mie 
bons sires fait bone mainie 
bons crestiens bon dieu aura 
qant venra que mestier aura 
de s amor de lui de sa grace 
s il vieut ades sieure la trace 
que li bons oistors en haut 
qant vers droit vent vole ou a chaut 
oiez l autre senefiance 
q est en livre de sapience 
li oistors qui n est pas priveiz 
qui ades est acoustumeiz 
de voler por querre sa proie 
vole une molt estrange voie 
vers un vent qu on apele bise 
qui molt est froiz a grant devise 
et froiz doit estre par droiture 
ce nous tesmongne l escriture 
que diables siet cele part 
et enfers dont jhesu nos gart 
cil oistors si nous senefie 
les malvais qui par leur envie 
ne font ades se le mal non 
ne lor chaut q ait mal ne cui non 
maisqu il aient lor volentei 
et qu il soient si haut montei 
qu il soient segnor en cest monde 
raisons est que je vouz esponde 
li malvais qui le malves sert 
saveiz vous que il en desert 
il en aura teil guerredon 
qu il en sera en la maison 
dou diable qu est devers bise 
gart soi chascuns de teil servise 
mais prengne garde au bon oistor 
qui loiaument sert son segnor 
s en aura joie parmenable 
ceste parole n est pas fable 
dit vous ai la senefiance 
de l oistor et la demoustrance 
or vous voil dire et raconter 
la veritei sans faus conter 
d un arbre qui cedres a non 
en latin le claimon 
ou il a grant moralitei 
si en orrez la veritei 
cedres est zz arbres clamez 
qui molt est gens et bien ramez 
de grans brances et de racines 
en quex il a molt de mecines 
de grans vertus sont toutes plaines 
jors et nuis et ans et semaines 
cil arbres siet en zz haut mont 
et le claiment la gent dou mont 
libane si com dist david 
en psautier si com est avid 
entendeiz que ce senefie 
que raconte la prophetie 
cil arbres qui cedres a non 
qui si haut siet com dit avon 
senefie le roi celestre 
qui en paradis en haut estre 
siet en faudestuef comme rois 
et en sa main tient demenois 
zz rainsel d une flor de lis 
coroneiz d or est par devis 
tout oit tout voit tout apercoit 
en quelconque lieu que on soit 
quanque sa jus on pense et fait 
soit en apert soit en agait 
comme diex qui regne par tout 
cil arbres si a fueilles mout 
grans et beles a grant mesure 
et molt sont de gente faiture 
dedens cel arbre lor ni font 
li passerel qui petit sont 
oiselet et de grant afaire 
dedens l arbre font lor repaire 
cist senefient et demonstrent 
les predicatours qui demonstrent 
la parole de jhesu crist 
et ce qu il truevent en escrit 
soventes fois par sainte eglise 
qui leur entente i ont bien mise 
si que par lor ensegnement 
et par lor bon enortement 
se ravoient li pecheor 
et si aiment lor sauveor 
si se gardent puis de mal faire 
oi avez cest essamplaire 
s ou retenez si ferez bien 
car je n en ai menti de rien 
dou libane dont je vous ai 
ramentu devant vous dirai 
qui mons est et qui siet si haut 
lassus en ciel ou tant fait chaut 
cil mons paradis senefie 
com plus est haus plus s umelie 
ensi com diex fist li vrais rois 
qui tant fu piteus et cortois 
come cil qui de tout ert sires 
et tant estoit grans ses empires 
et haus si se volst abaissier 
envers terre et humilier 
que il se degna converser 
en une fame et reporser 
en flanz a la virge marie 
et recut mort a grant haschie 
por nous touz que il fais avoit 
sachiez de voir trop nous amoit 
mais nous ne l amons mie tant 
et ce vont ades preeschant 
li saint home par le pais 
trop me merveil et esbahis 
que nous n en prenons plus grant cure 
ne regardons pas la nature 
dou cedre et que ce senefie 
ne dou libane queq on die 
ne des passerones petis 
qui en cel arbre font lor nis 
mais se bien i prenijens garde 
des bons morseaus que on si larde 
n aurijens pas si grant desir 
atant m en voil ores tesir 
mais cil qui son ni voldra faire 
en haut cedre de bon afaire 
si come li passerel font 
qui dedens l arbre lor nis font 
se li soviengne de l amor 
que dex nous fist et de l onor 
qant il en terre s aclina 
et por nous tant s umilia 
que il dengna recoivre mort 
ce fu sans raison et a tort 
plus bele chose est a veoir 
monter que avaler por voir 
et plus sutis et plus seure 
si vous en dirai la mesure 
qant lucifers qui angles fu 
et qui en haut paradis fu 
si biaus si clers com le soleil 
et qu il se volst faire pareil 
a deu par son tres grant orgueil 
on n eust pas clugnié zz ueil 
qu il chei jus ens en abime 
en la maison d enfer meime 
la est et la sera touz jors 
et en miseres et en plors 
c est raisons qu il le deservi 
il ne garda pas bien son ni 
ausi vos di d aucune gent 
qui tant ont et d or et d argent 
et d autres avoirs a foison 
aquis et a male raison 
ou il sont de noble parage 
ou bel si ont itel corage 
q ades tendent a monter haut 
si orgueillex sont ne lor chaut 
de povres gens ne riens n es prisent 
mais qanque il font tout despisent 
ce fait orguex qu en eaus abonde 
et savez q on en voit au monde 
tex est montez en grant richesce 
et qui est en si grant leesce 
et en abondance d avoir 
qu il ne cuide jamais avoir 
povretei por chose qui soit 
et cuide ades vivre et qu il soit 
tous jors en cele grant hautesce 
en l avoir et en la richesce 
ne se done garde qu il chiet 
et que si vilment li meschiet 
que premiers pert tout son avoir 
et en apres par estovoir 
l estuet morir en grant dolor 
en grant misere et en grant plor 
l estuet aler par son orgueil 
ne ja por lui n iert criei dueil 
ci poez entendre la glose 
que dit vous ai de ceste chose 
tuit devez estre chastié 
et si ne sont mie legieres 
a retenir qui cuer n i met 
puisque dou dire m entremet 
je l vous dirai tout mot a mot 
n en mentirai si puis de mot 
li poons hydeusement chante 
de son chant autrui espoante 
et si passe molt coiement 
et molt en pais et simplement 
la teste a samblanz au serpent 
mais le cors a il bel et gent 
et le pis a bel et seur 
blo et resamblant a azur 
rousses panes a en ses eiles 
ne sai oisel qui les ait teiles 
molt a la coe merveilleuse 
et molt gente et molt glorieuse 
et molt est de tres grant biautei 
qant voit que on l a regardei 
si la lieve haut s en fait roe 
por ce qu il cuide q on le loe 
mais quant il regarde ses piez 
de ses iex qu il a adreciez 
vers terre si la lait cheoir 
qant il voit que il sont si noir 
or avez oi la faiture 
dou poon selonc l ecriture 
or vous redirai en partie 
ce qu est et que ce segnefie 
li poons qui laidement chante 
et qui si les gens espoante 
c est li preschierres qui sermone 
et qui bons essamples nous done 
qui cruelment deffent et dist 
que ne correciens jhesu crist 
nostre segnor et nostre pere 
ne sa tres glorieuse mere 
ne ne facons chose qu il hace 
ne qui a sa mere desplace 
car il en prendroit grant venjance 
en enfer laide penitence 
a tous jors mais en souferiens 
avoec les deables seriens 
si cremons et metons a oevre 
ce que li preschierres descuevre 
si nous tenons de pechie faire 
et retenons cest essamplaire 
li poons qui vait coiement 
nous demonstre que simplement 
devons aler a sainte eglise 
por escouter le dieu servise 
et que simplement nous tegniens 
entre la gent et contengniens 
ne ne devons metre l entente 
d aler male voie ne sente 
ou nostre mal preu puissiens faire 
mais en tel lieu q on puist retraire 
grant bien et que chascuns en die 
que cil hom maine bone vie 
la tierce senefiance est 
q ou livre demoustree m est 
de la teste que li poons 
a samblant au serpent oions 
que ceste chose senefie 
oir en poez grant partie 
une raison dire vous voil 
que en la teste sont li oil 
qui regardent et ca et la 
en molt de divers liex i a 
qant li hom se voit bel et gent 
et qu il plaist a aucune gent 
si lieve et si hauce sa coe 
com li poons qui en fait roe 
et quant a sa coe levee 
et mis s entente et sa pensee 
en soi noblement acesmer 
de riches dras qu il puet esmer 
et que si riches est d avoir 
si s apense de grant savoir 
qu il a trop longement estei 
en tel aise et en tel plentei 
et qu il ne vit pas a droiture 
si se prent garde a l escriture 
la teste baisse et voit ses piez 
s est maintenant ses cuers changiez 
et laist la joie de cest monde 
por la joie qui plus est monde 
si se rent en religion 
ou mainte persecution 
suefre tous les jors de sa vie 
por estre en la grant compengnie 
de paradis ou sont li angle 
et li apostre et li archangle 
cist a bien baissie sa coe 
qui devant avoit fait la roe 
ausi comme li poons fait 
que ci devant vous ai retrait 
dou pis dou poon voil retraire 
zz essample qui bien doit plaire 
a tous cex qui l escouteront 
et l entente metre i volront 
li poons que je vous devis 
a a azur le pis 
et dedens le pis est li cuers 
et la plume rest par defuers 
ce demonstre je vous di bien 
le cuer de chascun crestien 
qui doit avoir bone pensee 
et seure et bien ordenee 
et bien estable et bien certaine 
trestout les jors de la semaine 
qu il puist en paradis venir 
au jor qu il l estovra fenir 
qui tant est beaus clers et luisans 
plus que nus hom qui soit vivans 
ne porroit en son cuer penseir 
et atant m en voil or tenseir 
la coe dou poon est teile 
qu ele est molt longe et grans et bele 
et samble que molt d iex i ait 
je vous dirai tout entresait 
zz po de la segnefiance 
lonc mon sens et la demonstrance 
chascuns crestiens doit avoir 
plus d elx en cuer par estovoir 
que dou poon n ait en la coe 
de beaus oilles quant fait la roe 
li oil sont les bones vertus 
que je vous ai ci ramentus 
qui en chascun cuer doivent estre 
si que sa vie et tout son estre 
doit yy fois le jor regarder 
et soi de tous pechiez garder 
car s il avoit elx yy mile 
si com tesmongne l euvangile 
ne se porroit il trop garder 
ne trob bien sa vie esgarder 
qu il ne pechast d aucune chose 
entendre poez ceste glose 
tiengne chascuns droite sa coe 
ne face pas pis de la poe 
qui la laist cheoir contre terre 
mais la droite voie et bon erre 
peust ades chascuns crestiens 
aamer dieu por les grans biens 
et por la joie parmenable 
que chascuns aura n est pas fable 
qui ca jus l aura desservi 
et cil qui mal aura servi 
en cest monde nostre segnor 
il en sera en grant dolor 
en enfer demorra touz dis 
tant com diex ert en paradis 
lors iert bien cheue sa coe 
ausi com dou poon la roe 
dex nous en gart par sa pitie 
ancois nous doinst par s amistie 
faire chose qui li puist plaire 
amen si com bien le puet faire 
dou latin a trait ceste rime 
omons li clers par soi meisme 
proiez por lui si ferez bien 
qu il ne vous a menti de rien 
