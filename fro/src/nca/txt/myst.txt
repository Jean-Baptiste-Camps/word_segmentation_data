adam sire fourmé te ai 
de ben le sai 
je te ai fourmé a mun semblant 
a ma imagene t ai feit de terre 
ne moi devez ja mais mover guere 
nen frai ge mais te crerrai 
mun creatur oberai 
je t ai duné bon cumpainun 
ce est ta femme eva a noun 
ce est ta femme e tun pareil 
tu le devez estre ben fiel 
tu aime lui e ele ame tei 
si serez ben ambedui de moi 
ele soit a tun comandement 
e vus ambedeus a mun talent 
de ta coste l ai fourmee 
n est pas estrange de tei est nee 
jo la plasmai de ton cors 
de tei eissit non pas de fors 
tu la governe par raison 
n ait entre vus ja tencon 
mais grant amor grant conservage 
tel soit la lei de mariage 
a tei parlerai evain 
co garde tu ne l tenez en vain 
si vos faire ma volente 
en ton cors garderas bonte 
aim et honor ton creator 
e moi reconuis a seignor 
a moi servir met ton porpens 
tut ta force e tot tun sens 
adam aime et lui tien chier 
il est marid e tu sa mullier 
a lui soies tot tens encline 
nen issir de sa discipline 
lui serf e aim par bon coraje 
car co est droiz de mariage 
se tu le fais bon adjutoire 
jo te mettrai od lui en gloire 
jo l frai sire a ton plaisir 
ja n en voldrai de rien issir 
toi conustrai a seignor 
lui a paraille et a forzor 
jo lui serrai tot tens feel 
de moi avra bon conseil 
le ton pleisir le ton servise 
frai sire en tote guise 
escote adam e entent ma raison 
jo t ai formé or te dorrai itel don 
tot tens poez vivre si tu tiens mon sermon 
e serras sains nen sentiras friczion 
ja n avras faim por bosoing ne beveras 
ja n averas frait ja chalt ne sentiras 
tu iers en joie ja ne te lassaras 
e en deduit ja dolor ne savras 
tute ta vie demeneras en joie 
tut jors serra nen estrat pas xxx 
jo l di a toi e voil que eva l oie 
se ne l entent donc s afoloie 
de tote terre avez la seignorie 
d oisels des bestes e d altre manantie 
a petit vus soit qui vus porte envie 
car tot li mond vus iert en xxx 
en vostre cors vus met e bien e mal 
ki ad tel dun n est pas liez a pal 
tut en balance ore pendiez par egal 
creez conseil que soiet vers mei leal 
laisse le mal e si te pren al bien 
tun seignor aime e ouec lui te tien 
por nul conseil ne gerpisez le mien 
si tu le fais ne peccheras de rien 
grant graces rend a ta benignite 
ki me formas e me fais tel bunte 
que bien e mal mez en ma poeste 
en toi servir metrai ma volente 
tu es mi sires jo sui ta creature 
tu me plasmas e jo sui ta faiture 
ma volente ne serrad ja si dure 
q a toi servir ne soit tote ma cure 
adam sire dirrai toi mon avis 
veez cest jardin cum ad nun paradis 
mult par est bel je l plantai e asis 
qui i maindra serra mis amis 
jo l toi comand por maindre e por garder 
dedenz vus met purrum i nus durer 
a toz jors vivre rien n i poez duter 
ja n i porrez murir ne engruter 
de cest jardin tei dirrai la nature 
de nul delit n i trovrez falture 
n est bien al mond que covoit criature 
chescons n i poisset trover a sa mesure 
femme de home n i avra irur 
ne homme de femme verguine ne freur 
por engendrer n i est hom peccheor 
ne a l emfanter femme n i sent dolor 
tot tens vivras tant i ad bon estage 
n i porras ja changer li toen eage 
mort n i crendras ne te ferra damage 
ne voil que isses ici feras manage 
de tot cest fruit poez manger par deport 
cost toi defent n en faire altre comfort 
sen tu en manjues sempres sentiras mort 
m amor perdras mal changeras ta sort 
jo garderai tot ton comandement 
ne jo ne eve n en eisseroms de nient 
por un sol fruit se pert tel chasement 
droiz est que soie defors jetez al vent 
por une pome se jo gerpis t amor 
que ja en ma vie par sens ne par folor 
jugiez doit estre a loi de traitor 
que si parjure e traist son seignor 
que fais adam ci vif en grant deduit 
estas tu bien ne sen rien que m enoit 
poet estre mielz ne puis saver coment 
vols le tu saver bien en iert mon talent 
jo sai coment e moi que chalt 
por quei non rien ne me valt 
il te valdra jo ne sai quant 
ne l te dirrai pas en curant 
or le me di non frai pas 
ainz te verrai del preer las 
n ai nul bosoing de co saveir 
kar tu ne deiz nul bien aver 
tu as li bien ne seiez joir 
e jo coment voldras l oir 
jo l te dirrai priveement 
seurement 
escult adam entent a moi 
co iert ton pru e jo l otrei 
creras me tu oil mult bien 
del tut en tut fors de une rien 
de quel chose jo l te dirrai 
mon creator pas ne offendrai 
criens le tu tant oil par veir 
jo l aim e criem n est pas saveir 
que te poet faire e bien e mal 
molt es entré en fol jornal 
quant creiez mal te poisse venir 
n es tu en gloire nen poez morir 
deus le m a dit que je murrai 
quant son precept trespasserai 
quel est cist grant trespassement 
oir le voil sens nul entent 
jo l te dirrai tot veirement 
il me fist un comandement 
de tuit le fruit de paradis 
puis jo manger co m a apris 
fors de sul un cil m est defens 
colui ne tucherai de mains 
li quels est co veez le tu la 
colui tres bien me devia 
sez tu por quoi jo certes non 
jo te dirrai ja l achaison 
de l altre fruit rien ne li chalt 
fors de celui qui pent en halt 
co est le fruit de sapience 
de tut saveir done science 
se tu le manjues bon le fras 
e jo en quei tu le verras 
ti oil serrunt sempres overt 
quanque deit estre t iert apert 
quanque vuldras porras faire 
mult le fait bon vers tei atraire 
manjue le si fras bien 
ne crendras pois tun deu de rien 
aienz serras puis del tut son per 
por co le quidat veer 
creras me tu guste del fruit 
no el frai pas or oez deduit 
ne l feras non kar tu es soz 
encore te membrera des moz 
adam que fais changeras tun sens 
es tu encore en fol porpens 
jo l te quidai dire l autrer 
deus t a fait ci sun provender 
ci t ad mis por mangier cest fruit 
as tu donch altre deduit 
jo oil ne me falt 
ne munteras ja mes plus halt 
molt te porras tenir por chier 
quant deus t a fet sun jardenier 
deus t a feit gardein de son ort 
ja ne querras altre deport 
forma il toi por ventre faire 
altre honor ne te voldra atraire 
escut adam entent a moi 
jo te conseillerai en fei 
que porras estre senz seignor 
e seras per del creatur 
jo te dirrai tute la summe 
si tu manjues la pome 
tu regneras en majeste 
od deu poez partir poeste 
fui tei de ci que dit adam 
fui tei de ci tu es sathan 
mal conseil dones e jo coment 
tu me voels livrer a torment 
mesler me vols o mun seignor 
tolir de joie mettre en dolor 
ne te crerrai fui te de ci 
ne soies ja mais tant hardi 
que tu ja viengez devant moi 
tu es traitres e sanz foi 
eva ca sui venuz a toi 
di moi sathan et tu pur quoi 
jo vois querant tun pru tun honor 
co dunge deu n aiez pour 
molt a grant tens que jo ai apris 
toz les conseils de parais 
une partie t en dirrai 
ore le comence e jo l orrai 
orras me tu si frai bien 
ne te curcerai de rien 
celeras m en oil par foi 
iert descovert nenil par moi 
or me metrai en ta creance 
ne voil de toi altre fiance 
bien te pois creire a ma parole 
tu as esté en bone escole 
jo vi adam mais trop est fols 
un poi est durs il serra mols 
il est plus dors que n est emfers 
il est mult francs ainz est mult serf 
cure nen voelt prendre de soi 
car la prenge sevals de toi 
tu es fieblette et tendre chose 
e es plus fresche que n est rose 
tu es plus blanche que cristal 
que neif que chiet sor glace enval 
mal cuple em fist li criator 
tu es trop tendre e il trop dur 
mais neporquant tu es plus sage 
en grant sens as mis tun corrage 
por co fait bon traire a toi 
parler te voil ore i ait fai 
nen sache nuls ki le deit saver 
neis adam nenil par moi 
or te dirrai e tu m ascute 
n a que nus dous en ceste rote 
e adam la qu il ne nus ot 
parlez en halt n en savrat molt 
jo vus acoint d un grant engin 
que vus est fait en cest gardin 
le fruit que deus vus ad doné 
nen a en soi gaires bonte 
cil qu il vus ad tant defendu 
il ad en soi grant vertu 
en celui est grace de vie 
de poeste e de seignorie 
de tut saver bien e mal 
quel savor a celestial 
a ton bels cors a ta figure 
bien covendreit tel aventure 
que tu fusses dame del mond 
del soverain et del parfont 
e seusez quanque a estre 
que de tuit fuissez bone maistre 
est tel li fruiz oil par voir 
ja me fait bien sol le veer 
si tu le mangues que feras 
e jo que sai ne me crerras 
primes le pren e a adam le done 
del ciel averez sempres corone 
al creator serrez pareil 
ne vus purra celer conseil 
puisque del fruit avrez mangié 
sempres vus iert le cuer changié 
o deus serrez sanz faillance 
de egal bonte de egal puissance 
guste del fruit jo n ai regard 
ne creire adam jo l ferai 
quant suffrez moi 
tant que adam soit en recoi 
manjue le n aiez dutance 
le demorer serrat emfance 
di moi muiller que te querroit 
li mal satan que te voleit 
il me parla de nostre honor 
ne creire ja le traitor 
il est traitre bien le sai 
e tu coment car l asaiai 
de co qu en chat me del veer 
il te ferra changer saver 
ne l fra pas car ne l crerai 
de nule rien tantque l asai 
ne l laisser mais venir sor toi 
car il est mult de pute foi 
il volst trair ja son seignor 
e s oposer al des halzor 
tel paltonier qui co ad fait 
ne voil que vers vus ait nul retrait 
manjue adam ne sez que est 
pernum co bien que nus est prest 
est il tant bon tu le saveras 
ne l poez saver si n gusteras 
j en duit lai le nen frai pas 
del demorer fai tu que las 
e jo le prendrai manjue ten 
par co saveras e mal e bien 
jo en manjerai premirement 
e jo apres seurement 
gusté en ai deus quele savor 
unc ne tastai d itel dolcor 
d itel savor est ceste pome 
de quel d itel nen gusta home 
or sunt mes oil tant cler veant 
jo semble deu le tuit puissant 
quanque fu quanque doit estre 
sai jo trestut bien en sui maistre 
manjue adam ne faz demore 
tu le prendras en mult bon ore 
jo t en crerra tu es ma per 
manjue nen poez doter 
allas pecchor que ai jo fait 
or sui mort sanz nul retrait 
senz nul rescus sui jo mort 
tant est chaite mal ma sort 
mal m est changé ma aventure 
mult fu ja bone or est mult dore 
jo ai guerpi mun criator 
par le conseil de mal uxor 
allas pecchable que frai 
mun criator cum atendrai 
cum atendrai mon criator 
que jo ai guerpi por ma folor 
unches ne fis tant mal marchie 
or sai jo ja que est pecchie 
ai mort por quoi me laisses vivre 
que n est li monde de moi delivre 
por quoi faz encombrer al mond 
d emfer m estoet tempter le fond 
en emfer serra ma demure 
tantque vienge qui me sucure 
en emfer si avrai ma vie 
dont me vendra iloc aie 
dont me vendra iloec socors 
ki me trara d itel dolors 
por quei vers mon seignor mesfis 
ne me deit estre nul amis 
non iert nul que gaires vaille 
jo sui perdu senz nule faille 
vers mon seignor sui si mesfait 
nen puis contre lui entrer em plait 
car jo ai tort e il ad droit 
deu tant a ci mal plait 
chi avrad mais de moi memorie 
car sui mesfet au roi de gloire 
au roi del ciel sui si mesfait 
de raison n ai vers lui un trait 
nen ai ami ne nul veisin 
qui me trai del plait a fin 
qui preirai jo ja qui m ait 
quant ma femme m a trait 
qui deus me dona por pareil 
ele me dona mal conseil 
ai eve ai femme deavee 
mal fussez vus de moi nee 
car fust arse iceste coste 
qui m ad mis en si male poste 
car fust la coste en fu brudlee 
qui m ad basti si grant meslee 
quant cele coste de moi prist 
por quei ne l arst e moi oscist 
la coste ad tut le cors trai 
e afolé e mal bailli 
ne sa que die ne ken face 
si ne me vient del ciel la grace 
nem puis estre gieté de paine 
tel est li mals que me demaine 
ai eve cum a mal ore 
cume grant peine me curut sore 
quant onches fustes mi parail 
ore sui perriz par ton conseil 
par ton conseil sui mis a mal 
de grant haltesce sui mis aval 
n en serrai trait por home né 
si deu nen est de majeste 
que di jo las por quoi le nomai 
il me aidera corocé l ai 
ne me ferat ja nul aie 
for le filz que istra de marie 
ne sai de nus prendre conroi 
quant a deu ne portames foi 
or en soit tot a deu plaisir 
n i ad conseil que del morir 
ci sui jo beal sire 
repost me sui ja por ta ire 
e por co que sui tut nuz 
me sui je ici si embatuz 
ke as tu fet cum as erré 
qui t a toleit de ta bonte 
que as tu fet por quei as honte 
cum entrerai od toi en conte 
tu n avois rien l autrier 
dunt tu duses vergunder 
or te voi mult triste et morne 
mal sen joist qui ensi sojorne 
tel vergoine ai jo sire de toi 
e tu por quoi 
si grant honte mon cors enlace 
ne t os veer en la face 
por quei trespassas mon deve 
as tu gaires gainnié 
tu es mon serf e jo ton sire 
ne l te puis pas contredire 
jo te formai a mon semblant 
por quei trespassas mon comant 
jo toi plasmai dreit a ma ymage 
por co me fis cel oltrage 
mun defens un pas ne gardas 
delivrement le trespassas 
le fruit manjas dunt jo t oi dit 
que jo t avoie contredit 
por co quidas estre mon per 
ne sai si tu voldras gabber 
la femme que tu me donas 
ele fist prime icest trespas 
donat le moi e jo mangai 
or m est avis que tornez est a gwai 
mal acontai icest mangier 
jo ai mesfait par ma moiller 
ta moiller creistes plus que moi 
manjas le fruit sanz mon otroi 
or te rendrai itel guerdon 
la terre avrat maleicon 
ou tu voldras ton ble semer 
il te faldrat al fruit porter 
ele est maleite soz ta main 
tu le cotiveras en vain 
son fruit a toi deveerat 
espines e chardons te rendrat 
changer te voldra ta semence 
malait iert por ta sentence 
od grant travail od grant hahan 
toi covendra manger ton pan 
od grant paine od grant suor 
vivras tu noit e jor 
et tu eve mala muiller 
tost me comencas de guerreer 
poi tenis mes comandemenz 
ja m engingna li mal serpenz 
par lui quidas estre mon per 
ses tu ja bien deviner 
oreinz aviez la maistrie 
de quanque doit estre en vie 
cum l as tu ja si tost perdue 
or te voi triste et mal venue 
as tu fait gain ou perte 
jo toi rendrai ta deserte 
jo t en donrai por ton servise 
mal te vendra en tote guise 
en dolor porteras emfanz 
e em paine vivront tot lor anz 
tes emfanz en dolor naistront 
e en grant anguisse finerunt 
en tel hahan en tel damage 
as mis toi e tun lignage 
toit ceals qui de toi istront 
li ton pecche ploreront 
go sui mesfait co fu par folage 
por une pome soffrirai si grant damage 
que en paine met moi e mon lignage 
petit aquest me rent grant trauage 
si jo mesfis ne fu merveille grant 
quant trai moi le serpent suduiant 
mult set de mal nen semble pas oeille 
mal est bailliz qui a lui se conseille 
la pome pris or sai que fis folie 
sor ton defens de co fis folonie 
mal en gustai or sui de toi haie 
por poi de froit moi covient perdre la vie 
e tu serpent soiez maleit 
de toi reprendrai bien mon droit 
sor ton piz te traineras 
a tuz les jors que ja viveras 
la puldre iert tut dis ta viande 
en bois en plain en lande 
femme te portera haine 
oncore te iert male veisine 
tu son talon aguaiteras 
cele te sachera le ras 
ta teste ferra de itel mail 
qui te ferra mult grant travail 
encore en prendra bien conrei 
cum porra vengier de toi 
mal acointas tu sun train 
ele te fra le chief enclin 
oncore raiz de lui istra 
qui toz tes vertuz confundra 
ore isse hors de paradis 
mal change avez fet de pais 
en terre vus frez maison 
en paradis n avez raison 
n i avez rien que chalengier 
fors isterez sen recoverer 
n i avez rien par jugement 
or pernez aillors chasement 
fors en issez de bonaurte 
ne vus falt mais faim ne lassete 
ne vus falt mais dolor ne paine 
a toz les jors de la semaine 
en terre avrez malvais sojor 
apres morrez al chief de tor 
des pois qu averez gusté mort 
en emfer irrez sanz deport 
ici avront les cors eissil 
les almes en emfern peril 
satan vus avra en baillie 
n est hom que vus en face aie 
par cui soiez vus ja rescos 
se moi n en prenge pite de vus 
gardez moi bien le paradis 
que mais n i entre icist faudis 
qu il n ait mais poeir ne baillie 
ne de tocher li fruit de vie 
o cele spee qui flamboie 
si li defendez tres bien la voie 
allas chaitif tant mal vi unches l ore 
que mes pecchez me sunt coru sore 
que jo guerpi le seignor que hom aure 
qui requerra ja mes qu il me socore 
oi paradis tant bel maner 
vergier de glorie tant vus fet bel veer 
jotez en sui par mon pecchie par voir 
del recovrer tot ai perdu l espoir 
jo fui dedenz n en soi gaires joir 
crei conseil chi me fist tost partir 
or m en repent droit est que m en air 
co est a tart rien nen valt mon sospir 
ou fu mon sens que devint ma memoire 
que por satan guerpi le roi de gloire 
or m en travail si m en valt molt petit 
li mien pecchie iert en estoire escrit 
oi male femme plaine de traison 
tant m as mis tost en perdicion 
cum me tolis le sens e la raison 
or m en repent ne puis aver pardon 
eve dolente cum fus a mal delivre 
quant creutes si tost conseil de la guivre 
par toi sui mort si ai perdu le vivre 
li toen pecchie iert esscrit en livre 
veez tu le signes de grant confusion 
la terre sent la nostre maleicon 
forment semames or i naissent chardon 
de nostre mal veiste le comencement 
co est nostre grant dolors mais granior nus atent 
menez en serroms en emfer laidement 
ne nus faldra ne poine ne torment 
eve chaitive que t en est a viaire 
cest as conquis donez t est en duaire 
ja ne saveras vers home bien atraire 
mes a raison serras tot tens contraire 
tuz cels que istront de nostre lignee 
del toen forfait sentiront la hascee 
tu forfis a toz ceals est jugee 
mult tazera por qui il iert changee 
adam bel sire mult m ave blastengé 
ma vilainnie retraite e reproché 
si jo mesfis jo en suffre la haschee 
jo sui copable par deu serrai jugee 
jo sui vers deu e vers toi mult mesfeite 
le mien mesfait mult iert longe retraite 
ma culpe est grant mes pecchiez me dehaite 
chaitive sui de tut bien ai suffraite 
nen ai raison que vers deu me defende 
que peccheriz culpable ne me rende 
pardonez le moi kar ne puis faire amende 
si jo poeie jo frai par offrende 
jo peccheriz jo lasse jo chaitive 
por forfet sui jo vers deu si eschive 
mort car me pren ne suffret que jo vive 
em peril sui ne puis venir a rive 
li fel serpent la guivre de mal aire 
me fist mangier la pome de contraire 
jo t en donai si quidai por bien faire 
e mis toi en pecchie dont ne te pois retraire 
por quei ne fui al criator encline 
por quei ne tien jo sire ta discipline 
tu mesfesis mes jo sui la racine 
de nostre mal long en est la mescine 
le mien mesfait ma grant mesaventure 
compera chier la nostre engendreore 
li fruiz fu dulz la paine est dure 
mal fu mangiez nostre iert la fraiture 
mais neporquant en deu est ma sperance 
d icest mesfait char tot iert acordance 
deus me rendra sa grace e sa mustrance 
gieter nus voldra d emfer par pussance 
frere chaym nus sumes dous germain 
e sumes filz de l home premerain 
co fu adam la mere ot non evain 
de deu servir ne seom pas vilain 
seum tot tens subject al criator 
ensi servum que conquerroms s amor 
que nos parenz perdirent par folor 
entre nos si soit bien ferm amor 
si servum deu que li vienge a plaisir 
rendom ses droiz nen soit riens del tenir 
se de bon cuer le voloms obeir 
n averont nos almes pour de perir 
donum sa disme e tute sa justise 
primices offrendes dons sacrifice 
si del tenir nos prent acoveitise 
perdu serroms en enfer sen devise 
entre nos deus ait grant dilection 
n i soit envie n i soit detraction 
por quei avra entre nus dous tencon 
tote la terre nos est mis a bandon 
beal frere abel bien savez sermoner 
vostre raison asaer e mustrer 
vostre doctrine si est qui l voille escoter 
en poi de jorz avra poi que doner 
disme doner ne me vint onches a gre 
del toen aver poez faire ta bonte 
e jo del mien frai ma volente 
par mon mesfait ne serras tu dampné 
de nus amer nature nus enseigne 
entre nus dous n ait nul que se feigne 
qui entre nus comencera la guerre 
tres bien l achat ke droiz est qu il s en pleingne 
chaim bel frere entent a moi 
volentiers ore di de quoi 
co est de ton pru tant m est plus bel 
nen fai ja vers deu revel 
nen aez envers lui orguil 
jo t en chasti jo bien le voil 
creez mon conseil aloms offrir 
a dampnedeu por lui plaisir 
s il est vers nos apaiez 
ja ne nus prendra pecchiez 
ne sor nus ne vendra tristor 
mult fait bon porchacer s amor 
aloms offrir a son altier 
tel don que il voille regarder 
preom lui qu il nus doinst s amor 
e nus defende de mal noit e jor 
bel frere abel mult as bien dit 
icest sermon as bien escrit 
e jo crerai bien ton sermon 
alom offrir bien est raison 
quoi offriras tu jo un aignel 
tuit le meillor e le plus bel 
que porrai trover a l ostel 
icel offrirai n en frai el 
si lui offrirai encens 
or vus ai dit tot mon porpens 
tu que offriras jo de mon ble 
itel cum deus le m a doné 
iert del meillor nenil por voir 
de cel frai jo pain al soir 
tel offrende n est pas aceptable 
ja est co fable 
riches hom es e mult as bestes 
si ai por quei ne contes toit par testes 
e de totes donez las dismes 
si offriras a deu maimes 
offrez le lui de bon cuer 
si recevras bon luer 
fras le tu ensi or oez furor 
de dis ne remaindront que noef 
icist conseil ne vealt un oef 
alom offrir de ca chescons par soi 
qu il voldra e jo l otrei 
bel frere abel issum ca fors 
por quoi por deporter nos cors 
e por reguarder nostre labor 
cum sunt creu s il sunt em flor 
as prez puis en irrums 
plus leegier apres en serroms 
jo irrai ovec toi ou tu voldras 
or en vien donc bon le fras 
tu es mi freres li ainez 
jo ensivrai tes volentez 
or va avant jo irrai apres 
le petit pas a grant relais 
abel morz es e jo por quoi 
jo m en voldrai vengier de toi 
sui jo mesfait oil asez 
tu es traitres tot provez 
certes non sui dis tu que non 
unches n amai de fere traison 
tu la fesis e jo coment 
tost le saveras jo ne l entenc 
jo l toi frai mult tost savoir 
ja ne l porras prover por voir 
la prove est pres deus m aidera 
jo te occirai deu le savra 
veez ici qui fra la provence 
en deu est tote ma fiance 
vers moi t avra il poi mestier 
bien te poet faire destorber 
ne porra de mort guenchir 
del tut me met a son plaisir 
vols oir por quoi te oscirai 
or le me di por quoi jo l toi dirrai 
trop te fais de deu privé 
por toi m a il tot refusé 
por toi refusa il ma offrende 
pensez vus donc que ne l te rende 
jo t en rendrai le gueredon 
mort remaindras oi au sablon 
si tu m ocies co iert a tort 
deu vengera en toi ma mort 
ne mesfis deu le set bien 
vers lui ne te meslai de rien 
ainz te dis que fesis tel faitz 
que fuissez digne de sa paiz 
a lui rendisez ses raisons 
dimes primices oblacions 
por co porrez aver s amor 
tu ne l fais or as iror 
deux est verais qui a lui sert 
tres bien l emplie pas ne l pert 
trop as parolé sempres morras 
frere que dis tu me minas 
jo vinc ca fors en ta creance 
ja ne t avra mestier fiance 
jo toi oscirai jo toi defi 
a deu pri qu il ait de moi merci 
chaim est ton frere abel 
es tu ja entrez en revel 
tu as comencié vers moi estrif 
or me mostre ton frere vif 
que sai jo sire o est alez 
s est a maison ou a ses blez 
jo por quoi le dei trover 
ja ne l devoie jo pas garder 
qu en as tu fet ou l as tu mis 
jo sai bien tu l as ocis 
son sanc en fait a moi clamor 
al ciel me vint ja la rumor 
mult en fais grant felonie 
maleit en serras tote ta vie 
tot jorz avras malaiecon 
a tel mesfait tel gueredon 
mais ne voil que hom te tue 
mais en dolor dorges ta vie 
que onques chaim oscira 
a set doble le penera 
ton frere as mort enz ma creance 
gries en serra ta penitance 
abraham sui e issi a non 
or entendez tuit ma raison 
qui en deu ad bone sperance 
tienge sa fai e sa creance 
chi en deu avra ferme foi 
deus ert od lui jo l sai par moi 
il me tempta jo fis son gre 
bien acompli sa volente 
occire volei por lui mon filz 
mais par lui en fui contreditz 
jo l voleie offrir por sacrefise 
deu le m a torné a justise 
deu m a pramis e bien iert veirs 
ancore istra de moi tel eirs 
chi veintra tot ses enemis 
ensi serra fort e poetifs 
lor portes tendra en ses mains 
e lor chastels n iert pas vilains 
tel homme istra de ma semence 
qui changera nostre sentence 
par cui serra li mond salvez 
adam serra de peine delivrez 
les genz de tote nascion 
avront par lui beneicon 
co que vos di par deu le voi 
de vos freres de vostre loi 
voldra deus susciter home 
il iert prophete ce iert la somme 
del ciel savra toit le secroi 
celui devez croire plus que moi 
iceste verge senz planter 
poet faire flors e froit porter 
tel verge istra de mon lignage 
qui a satan fra damage 
chi sanz charnal engendreure 
de home portera la natura 
ico est fruit de salvacion 
cui adam trarra de prison 
de terra istra la verite 
e justice de majeste 
deus durra benignite 
nostre terre dorra son ble 
de son furment dorra son pain 
qui salvera le filz evain 
cil iert sire de tote terre 
cil fera pais destruira guere 
judeu a vus dona deus loi 
mais vus ne li portastes foi 
de son regne vus fist baillis 
char mult estiez bien asis 
vos ne jujastes par justise 
encontre deu iert vostre asise 
ne faistes sa volente 
mult fu grant vostre iniquite 
co que faistes tut parra 
char mult dor vengement serra 
en cels qui furent li plus halt 
il prendront toit un malvais salt 
del petit avra deus pite 
mult les rendra esleecié 
la prophecie averera 
quant le filz deu por nos morra 
cil que sunt maistre de la loi 
occirunt lui par male foi 
contre justise encontre raison 
mettrunt le en cruiz cume laron 
por co perdrunt lor seignorie 
che il averont de lui emvie 
de grant haltor vendront em bas 
mult se porrunt tenir por las 
del povre adam avra piete 
deliverat lui de pecche 
de jacob istra une steille 
del feu del ciel serra vermeille 
e uns ducs del pople israel 
qui a moab fera revel 
e lor orguil abaissera 
char de israel christus istera 
qui ert estoille de clarte 
tot ert de lui enluminé 
les son feel bien conduira 
ses enemis toit confundera 
a vus judei di ma raison 
qui envers deu estes trop felon 
des sainz quant vendra toit li maires 
dont sentirez vos granz contraires 
donc cessera vostre oncion 
n i poez pas clamer raison 
co est crist que li saint signifie 
tuz cels qui par lui avront vie 
por son pople vendra en terre 
vostre gent li frunt grant guere 
il le mettront a passion 
por ce perdrunt lor oncion 
evesque n averont pois ne roi 
ainz perira par els lor lei 
de deu ai oi novele 
tot en ai truble la cervele 
tant ai esgardé cest ovre 
que grant pour li cuer m enovre 
entre dous bestes iert coneuz 
par tot le mond iert cremuz 
cil de qui ai si grant merveille 
iert demostré par une esteille 
pastor le troveront en cresche 
qui ert trenchie en piere secche 
ou mangeront les bestes fain 
pois s i fra as rais certain 
la steille i amerrat les rois 
offrende aporteront tot trais 
oez de deu sainte parole 
tot vus qui estes de sa scole 
del bon jude la grant lignee 
vus chi estes de sa maisnee 
par ceste porte volez entrer 
por nostre seignor aourer 
li sires de l host vus somont 
deu de israel del ciel lamont 
faites bones les vos voies 
soient droites cumme raies 
soient netz les voz curages 
que vus n en vienge nuls damages 
vostre studie soient en bien 
de felonie n i ait rien 
si ensi le faites deus vendra 
ensemble ovec vus habitera 
li filz de deu li glorius 
en terre descendra a vos 
ovec vus serra cum homme mortals 
li sires le celestials 
adam trara de prison 
son cors dorra por rancon 
ore vus dirrai merveillus diz 
jesse fera de sa raiz 
verge en istra qui fra flor 
qui ert digne de grant unor 
saint esspirit l avra si clos 
sor iceste flor iert sun repos 
ore me respon sire ysaias 
est co fable ou prophecie 
que est ico que tu as dit 
truvas le tu ou est escrit 
tu as dormi tu le sonjas 
est co a certes ou a gas 
co n est pas fable ainz est tut voir 
ore le nus faites donches veer 
co que ai dit est prophecie 
en livre est escrit oil de vie 
ne l sonjai pas ainz l ai veu 
e tu coment par deu vertu 
tu me sembles viel redoté 
tu as le sens tot trublé 
tu me sembles viel meur 
tu ses bien garder al miror 
or me gardez en ceste main 
si j ai le cor malade ou sain 
tu as le mal de felonie 
dont ne garras je en ta vie 
sui jo donc malades oil d errur 
quant en garrai ja mes a nul jor 
ore comence de ta devinaille 
co que jo di n iert pas faille 
or nus redi ta vision 
si co est verge ou baston 
e de sa flor que porra nestre 
nos te tendrom puis por maistre 
e ceste generacion 
escuterai puis ta leccon 
or escutetz la grant merveille 
si grant n oi mais oreille 
si grant nen fu onc mais oie 
des quant comenza ceste vie 
pres est li tens n est pas lointeins 
ne tarzera ja est sor mains 
que une virge concevera 
e virge un filz emfantera 
il avra non emanuhel 
message en iert saint gabriel 
la pucele iert virge marie 
si portera le fruit de vie 
jhesu le nostre salvaor 
qui adam trarra de grant dolor 
et remetra en parais 
ico que vus di de deu l ai apris 
e co iert tot acompli par veir 
en ce devez tenir espeir 
oez vertu merveille grant 
ne l oit homme qui soit en vivant 
co que jo vi des trais emfanz 
chi fis mettre en foc ardant 
le fouc estoit mult fier e grant 
e la flambe cler e bruiant 
les trois emfanz fasoient joie grant 
la ou il furent al fouc ardant 
chantouent un vers si bel 
sembloit li angle fuissent del ciel 
cum jo m en regart si vi le quartz 
chi lor fasoit mult grant solaz 
les chieres avoient tant resplendisant 
sembloient le filz de deu puissant 
oiez seignor communement 
dunt nostre seignor nus reprent 
de co que tote creature 
chescune solonc sa nature 
reconuit mielz nostre seignor 
que home ne fet c est grant dolor 
mes home de lui servir se feint 
de quei nostre sire se pleint 
que nus aime tant bonement 
de quantqu a desoz le firmament 
nos ad doné la seignorie 
mes chescun de nus la guerrie 
mues bestes cas orz lions 
oiseals serpenz mers e pessons 
font quanque il deivent sanz tristor 
e gracient tuit lor criator 
ciel et terre soleil et lune 
nes des esteilles n i a une 
que ne face quanque ele deit 
home que fet que tote rien veit 
mult par est plain de coveitie 
que de deu n a nule pitie 
plus volentiers orreit chanter 
come rollant ala juster 
e oliver son compainnon 
qu il ne ferrait la passion 
que suffri crist a grant hahan 
por le pecchie que fist adam 
por quei sumes nos orguillus 
e las chaitifs ja morrum nus 
qui ert qui por nos bien fra 
quant l alme del cors partira 
oscire anceis nus devriom 
que damnedeu coriscesom 
nos fesom trestoit que dolent 
mult en avrom grief jugement 
si vos ne cremisse ennuier 
ou destorber d aucon mestier 
des quinze signes vos deisse 
einzque remuer me quesise 
tote la pure verite 
seignors vendreit il vus a gre 
a oir la fin de ces mond 
kar totes choses finirunt 
n ad solz ciel home tant felon 
si vers deu a entencion 
si un poi m escote a parler 
qu il n i estuce ja a plorer 
car quant cest siecle finira 
nostre sire signe fra 
co nos reconte jheremie 
zorobabel e ysaie 
e aaron e moyses 
e toit li altre prophete apres 
de babiloine daniel 
si l aferme jezechiel 
que un poi devant le jugement 
toit li felon serront dolent 
mostera deus sa poeste 
en terre de sa majeste 
qui ore voelt oir la merveille 
envers qui rien ne s apareille 
si dresce sun chief e si m esgard 
jo li dirra ja de quel pard 
vendra la grant mesaventure 
qui passera tote mesure 
or escotez de la jornee 
qui tant doit estre redotee 
del ciel cherra pluie sanglante 
ne quidez pas que jo vus mente 
tote terre en iert coloree 
mult avra ci aspre rosee 
li emfant qui nez ne serront 
dedenz les ventres crieront 
od clere voiz mult haltement 
" merci rois deu onipotent 
ja sire ne querrom nestre 
mielz voldrium nus nient estre 
que nasquisum a icel jor 
que tote rien soeffre dolor " 
e dirront toit " jhesu merci " 
li premiers jors iert tot reals 
li secund serra plus mals 
car del ciel cherront les estoiles 
co iert une de ses merveilles 
nule n iert tant bien fichie 
qui a cel jor del ciel ne chie 
e corront si tost desor terre 
come foldre quant ele deserre 
desus ces monz irront corant 
come grant lermes espandant 
e nequedent mot ne dirront 
josque abissme descenderont 
pardu averont lor grant clarte 
par quoi luisent la noit d este 
naires serront come charbon 
e deux pere nos que from 
qui tot somes envolupé 
des grant pecchiez emvenimé 
li tierz signes iert merveillos 
plein de dolor e plein de plors 
que le soleiel que vus veez 
qui tant est bien enluminez 
e enlumine tote rien 
colui veez vous chescon jor bien 
car il done lumiere al monde 
que deus nus face de pecche monde 
serra plus nair que no l e haire 
ico ne vos fet pas a taire 
car le soleil en droit middi 
verra le pople tant nerci 
e que ja gote ne verront 
icil qui a cel jor serront 
e deux que ferront donc icil 
que des orz pecchez ont fet mil 
e deux est a eaus corocié 
a icel jor serront iré 
por nient merci li crieront 
quant tant pecchie fet ont 
penitence covendroit fere 
celui qui a deux voldra plaire 
e as povres doner del lor 
e jhesum preer chescon jor 
que a la mort ussent parais 
ico fet bien preer tot dis 
li quart signes ert mult dotables 
e un des plus espuntables 
car la lune que tant est bele 
al chief del mois quant est novele 
serra mué en vermeil sanc 
e en color semblable a fanc 
mult pres de terre descendra 
mes mult poi i demorera 
corant vendra droit a la mer 
par force voldra enz entrer 
por eschiver le jor de ire 
que nos jugera nostre sire 
ausi le criendront tote gent 
car co ert le jor del jogement 
e las tant serront malbailli 
cil de qui deux n avra merci 
qui peccheor avront esté 
trestoz les jors del lor ee 
li quint serra le plus oribles 
de toz ices le plus fernicles 
car trestotes les mues bestes 
vers le ciel torneront lor testes 
a deu voldront merci crier 
mes eles ne porront parler 
droit a ces grant fossez irront 
por grant pour s i ficherunt 
l ane gittera graignor brait 
qui ore ne feroient dis e set 
molt criemdront anguiseusement 
del jugeor l avenement 
adonc n i avra ja leesce 
tote rien serra en tristesce 
li siste jor ne larrai pas 
que tot li mond serra en bas 
e encontre crestront li val 
tantque as monz serront egal 
a icel tens que jo vus di 
por voir seignor le vos afi 
serra le pais mué en guerre 
e tant fort croslera la terre 
qu il n a soz ciel si haute tor 
que jus ne chie ai icel jor 
et donc cherront trestuit li arbre 
e li palais qui sunt de marbre 
le settime serra mult cruel 
devant cestui n en fu nul tel 
li arbre que chau serrunt 
se drescerunt contremont 
amont tornerunt lor racines 
contre terre serront les cymes 
tant crolleront par grant air 
tote la terre ferront fremir 
nule foille n i remaindra 
e le gros parmi partira 
que devendront lors vos maisons 
vos beles habitacions 
totes les estovera faillir 
tote rien covendra morir 
e donc covendra tote gent 
morir a merveillos torment 
li octimes serra mult dotos 
sor toz ices mult anguisos 
de son chanel la mer istera 
voldra fuir mes ne porra 
mult par s en istra firement 
tot neira comunaument 
se cil nos falt que nos dist 
c est moyses qui cest escrist 
deciqu a ciel irra la mer 
par force voldra enz entrer 
li pesson qui denz sunt enclos 
dunt nus fesum sovent grant los 
dedenz terre feront lor voie 
e quideront que deus n es voie 
lors revendra la mer ariere 
come chose qui mult est fiere 
entrera en sun estage 
totes eves en lor rivage 
li novimes serra mult divers 
e de toz signes mult dispers 
car toz les fluves parleront 
e voiz d ome parler averont 
jo en trai en garant augustin 
qui de ces sygnes dist la fin 
e dirront toit au criator 
" sire merci por ta dolcor 
deus qui as pardurablete 
e nos donas juvablete 
tu es deus et serras tot jors 
par ta merci nos deignas fere 
mult par avum fieble repaire " 
li dismes serra tant fier 
qu il n est nul saint qui tant soit chier 
el ciel empres son criator 
que de cest signe n ait pour 
co nos aferme saint grigoire 
e li nobles clers saint yerome 
idonc croslera cherubin 
e si tremblera seraphin 
e del ciel totes les vertuz 
cel jor serra saint piere muz 
ja un sol mot ne sonera 
de la pour qu il avra 
car il verra le ciel partir 
e si porra la terra oir 
braire molt anguisosement 
e criera " rois deus jo fent " 
lors avront cil d emfer clarte 
e serront toit esponté 
toit s en istrunt fors li diable 
saint pol le dist n est pas fable 
or escutez qu il dirront 
de la paor qu il avront 
" sire pere qui nos feis 
el ciel e puis le nos tolis 
nos le perdimes par folie 
a grant bosoin merci te crie 
ceste dolente creatore 
qui l anguisse del fuc endure 
chaitive est mult e plus se deut 
de toi merci aver ne puet 
rent nos nostre herbergerie 
ne sai quel vertu l ad saisie " 
li onzimes ert mult despars 
li venz vendront de totes pars 
e suffleront tant dorement 
l un contre l autre fierement 
que la terre depeccherunt 
de son sige la giteront 
les novels morz giteront fors 
par l eir emporteront les cors 
toz les ferront ferir ensemble 
lors descendra del ciel la cengle 
que nos apelun arc del ciel 
color avra semblable a fiel 
entre les venz se meslera 
aval enz emfer les merra 
deables botera dedenz 
ou il suffrerunt les tormenz 
des chauz des froiz e des dolors 
estreinement de denz e plors 
pois lor dirra " ici vos estez 
desus terre mes ne venez 
la terme vient que vus avrez 
plente de gent en vos destrez " 
lors comencerunt toit a rire 
e deus pere tu qui es sire 
de cele joie nos desfent 
car cil serront toit dolent 
qui serrunt parconier del vis 
dont li diable est postis 
li doscime ert d altre maniere 
n a creature al mond tant fiere 
se bien n en set la verite 
n en doie aver le cuer trublé 
e devroit amender sa vie 
e servir deu le filz marie 
le ciel serra reclos ariere 
dont n i avra nulz qui ne quiere 
l un vers l autre sovent conseil 
chescons dirra " mult me merveil 
com nos poum ici ester 
quant tote rien venra finer " 
e crierunt merci au roi 
qui tote mesure ad en soi 
quant li angle pour avront 
li peccheor las que ferunt 
li yy iert trop salvalges 
car cil que sorent les langages 
co fu jafed le filz thare 
e abrahan le filz chore 
nen puissent la meitie dire 
des grantz dolors del grant ire 
que nostre sire mustrera 
quant icist signe avendra 
car totes les pieres que sunt 
desos terre par tot le mond 
e desus terre e desuz 
e deciqu a abisme es fonz 
comenceront une bataille 
ne quidez pas que jo vus faille 
e s entreferront mult forment 
come foldre quant ele descent 
mult se ferront a grant prooche 
bien serra semblant de tristesce 
si durera tot un jor 
co iert semblant de grant dolor 
li yy iert mult mals 
a tot le mond comonals 
de nois de gresliz e d orez 
de merveillos tempestez 
lors vendront foldres et esclairs 
trestot en troblera li eirs 
les nues qui corent si tost 
d eles ferront une grant host 
droit a la mer irront fuiant 
e mult fort tempeste demenant 
le jor doteront de juise 
plus tost irront que vent de bise 
droit a la mer irront fuiant 
terres arbres confundant 
lors serra le vals descovert 
a tote creature apert 
li yy signes vus dirrai 
car de la dolor asez sai 
que li sires del ciel fra 
car icest signe avendra 
le non qu il avra vus dirrom 
co serra consumacion 
la terre e le ciel tot ardra 
nule chose ne remaindra 
la mer que tot le mond aclot 
e les eues e tot li flot 
repaireront tot a nient 
si com fu al comencement 
lors serront les voiz oies 
a semblance de symphonies 
qui dirront a vos peccheors 
" fuiez trestut vez ci li jorz 
tot plein de grant mesaventore " 
deus ne fist cele creature 
si se porpensoit de ces fais 
que james en son cuer ait pais 
idonc soneront les bosines 
qui a dolor serront veisines 
e resordrunt trestot li morz 
chescun avra escrit son sort 
nostre sire donc refra 
ciel e terre que defet a 
pois descendra au jugement 
co sachez vos mult cruelment 
si nos i doinst il parvenir 
que nos seum al soen pleisir 
