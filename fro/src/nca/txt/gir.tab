bone chancon plest vos que ge vos die 
de haute estoire et de grant baronnie 
meilleur ne puet estre dite n oie 
ceste n est pas d orgueil ne de folie 
ne traison de de losengerie 
mes d un barnaje qui jhesu beneie 
del plus tres fier qui onques fust en vie 
a seint denis en la mestre abaie 
trovons escrit de ce ne doute mie 
dedanz un livre de grant encesorie 
n ot que trois gestes en france la garnie 
ne cuit que ja nus de ce me desdie 
des rois de france est la plus seignorie 
et l autre apres bien est droiz que je u die 
fu de doon a la barbe florie 
cil de maience qui molt ot baronnie 
el sien lingnaje ot gent fiere et hardie 
de tote france eusent seignorie 
et de richece et de chevalerie 
se il ne fusent plain d orgueil et d envie 
de ce lingnaje ou tant ot de boidie 
fu ganelon qui par sa tricherie 
en grant dolor mist france la garnie 
qant en espangne fist la grant felonnie 
dont furent mort entre gent paiennie 
li yy per de france 
oi avez dire en meinte chancon 
que de la geste qui vint de ganelon 
furent estret meint chevalier baron 
fier et hardi et de molt grant renon 
tuit seignor fusent de france le roion 
s an eus n eust orgueil et traison 
mes par orgueil por voir le vos dison 
est trebuchiez en terre meinz hauz hom 
ausin com furent de verte le savon 
deu ciel li engres qui par lor mesproison 
trebuchié furent en l infernal prison 
ou il n avront james se dolor non 
del ciel perdirent la seinte mansion 
par lor orgueill et par lor foloison 
et ausin furent li parant ganelon 
qui tant estoient riche et de grant renon 
se il ne fussent si plain de traison 
de ce lingnaje qui ne fist se mal non 
fu la seconde geste 
la tierce geste qui molt fist a prisier 
fu de garin de monglenne au vis fier 
de son lingnaje puis ge bien tesmongnier 
que il n i ot zz coart ne lannier 
ne traitor ne vilein losangier 
einz furent sage et hardi chevalier 
et conbatant et nobile guerrier 
einz roi de france ne vodrent jor boisier 
lor droit seignor se penerent d aidier 
et de s annor en toz leus avancier 
crestiente firent molt essaucier 
e sarrazins confondre et essillier 
yy fiz ot cil garins au vis fier 
onques ne furent plus hardi chevalier 
mien escient que en un jor entier 
lor grant bonte ne porroie noncier 
li premiers fiz mentir ne vos en quier 
si fu hernaut de biaulende le fier 
li autres fu si com j oi tesmongnier 
mile de puille qui tant fist a proisier 
li tierz apres fu de genvres renier 
et li carz fu dan girart le guerrier 
de meillors princes ne puet nus hom pledier 
de mauvestie n orent jor reprovier 
mes ainzque fussent adobé chevalier 
qant erent juenne et bacheler legier 
garin lor pere avint grant encombrier 
car sinagons zz paien aversier 
qui alisandre avoit a jostissier 
tote lor terre lor ala chalengier 
ardoir en feu praer et essillier 
defors les portes n ont vaillant zz denier 
si ne l conquierent au fer et a l acier 
or les secore cil qui tout puet jugier 
c or lor croist molt grant guerre 
del duc girart avez sovant oi 
cil de vianne au coraje hardi 
et d ermenjart et del conte aimeri 
mes del meillor vos ont mis en obli 
cil chanteor qui vos en ont servi 
car il ne sevent l estoire que ge di 
la comencaille dont la chancon oisi 
qui fu girart ne ses peres ausin 
mes ge u dirai que bien le sai de fi 
icil garins dont vos avez oi 
yy fiz orent qui molt furent hardi 
et chevaliers onques meillors ne vi 
mes ainzqu il fusent de lor armes garni 
ne de richece ne de tere sessi 
par grant poverte furent tuit departi 
com vos orroiz se ge auques en di 
ce fu en mai qu il fait chaut e seri 
que l erbe est vert et rosier sont flori 
a bar sor aube zz chastel seignori 
la sist bertrans en un vergier flori 
uns gentis clers qui ceste chancon fist 
a un jeudi qant del mostier issi 
ot encontré zz gaillart pelerin 
qui ot seint jasque aoré et servi 
et par seint pere de rome reverti 
cil li conta ce que il sot de fi 
les avantures c au reperier oi 
et les granz poines que dant girart sofri 
einzqu il eust vienne 
ce fu a pasques une feste joie 
que damedeu a en terre establie 
dont tote gent est le jor esbaudie 
garin li vieuz a la barbe florie 
fu en monglane sa fort cite garnie 
et sa moillier que il ne haoit mie 
yy fiz ot de molt grant seignorie 
forz et legiers et de grant baronnie 
mes de tant fu la chose mal partie 
que de pain n orent entr eus toz une mie 
ne char salee ne de nul vin sor lie 
fors trois gastiaus qu il orent en baillie 
et yy poons en la sale votie 
s es atornerent li qeu et sa mesniee 
n ont plus vitaille en la cite entie 
et un destrier et un mur de sulie 
et yy escuz et trois lances forbies 
n ont plus d avoir ne d autre menentie 
voit le li peres li cuers l en atendrie 
plore des euz durement se gramie 
les lermes corent sor la barbe florie 
hernaut le voit toz li sans li fremie 
ne puet tenir que fierement ne die 
' c avez vos pere por deu le fiz marie 
plorer vos voi ce resanble folie 
dites le moi ne l me celez vos mie 
ou se ce non par le cors seint eslie 
n avrai mes joie en trestote ma vie 
car traison resenble " 
' biau sire pere " dit hernaut li cortois 
' si m eist deus qui establi les lois 
plorer vos voi s en sui en grant effrois 
se ne l me dites molt ert mes cuers destroiz 
de duel ce cuit me partira en trois 
fiz " dit li peres ' je u vos dirai aincois 
si m eist deus qui est soverains rois 
ce est por vos que sui en tel effrois 
qant vos regart vestuz de vos dras blois 
si me senblez garconnet a borjois 
de povre afere et de povre hernois 
cuidiez enfant que n en soie destroiz 
de la poverte que avez sor mon pois 
tout a ce fet dant sinagons li rois 
qui nos essille et chastiaus et manoirs 
tote no terre nos tient en tel defois 
que n i prenons vaillisant yy mensois 
de la vitaille nos est il molt sordois 
que n en avons a yy jorz ne a trois 
s ai poor de ma vie 
bau sire pere " dit hernaut li sachanz 
' del dementer est il hontes molt granz 
n a so ciel home s il se vet esmaiant 
que enpor vil ne l aient si parent 
de l outreplus vos dire senblant 
si m eist deus tel se vet dementant 
et si parole del tans ca en avant 
ja ne verra la feste seint jehen 
n avra chastel ne cite en estant 
ne borc ne vile yy deniers vaillisant 
ne ver ne gris ne hermin trainant 
por ce perdirent li juif mescreant 
dedanz esgipte es deserz d abilant 
ou nostre sires les garda proprement 
et de la maine les reput longuement 
il le mescrurent si n en orent neant 
einz lor failli l aide deu le grant 
bien dut faillir qant erent mescreant 
encore en est de la mauvese gent 
qui deu ne croient ne aiment tant ne qant 
ne a lor preu ne a lor sauvement 
et il est pasques une feste joiant 
que moinent joie li petit et li grant 
or nos donez a mengier liement 
car ne savez se u feroiz longuement 
fiz " dit li peres ' molt par estes sachant 
un arcevesque n en deist hui autant 
deus me confonde se mes hui me dement " 
l eve demendent s asient meintenant 
mes de vitaille n orent mie grammant 
qant mengié orent joer vont li enfant 
hernaut monta ce fu le plus sachant 
les yy a pie se vont esbenoiant 
ars ont tanduz et saietes tranchanz 
que chevalier ne sont pas voirement 
parmi la porte s en isirent errant 
defors les murs cort le rosne bruiant 
ce est une eve mirabileuse et grant 
qui lor amoine les nes et les chalanz 
ne fust la guerre sinagon l amirant 
molt fusent riche asazé et menant 
girart regarde devers soleil levant 
le droit chemin com il se vont joant 
entre yy tertres vers zz bois verdoiant 
et voit venir set paiens mescreanz 
yy murs trosez amenoient devant 
cist mar vindrent d espangne 
li damoisel firent molt a proisier 
les somiers voient el grant chemin plenier 
girart li mendres en apela renier 
' frere " fet il ' a celer ne l vos quier 
moi est avis ci vienent li somier 
qui sont chargiez et d argent et d or mier 
garin mon pere en avroit grant mestier 
il et ma dame qui n ont mesque mengier 
hui vi mon pere plorer et lermoier 
desoresmes li devons nos aidier 
et cest avoir conquerre et gaengnier " 
et dit hernaut ' lessiez les aprochier 
que par la croiz que requierent paumier 
tout voirement ferrai ja le premier 
parmi le cors de cest carrel d acier 
a maleur " dit girart a renier 
' s or devenons come garcon archier 
lan le nos molt vilment reprochier 
ci devons nos noz vertuz essaier 
mes prendre au poinz et tuer d un levier 
yy daaz et qui archier fu premier 
il fu coart si n osa aprochier " 
milles parla l orgueilleus et le fier 
' seignor " dit il ' a celer ne l vos quier 
a yy premiers me vodrai essaier 
se n es puis prendre et par moi jostisier 
si m eist deus ne me pris un denier 
et moi les yy seignor " ce dist renier 
' se ge n es puis par mon cors jostisier 
yy daaz et qui puis ert chevalier 
ne me donra a boivre n a mengier 
et moi les autres " dit hernaut au vis fier 
et dit girart ' zz m en devez lessier 
se ge le puis par mon cors jostissier 
si m eist deus bien m en porrai proisier " 
a cez paroles lor vienent li somier 
que devant aus chacent li pautonier 
hernaut les vit si lor prist a huchier 
' fill a putain gloton estez arrier 
ci vos covient le paiage lessier 
le treuage vos covient a paier 
de cest avoir que portent li somier 
veil la moitie soit d argent ou d or mier 
voire tot l autre sanz autre parconnier 
tot nos leroiz queque doie ennuier " 
qant cil l antandent n i ot que corrocier 
l un d eus respont que se fist le plus fier 
' mau daaz et qui ert a l ostroier 
n a so ciel home s il nos ossoit touchier 
ne rien tolir vaillisant zz denier 
cui remeinsist chastel a pecoier 
son cors meismes s en le pooit baillier 
seroit panduz sanz autre recovrier " 
hernaut l antant le sans cuide changier 
sore li cort a guise d ome fier 
el chief li melle tot son pong senestrier 
hauca le destre tel cop li a paié 
et le mestre os del col li a brisié 
devant ses piez le fet mort trebuchier 
li autre corent sanz plus de deloier 
chascun celui que il trova premier 
ala ferir sanz autre menacier 
mort les abatent el grant chemin plenier 
girart li mendre n i vost plus delaier 
meins se vanta mes mieuz fist a proisier 
yy en fist morz devant lui trebuchier 
tuit sont ocis li cuivert pautonier 
les somiers pranent li damoisel proisié 
vers la cite les pranent a chacier 
parmi la porte s en reperent arrier 
einz ne finerent jusqu au pales plenier 
voit les li peres n i ot que leescier 
il cort ses fiz acoler et besier 
car menant sont e riche 
or fu la cort menant e asazee 
de bons deniers et de meinte denree 
revendra la mainiee ennoree 
que departie estoit par la contree 
au mecredi que pasques fu passee 
li yy frere sanz nule demoree 
del mostier issent qant messe fu chantee 
lors ont ensenble lor reson divisee 
qu il s en istront de la cite loee 
conquerre ennor en estrange contree 
hernaut l ainne a la chiere menbree 
son pere apele a la barbe meslee 
et sa moillier la duchoise senee 
' pere " fet il ' ore oiez ma pensee 
vos estes ci entre gent desfaee 
vostre terre est tote environ gastee 
mes si est forz ceste cite fondee 
ne doute asaut une pome paree 
la merci deu qui fist ciel et rousee 
tele richece vos avons aportee 
c avons conquise vers cele gent desvee 
devant zz an n iert vo gent afamee 
ore en irons pere s il vos agree 
conquerre ennor en estrange contree 
par foi " dist miles ' c est verite provee 
aler m en veil n i a mestier celee 
de ci a rome sanz plus de demoree 
proier seint pere par bone destinee 
q annor me doint que molt l ai desirree " 
ce que il dit fu bien chose averee 
buer i ala que puille a conquestee 
tote romengne et palerne aquitee 
puis fu dus de sezile 
li catre frere n i ont plus terme quis 
meintenant montent n i ont plus congie pris 
tout en plorant partent de lor amis 
grant duel en fait garin li dus gentis 
et sa moillier qui tant a cler le vis 
vait s en hernaut a biaulande el pais 
une cite qui molt fu seignoriz 
qant il i vint si fu morz et feniz 
li cuens ses oncles qui tenoit le pais 
oiez seignor que deus vos soit amis 
quele avanture avint au franc marchis 
il prist moillier qui fu franche et gentis 
fille a un duc qui molt fu posteis 
cil tint marsone en fie ce m est avis 
de ceste fu li frans cuens aimeris 
que del lingnaje ot desor toz le pris 
ci comence la geste 
entre renier et girardin l anfant 
ne demenderent escuier ne sergent 
chascun monta sor zz mulet enblant 
si acoillirent lor grant chemin errant 
pasent meint tertre et meint fier desrubant 
et meint grant bois et meint eve corant 
juqu a vienne ne vont pas sejornant 
la se herbergent li damoisel poissant 
ostel ont pris chies hervi le vaillant 
un borjois riche sor le rosne bruiant 
cil les conroie la nuit molt richement 
de venoison de vin et de piment 
apres mengier s en vont esbenoient 
voient vienne la fort cite vaillant 
les murs de marbre qui molt sont haut et grant 
girart parla qui le cuer ot vaillant 
dit a renier ' vez cite bien seant 
ne vi si noble en trestot mon vivant 
cil qui la tient doit estre molt poissant 
si n avoit plus s est il riche menant " 
a lor ostel reperent li enfant 
li lit sont fet si couchent meintenant 
jusqu au matin a l aube aparisant 
congie ont pris a lor oste vaillant 
cil les comende au glorieus puisant 
qui de la virge fu nez en biauliant 
et cil monterent sor les mulez enblant 
si en entrerent en lor chemin errant 
lor granz jornees n irai pas devisant 
a cligni vindrent a un avesprement 
la nuit herbergent au bon abe morant 
qui les conroie la nuit molt richement 
de plusors mes orent a lor talant 
et li bons abes lor fist molt biau senblant 
apres mengier les vont molt regardant 
si lor demende " dont estes vos enfant 
de quel lingnaje ne l celez neant 
et se vos estes escuier ne sergent 
c ailliez seignor et riche cort querant 
dites le moi s il vos vient a talant " 
et dit renier ' je u dirai voirement 
car il est fous qui a preudome ment 
fiz sui garin de monglanne au vaillant 
d une cite de gascongne la grant 
totjorz a terre vers sarrazine gent 
or l a assis sinagon l amirant 
en sa cite et derriere et devant 
en france alons a xm le poisant 
por lui servir si lui vient a talant 
un an ou yy voire trois en avant 
li ferons son servise " 
bien ot renier oi et escouté 
l abe morant qui tant ot de bonte 
il lor respont par molt grant amiste 
' par deu enfant de grant gent estes né 
de haute gent et de fier parente 
par plusors foiz le m a len bien conté 
mes d une chose me dites verite 
se fustes onques chevalier adoubé 
nanin voir sire ne l lessa povrete 
par grant poverte somes nos desevré 
de nostre pere qui nos a engendré " 
l abes l antant molt en a grant pite 
son senechal a molt tost apelé 
' amis " fait il ' n i ait plus demore 
chemise et braies orendroit lor donez 
a ces danziaus par bones amistez 
dont il seront vestuz et acesmez 
plus en seront en toz leus ennorez 
sire " fet il ' a vostre volentez " 
tout ce aporte qu il i ot comendé 
et li danzel se sont bien acesmé 
' deus " dist girart ' bon roi de majeste 
or somes riche menant et asazé 
deus et seint pere vos en sache bon gre 
de cest avoir que nos avez presté 
je u tieng a prest par la foi que doi de 
si le sodrai se ge vif par ae " 
a ice mot sont li lit apresté 
couchier se vont qant il fu avespré 
de ci au mein que il fu ajorné 
lors se resont vestu et acesmé 
congie demendent es mulez sont monté 
si s an tornerent le grant chemin ferré 
biaune trespasent desoz palatre au gue 
et puis dijon zz bon chastel loé 
par chasteillon sont apres trepasé 
dedanz borgongne n ont guieres sejorné 
tant chevauchierent li vassal aduré 
c a paris vindrent la mirable cite 
li roi demendent n en ont mie trové 
a reins estoit ce lor a lan conté 
qant il l antandent si lor en a pesé 
d ilec s en tornent juqu a reins sont alé 
la trovent xm le fort roi coronné 
li denzel sont en la vile ostelé 
oi l avez et si est verite 
qant hom est povres si est en grant vite 
yy jorz entiers ont en la vile esté 
qu i n ont lou roi veu ne esgardé 
ne a sa cort ne mengié ne disné 
un diemenche qant il fu ajorné 
girart se lieve s a renier apelé 
' frere " fet il ' qeus est vostre panse 
yy jorz tot plains avons ci sejorné 
c a xm lou roi n avons parlé 
ne a sa cort ne venu ne alé 
ne pris avaine ne denier monneé 
se somes auques en iceste cite 
n en remenrons vaillant zz oef pelé 
ne garnement ne mulet afeutré 
li vif deable nos i ont amené 
car cist pais est plains de grant laste 
molt est cist mieudres la ou nos fumes né 
ralons nos en trop avons demoré " 
renier l antant pres n a le sans desvé 
par mautalant a girart regardé 
' li vif maufe te sont el cors entré 
s ainsi m en vois com tu as devisé 
qant a monglenne esterons retorné 
vandra encontre mon riche parente 
demenderont ou nos avons esté 
et je dirai a paris la cite 
et puis a reins ou le roi ai trové 
et si ne l ai veu ne esgardé 
ne a sa cort ne beu ne disné 
ne pris avoine ne denier recovré 
lors me tandront a recreant prové 
si en seront escharni et gabé 
je irai ja a la cort en non de 
s avrai avaine qant il ert avespré 
mes foi que doi au roi de majeste 
s il i a nul si hardi ne ossé 
qui la me vet chier sera conparé 
einzque ge m en departe " 
entre girart et son frere renier 
vont a la cort quiq an doie ennuier 
les huis paserent tot malgre le portier 
l eve demendent s asient au mengier 
onques n i orent c un petit pain entier 
et une foiz a boivre a grant dangier 
qant il le voie n i ot que corrocier 
li senechaus si s en prist a drecier 
ill ot vestu un fres hermine chier 
et un bliaut q an ot fet entaillier 
doné li ot zz novel chevalier 
si s en fist plus et orgueilleus et fier 
en sa mein tint zz baston de pomier 
a haute voiz comenca a huchier 
' ore a l avoine venez i escuier 
ou par la croiz que requierent paumier 
se vos me fetes un petit corrocier 
n en avroiz point par deu le droiturier 
moi en donez sire " ce di renier 
' tres ersoir n orent mi mulet que mengier 
si m eist deus molt i poez pechier 
ne nos volez vaeir ne acointier 
vostre servise s il vos eust mestier 
poisiez prendre de gre et volentiers " 
d autre pais les vit li pautonniers 
ne les prisa la monte d un denier 
molt fierement les prist a ledangier 
' estez en sus fill a putain bergier 
nez d autre terre bedoin losangier 
n i a ribaut ne fol garcon trotier 
qui ne dement avaine a un somier 
ja mar ait il ne roncin ne destrier 
si prant aveinne qui la li veut baillier 
car il se veut a son oste paier 
avoir biau lit et biau leu au fouier " 
le baston hauce si vait ferir renier 
et en apres le prist a ledoier 
' fill a putain mauves garcon corsier 
mar i venites querre avaine a guernier 
voire a vostre oes par le cors seint richier " 
ce dit renier ou il n ot c airier 
' fill a putein traitre losengier 
mieuz veil morir que ne l conparoiz chier " 
il passe avant a guise d omme fier 
si l a sessi tout le fist enbronchier 
hauca le pong el col li vait paier 
que en la gueule li a fet l os brisier 
encontre terre le fist jus trebuchier 
par un des piez le comence a hercier 
puis le gita d une part del grenier 
' va gloz " dit il ' deus te doint enconbrier 
ne ses l avaine ne prendre ne baillier " 
lor prant la mine si comence a huchier 
' or viengne avant qui d aveinne a mestier 
qui veut zz res si en prengne zz setier 
deus me confonde se ja en preng denier " 
quiqu en ait pou girart s en fist poier 
ore en avront li mulet a mengier 
a son ostel en porta zz setier 
en fuie tornent sergent et escuier 
mau soit de cil qui l osast aprimier 
ne de l aveine un tout seul grein baillier 
en la vile ot teus yy destriers 
qui la nuit orent grein d aveinne a mengier 
un mes s en torne se u vet au roi noncier 
' en non deu sire ore avons enconbrier 
li senechal ont mort li escuier 
il gist leanz de travers le grenier 
je cuit le col li ont fait pecoier 
parmi la bouche li vi le sanc raier 
s or ne t an venges ja ne t avrons mes chier " 
ot le li rois n ot en lui c airier 
il en apele gilemer et gautier 
l un fu prevoz et li autres voier 
' fetes les portes fermer et verroillier 
et le matin toz les ostieus cerchier 
que il n i ait nul si riche escuier 
s il a ce fet qu il ne le conpert chier 
et si li fetes les oreilles tranchier 
les euz crever et le nes acorcier 
une autre foiz qu il ne m ost corrocier 
moi ne mes homes adeser ne touchier " 
et cil responent ' bien fait a ostroier " 
a son ostel s en retorna renier 
li mulet orent a plante a mengier 
la nuit se font li denzel aessier 
figues et dantes ont assez au couchier 
si demoinent grant joie 
seignor barons assez l avez oi 
puis c ome est morz et alez a sa fin 
c est une chose molt tost mise en obli 
au matinet qant jorz fu esclarci 
se sont levé li damoisel hardi 
qant il se sont et chaucié et vesti 
renier apele son frere girardin 
' frere " fet il ' por amor deu merci 
alons a cort trop avons esté ci 
s orrons noveles q an i fet ne ne dit 
en non deu sire " girart li respondi 
' je me dout molt del gloton malei 
qui ersoir fu au grenier si laidi 
se il est morz nos somes mal bailli 
car de la boche le sanc raier li vi 
le col brisié jesoit tot estordi 
je me criem molt que n en soions honni 
q an cest pais n avomes nul ami 
ne te chaut frere " renier li respondi 
' trop a li rois teus garcons entor li 
s il an pert zz bien le sachiez de fi 
qu il an vendra yy " 
li damoisel firent molt a loer 
a cort en vont sanz plus de demorer 
et l enperere qant il vit ajorner 
en sa chapele est entrez por orer 
messe li chante son chapelain guimer 
et ovec lui meint baron et meint per 
qui sont alez por la messe escouter 
et par defors en voient yy ester 
qui atandoient por eus au roi clamer 
mes anz ne puent ne venir ne aler 
les barons prist renier a esgarder 
que len ne veut leanz lessier entrer 
renier vait si del pie a l uis hurter 
que tot le fist entreovrir et croller 
l uisier le voit n ot en lui c airer 
le baston hauce si vait ferir renier 
desor le chief que boce i fist lever 
voit le renier si prant a forsener 
et li huisiers le prist a ranponer 
' fill a putain ensus devez ester 
nez d autre terre com l osates panser 
qui si venites a l uis lou roi hurter 
ne poez vos vaoir et esgarder 
cez hauz barons qui tant font a loer 
qui sont vestu de fres hermine cler 
de ver de gris de cendaus d outremer 
qui anz ne puent ne venir ne aler 
et vos coment cuidiez dedanz entrer 
a voz coteles grises " 
ce dit renier le damoisel de pris 
' fill a putain mauves garcons et bris 
deus te maudie li rois de paradis 
li cuers n est pas ne el vair ne el gris 
einz est el ventre la ou deus l a assis 
teus est molt riches qui est de cuer failliz 
et tieus est povres qui est fiers et hardix 
vasaus de cors et frans hom et gentis 
par cel apostre qui a rome est requis 
mieuz en veil estre detranchiez et ocis 
que ne l conperes foi que doi seint denis " 
renier fu fiers et bons vasaus de pris 
tret soi arrieres come mautalantis 
fiert l uis del pie li damoisiaus hardiz 
brise en les es en yy moitiez l a mis 
et le portier consut enmi le vis 
si durement l a hurté et maumis 
q yy les euz li sont volé del vis 
par desoz l uis l a contre terre mis 
et par desus en paserent teus dis 
qui ne demendent se il est morz ou vis 
de la chapele ist xm au fier vis 
et ot la noise dont granz est li estris 
dit l enperere ' par le cors seint denis 
qui s et ceanz de tel fet entremis 
mon huis brisié et mon portier ocis 
en non deu sire " dit jeufroi de paris 
' cil dui vassal a cez chapes de gris 
qui ca dedanz se sont par force mis 
prenez les moi " dit xm au fier vis 
' s en ferons la jotisse " 
molt fu dolanz xm au vis fier 
a haute voiz comenca a huchier 
' qui a ce fet por le cors seint richier 
qui ossa ci tele ovre comencier 
brisier mon huis et tuer mon portier 
' en non deu sire ce fis ge " dit renier 
' g i oi bon droit a celer ne l vos quier 
ja deus n ait l ame del felon pautonier 
car d un baston me feri tout premier 
tant te fesoit et orgueilleus et fier 
qu il ne prisoit ne martin ne gautier 
por son bliaut qu il ot fet entaillier 
mes deu merci je m en soi bien venchier 
q ancontre terre l e fet mort trebuchier 
droiz enperere par deu le droiturier 
en totes corz te puis bien temongnier 
d anperaor de roi ou de princier 
qant en i voit zz preudome estraier 
tout jentement le doit lan aresnier 
einzq an le doie ne ferir ne touchier 
car tieus est povres qui a coraje fier 
et tieus est riches qui a le cuer lanier 
droiz enperere ja ne l vos quier noier 
bien fust reson par le cors seint richier 
q an me lesast ma parole noncier 
si seust lan qui ge sui et que quier 
eincoisque nus me deust ja touchier " 
dist francois ' voir dist par seint richier 
pardonez lui biau sire " 
nostre enperere refraint son mautalant 
qant ot renier parler si sagement 
il voit qu il sont molt bel et avenant 
' dont estes vos " fet il ' seignor enfant 
de quel lingnaje ne l me celez noiant " 
et dit renier ' je u dirai voirement 
car molt est fous qui a riche home ment 
fiz sui garin de monglane au vaillant 
d une cite de gascongne la grant 
toutjorz _ guerre vers sarrazine gent 
or l a assis sinagon l amirant 
en sa cite derrieres et devant 
or venons ci por aprendre romant 
a vostre cort s il vos vient a talant 
vos servirons volentiers bonement 
un an ou yy ferons vostre comant 
et s il vos plest yy ou yy en avant 
por conquester ennor et garnement " 
dit l enperere ' vos dites bien enfant 
foi que je doi deu vos estes de grant gent 
de grant barnage s avez meint bon parant 
mes ne vos veil retenir longuement 
a ceste foiz nul talent ne m an prant 
chascun de vos donre un garnement 
et entre or fin et argent 
en voz pais en iroiz lieement 
de moi diroiz ennor et biau senblant " 
renier l antant a pou ne fant 
girart apele par molt fier mautalant 
' va met ma sele sor mon mulet enblant 
et sor le tien biau frere isnelement 
n ai song d avoir ne sui pas marcheant 
se j en avoie tout plain ce pales grant 
foi qui doi deu le pere toutpuisant 
n en retandroie la monte d un besant 
trestot l avroient chevalier e sergent 
provoire et moine et autre povre gent 
einz mes lingnaje n ala avoir querant 
n en i a nul borjois ne marcheant 
ne ja ne l iere en trestot mon vivent 
je voi ce roi qui nos vait refusant 
del biau servise que li vois prometant 
autre seigneur nos covient querre avant 
qui plus nos face ennor et biau senblant " 
entr eus en vont nostre francois parlant 
' damedeu pere par ton disne comant 
com sont cortois et sage cist enfant 
s an ceste cort demorent longuement 
tot paseront huidolon le normant 
gaidon le viel et droon de vincent 
droiz enpereres " dit gaudin l alement 
' retenez les molt sont preu et vaillant 
ce ert ennor et barnaje molt grant 
de longues terres sont venu li enfant 
et lor servise vos offrent bonement 
vostre plesir feront et vo comant " 
et dit li rois ' or viengnent dont avant 
si deviegnent mi home " 
li damoisel firent molt a proisier 
devant lou roi se vont agenoillier 
font li homage voiant meint chevalier 
et l anperere les a fet redrecier 
ses chevaliers en prist a apeler 
' seignor " ce dit l enperere au vis fier 
' premierement adouberai renier 
et de girart ferai mon escuier 
armes avra s il me sert volentiers " 
dient francois ' bien fet a ostroier " 
chemise et braies aporte en a renier 
chauces de pailes solers de monpellier 
el dos li vestent zz fres hermine chier 
et un bliaut q an ot fet entaillier 
un mentel riche qui valoit meint denier 
ont afublé au nobile guerrier 
por messe oir le moinent au mostier 
car c est coutume a novel chevalier 
eincoisqu il doie ses garnemenz baillier 
doit oir messe et damedeu proier 
que il li doint ennor et souhaucier 
le droit de terre tenir et jostisier 
apres la messe en ont mené renier 
por adouber el grant pales plenier 
ses garnemenz li font apareillier 
chauces de fer qui molt font a proisier 
el dos li vestent zz blanc hauberc doblier 
el chief li lacent zz vert elme a or mier 
li rois li ceint zz riche branc d acier 
el col li fiert l enperere au vis fier 
puis li a dit ' soies preudom renier 
grant merciz sire " ce dit le franc guerrier 
' si serai ge se deus me veut aidier " 
en li amoine zz auferrant corsier 
et il monte par son senestre estrier 
au col li pandent zz escu de cartier 
et en son pong zz roit espie d acier 
fist zz esles sor l auferrant corsier 
qui li veist des esperons brochier 
et par la cort ganchir et eslessier 
et son escu lever et abessier 
et son espie brandir et paumoier 
molt le deust aloser et proisier 
forment le loent li preudom et ont chier 
mes corrocié en sont li losangier 
dit l un a l autre ' ci a bon chevalier 
droiz emperere " dit renart de pevier 
un mau traitre qui deu doint enconbrier 
' or voi tel chose que vos conparroiz chier 
trop fetes ja ces danziaus sorhaucier 
encore zz jor vos feront il irier 
garin lor pere qui les fist envoier 
n ot a repos onques zz seul mengier 
pepin vo pere qant il prist sa moillier 
berte la franche qui tant fist a proisier 
lors ert garin bacheler prinsautier 
je u vi a l ague parmi la mer nagier 
molt savoit bien pelerins espier 
et desrober et toz nuz despoillier 
prestres et moines iglises et mostiers 
por ce l en fist a grant honte chacier 
et fors de france foir et essillier 
juqu en gascongne ne s osa atargier 
li dona li rois yon moillier 
et de sa terre li dona zz cartier 
puis fu tele eure qu il s en repanti chier 
icil garins dont vos m oez plaidier 
ocist mon oncle a l espee d acier 
par cel apostre que requierent paumier 
qant ne me puis de lor pere venchier 
li fil por li le conparront molt chier 
droiz enpereres a celer ne l vos quier 
unques mon fil ne donas zz denier 
n a moi meismes palefroi ne destrier 
qui chascun jor te servons sanz dengier " 
deus le maudie le pere droiturier 
ja ne morra envie 
renier entant le traitor renart 
tel duel en ot a pou d ire ne part 
par mautalant a regardé girart 
' droiz enpereres qui est ce grant viellart 
qui de la pance me resenble lonbart 
tant a mengié des conpotes au lart 
ausin est gros come un roncin liart 
mien escient qu il est del lin bernart 
qui d autemure toli aimon sa part 
traitres est bien pert a son regart 
droiz enpereres fetes moi droit esgart 
se il vos plest par le cors seint meart 
conbatrai moi a lui que molt m est tart 
a ceste espee qui les granz cous depart 
proverai bien vers le felon gangnart 
que mon pere est frans dus de bone part 
et se n en faz recreant le viellart 
fetes m ardoir ou pandre a une hart 
ne vos chaut frere " ce li a dit girart 
' foi que ge doi au cors seint liennart 
se ne cuidoie que au roi en pesast 
de ses grenons avroie ja ma part " 
quequ il dit ce par la barbe l aart 
de qanqu il tint des peus a fet essart 
forment rechine le traitor veillart 
et francois qui s en pranent regart 
car molt aoient le pautonier renart 
maudite soit s orine 
' sire viellart " dit renier le cortois 
' ne remeint pas en vostre grant bofois 
que par corroz de la cort ne m en vois 
si n en portasse ne armes ne conrois 
mes par la croiz que requierent francois 
je vos di bien tel loier en avroiz 
que au partir nul gre ne m en savroiz " 
atant le lessent ester a cele foiz 
les damoisiaus a retenuz li rois 
par renier vont et les torz et les droiz 
les jugemenz qant vient au grant destroiz 
il sert lou roi com chevaliers adroiz 
si li a tout aquité vermendois 
de robeors et de larrons revois 
qui tout metoient le pais en defois 
qant les prenoit li chevaliers cortois 
ja n es ne catre jorz ne trois 
renier lor fist yy aguez une foiz 
a un poncel en prist sesante trois 
toz les pandi n i ot autre defoi 
ce fu droite jotisse 
renier fu fiers et chevaliers gentis 
au roi aquite ses mortieus ennemis 
de la contree mon seigneur seint denis 
ne pooit on aler juqu a sanliz 
que il ne fust detranchiez et ocis 
en la sorvale avoit larrons norriz 
el jarriois qui est desoz sanliz 
n i pasoit hom qui de mere fust vis 
qui meintenant ne fust ou mort o pris 
clamor en vint a xm au fier vis 
renier l oi li chevaliers hardiz 
yy chevaliers toz armez avoit pris 
toz enbuchier les fist el plesseiz 
s i fist passer pelerins jusq a yy 
c atapiner ot fet a seint denis 
parmi le bois s en vont toz ademis 
lor vestemenz desor lor bordon mis 
chantant s en vont parmi le pleseiz 
et li larron les ont tres bien oiz 
de lor aguet sont au devant sailliz 
li pelerin s escrient a haut criz 
es lor renier fier et mautalantis 
et avec lui zz chevaliers de pris 
les larrons ont fierement envaiz 
la veist en zz molt grant fereiz 
tant mal larron detranchié et ocis 
mal soit d icel qui en eschapast vis 
toz les pandirent n i ot plus terme quis 
de brenge en brenche as arbres les ont mis 
einsi renier aquita le pais 
molt en fu liez xm o le fier vis 
tant fu renier ses druz et ses amis 
que il le fist sor toz ceus del pais 
conseillier de sa chanbre 
a iceu terme que vos m oez conter 
tint xm cort ainz puis ne tint sa per 
a pantecoste que len doit celebrer 
ot fet li rois grant barnaje mender 
ce jor se fist li rois molt ennorer 
girart comende qu i le serve au disner 
il et renier qui molt fist a loer 
et il si firent ne l vodrent refuser 
l un fet les mes devant lui aporter 
et l autre tint la grant cope d or cler 
plaines d espices qu il avoit fet coler 
es vos zz mes sanz plus de demorer 
toz les degrez vet el pales monter 
molt hautement les prant a saluer 
' cil damedeu qui tot a a sauver 
gart xm qui tant fait a douter 
et son barnaje que lez lui voi ester 
seignor baron car me faites mostrer 
girart l anfant de gascongne le ber 
lui et renier dont j ai oi conter 
que en sa cort a fet xm adouber 
tant les ai quis et mein et avesprer 
que tout m fet traveillier et lasser 
voiz nos ici " dit renier au vis cler 
' amis biau frere que veus tu demender 
ses tu noveles de noz amis conter 
ouil biau sire ce sachiez sans douter 
mille est en puille ja ne l vos quier celer 
prise a moillier qui molt fait a loer 
yy fiz en a qui molt font a amer 
plus biaus ne genz ne porroit en trover 
et hernaut est a biaulande sor mer 
moillier li ont fet el pais doner 
par lui a toute la terre a governer 
un fil en a nus hon ne vit son per 
aimeriet font l anfant apeler 
se il vit longues bien se fera douter 
et son lingnaje essaucier et monter 
et vos de coi vos repoez venter 
avez enneurs ne terres a garder 
que j en repuisse a voz freres conter 
amis biau frere de folie oi pledier " 
ce dit renier ' ne fet a demender 
bien lor puez dire ja ne l te quier celer 
que nos servons xm le ber 
girart mon frere fet le mengier haster 
en la cuisine ne l en poons giter 
les escueles fet torchier et laver 
je faz les napes estuier et garder 
et les hennas que nus n es puist enbler 
li rois nos fet tout autresin mener 
come roncin q an meinne pasturer 
nos fesons son servise " 
renier parole a la chiere hardie 
voit le mesaje fierement li escrie 
' ami biau frere se deus te beneie 
diz me tu voir ne l me celer tu mie 
que mile est dus de puille la garnie 
oil biau sire par deu le fiz marie 
prise a moillier molt gente et eschevie 
yy fiz en a de molt grant baronnie 
et vos biau sire avez vos seignorie 
terre ne marche tor ne cite antie " 
et dit renier ' tu demendes sotie 
girart mes freres se deus m e beneie 
ne set encore que est chevalerie 
onques tel qeu ne veis en ta vie 
s or le vaoies ne l connoistroies mie 
je gart les napes moie en est la baillie 
foi que doi deu le fiz seinte marie 
xm li rois de france la garnie 
s il ne me done ou terre ou seignorie 
ne l servirai james jor de ma vie 
einz irai seignor querre " 
sor la table est l anperere acoutez 
ou voit ses homes s es en a apelez 
' seignor " fet il ' avez vos escouté 
le fier contraire que renier a conté 
a ce mesaje que vos ici veez 
bien le me dist l arcevesque guirre 
li dus renarz qui molt est alosez 
cil de peviers qui tant est adurez 
ne lor savroie si grant bontez 
c au derrien en fuse ja loez 
oi l ai dire et si est veritez 
puisque lierre est de forches rachetez 
ja puis ses sires n en iert de lui amez 
por eus le di que j avoie alevez 
or si m est vis que je en ai mau grez 
trop sont de pute orine " 
qant renier a la parole escoutee 
de mautalant a la color muee 
c en haut parole s a la chiere levee 
dit renier ' sire quele l avez trovee 
quele cite vos avez or donee 
ne quele terre quel fie ne quel contree 
vos m adoubates c est verite provee 
mes je n en ai eu autre sodee 
de vostre terre que vos ai aquitee 
tout vermendois cele terre loee 
qui de larrons estoit sovant robee 
mes j en ai bien la terre delivree 
tout les pandi onques n en oi sodee 
mes par l apostre q an quiert en noiron pree 
se hui cest jor ne m est terre donee 
tote m amor est de vos desevree 
demein irai sanz nule demoree 
a garin de monglane " 
li enpereres entandi la reson 
de mautalant a fronci le grenon 
renier apele par contralioison 
' vassal " fet il ' tu devenis mes hom 
et en bataille portas mon confanon 
si conqueis meint denier meint mengon 
le grant avoir eus en ton bandon 
tu te vantas par devant meint baron 
que tu l avroies ou ge vosise ou non 
et si tandroies le pais environ 
toi serviroient francois et borgoignon 
et alement et flamenc et frison 
ce deis tu en guise de felon 
del droit a fere orandroit te semon 
ja feras droit ou tu veilles ou non 
merci bons rois " dist girart li frans hom 
' se il vos plest orendroit en iron 
nu piez en langes en noz meins zz baston 
estrumelez le pais vuideron " 
et dit renier ' par mon chief non feron 
tu as parlé a loi de fol garcon 
lesse li dire son talant et son bon 
puisq an sa cort de pledier nos semont 
deus me confonde se nos ne l atandon 
pour le jugement dire " 
nostre enperere ot le cuer irascu 
por ce que cil li ot si respondu 
son fier barnage apele qui la fu 
' seigneur baron avez vos entendu 
de ces glotons qui estoient mi dru 
mauvesement le m avront hui rendu 
tel chose ont dite dont m ont irascu 
par cel apostre por qui deu fet vertu 
se il sont ci juqu a trois jorz veu 
j es ferai pandre a un arbre ramu " 
