
de ces messages envoia thiebauz 
li quens de campaigne et de 
brie yy et baudoins li quens 
de flandres et hennaut yy et 
lois li quens de blois yy 
li message le conte thebaut furent 
jofrois de vileardoin li mareschaus de campaingne 
et miles li braibanz et 
li message le conte baudoin 
furent coenes de betune et alars 
maqueriaus et li message le 
conte loys johans de friaise et 
gautiers de gaudonville 

sor ces yy si mistrent lor 
afaire entierement en tel maniere que il 
lor bailleroient bones cartres pendanz que 
il tendroient ferm ce que 
cil yy feroient par toz les 
porz de mer en quelque leu que il 
hailassent de totes convenances que il feroient 

ensi murent li yy message con 
vos avez oi et pristrent consoill 
entr aus et fu tels 
lor consaux entr aus 
acordez que en venise cuideient 
trover plus grant plente de vaisiax 
que a nul autre port e chevauchierent 
par lor jornees tant que il 
vindrent la premiere semaine de quaresme 

li dux de venise qui ot a 
nom henris dandole et ere mult sages 
et mult prouz si les honora mult 
et il et les autres genz et les 
virent mult volentiers et quant 
il baillerent les letres lor seignors 
si se merveillerent mult por quel affaire 
il erent venu en la terre les 
letres erent de creance et distrent 
li conte que autant les creist en 
comme lor cors et tenroient fait 
ce que cist yy feroient 

et li duc lor respont " 
seingnor je ai veues vos letres bien 
avons queneu que vostre seignor 
sont li plus haut home qui 
soient sanz corone et il nos 
mandent que nos creons ce que vos 
nos direz et tenons ferm ce 
que vos ferez or dites ce que vos 
plaira " 

et li message respondirent " 
sire nos volons que vos aiez 
vostre conseil et devant vostre conseil 
nos vos dirons ce que nostre 
seignor vos mandent demain se il 
vos plaist " et li dux lor 
respondit que il lor requerroit respit 
al quart jor et adonc aroit son 
conseil ensemble et porroient 
dire ce que il requeroient 

il attendirent tresciqu au jor que 
il lor ot mis il entrerent el 
palais qui mult ere riches et 
biax et troverent le duc et son 
conseil en une chambre et distrent 
lor message en tel maniere " sire 
nos somes a toi venu de par 
les hals barons de france qui ont pris 
le sine de la crois por la 
honte jesu crist vengier et por jerusalem 
conquerre se diex le vuelt soffrir 
et por ce qu il sevent que 
nulle genz n ont si grant pooir 
con vos et la vostre gent vos 
prient por dieu que vos aiez pitie 
de la terre d oltremer et de la 
honte jesu crist coment il 
puissent avoir navie et estoire " 

" en quel maniere " fait li 
dux " en totes les manieres " font 
li message " que vos lor savrez 
loer ne conseilier que il faire ne 
soffrir puissent certes " fait li 
dux " grant chose nos ont 
requise et bien semble que il beent 
a halt afaire et nos vos en 
respondrons d ui a yy jorz et 
ne vos merveilliés mie se li termes 
est lons quar il convient 
mult penser a si grant chose " 

li termes que li dux lor 
mist il revindrent el palais totes les 
paroles que la furent dites et 
retraites ne vos puis mie raconter 
mes la fins de la 
parole fu tels " seignor " 
fait li dux " nos vos 
dirons ce que nos avons pris a 
conseil se nos i poons metre nostre 
grant conseil et le conmun de la 
terre que il l otroit et vos vos 
conseilleroiz se vos le porroiz faire ne soffrir 

nos ferons uissiers a passer yy 
yy et yy yy chevaus 
et yy mille escuiers et 
es nes yy yy chevaliers et 
yy yy et yy mille serjanz a 
pie et a toz ces chevaus et ces genz 
iert telx la convenance que 
il porteront viande a yy mois tant 
vos feromes al mains en tel forme que 
on donra por le cheval yy yy mars 
et por l ome yy 

et totes ces convenances que nos 
vos devisons vos tendrons par un 
an des le jor que nos departirons 
del port de venise a faire le servise 
dieu et la crestiente en quelque leu 
que ce soit la somme de cest 
avoir qui ci est devant nomez 
si monte yy yy mille mars 

et tant feromes nos plus que 
nos metromes galees armees por l amor 
de dieu par tel convenance que 
tant con nostre compaignie durra de totes 
conquestes que nos ferons par mer ou 
par terre la moitie en avrons et 
vos l autre or si vos 
conseilliez se vos le porroiz faire ne 
soffrir " 

li message s en vont et 
distrent qu il parleroient ensemble et lor 
en respondront l endemain conseillierent 
soi et parlerent ensemble cele 
nuit et si s acorderent al faire 
et demain vindrent devant le duc et 
distrent " sire nos somes prest 
d aseurer ceste convenance " et 
li dux dist qu il en parleroit a 
la soe gent et ce que il troveroit il 
le lor feroit savoir 

l endemain al tierz jor manda li dux 
qui mult ere sages et proz 
son grant conseil et li conseils ere de 
yy homes des plus sages de la 
terre per son sens et engin que il 
avoit mult cler et mult bon les 
mist en ce que il loerent et 
voltrent ensi les mist puis yy 
puis yy yy puis 
yy tant que tuit le 
creanterent et loerent puis en asembla 
ensemble bien yy yy en 
la chapelle de saint marc la plus bele 
qui soit et si lor dist que 
il oissent messe del saint espirit 
et preiassent dieu que il les 
conseillast de la requeste as messages que 
il lor avoient faite et il si 
firent mult volentiers 

quant la messe fu dite li dux 
manda por les messages et que il 
requissent a tot le pueple 
hunblement que il volsissent que cele 
convenance fust faite li message 
vindrent el mostier mult furent 
esgardé de mainte gent qu il 
n es avoient ainc mais veuz 

jofrois de vilehardoin li 
mareschaus de campaigne moustra la 
parole par l acort et par la 
volente as autres messages et lor dist 
" seignor li baron de france li 
plus halt et li plus poestei 
nos ont a voz envoiez si 
vos crient merci que il vos preigne 
pitiez de jerusalem qui est en 
servage de turs que vos por 
dieu voilliez lor compaignie a 
la honte jesu crist vengier 
et por ce vos i 
ont eslis que il sevent que 
nulles genz n ont si 
grant pooir qui sor mer 
soient conme vos et la vostre 
genz et nos conmanderent que nos vos 
enchaissiens as piez et que nos 
n leveissiens des que vos ariés otroié 
que vos ariez pitie de 
la terre sainte d outremer " 

mantenant li yy message s agenoillent 
a lor piez mult plorant et li 
dux et tuit li autre s 
escrierent tuit a une voiz et tendent 
lor mains en halt et distrent 
" nos l otrions nos l otrions " 
enki ot si grant bruit et 
si grant noise que il sembla 
que terre fondist 

et quant cele grant noise remest 
et cele grant pitie que onques 
plus grant ne vit nus hom li 
bons dux de venise qui mult ere sages 
et proz monta el leteri 
et parla au pueple et lor dist 
" seingnor veez l onor que diex 
vos a faite que la meillor genz 
del monde ont guerpi tote l 
autre genz et ont requis vostre 
compaingnie de si halte chose ensemble 
faire con de la rescholse nostre 
seignor " 

des paroles que li dux dist bones 
et belles ne vos puis 
tout raconter ensi fina la chose 
et de faire les chartres pristrent 
l endemain jor et furent faites 
et devisees quant eles furent faites si 
fu la chose teue 
que on iroit en babilloine 
por ce que par babilloine 
poroient miels les turs destruire que 
par altre terre et en oiance fu 
devisé que en iroit outre mer 
il estoit adonques quaresme et fu devisé 
que de sain johan en un an qui 
fu yy yy anz et yy apres l 
incarnation jesu crist devoient li baron 
et li pelerin estre en venise 
et li vassial appareillié contre als 

quant eles furent faites et saellees 
si furent aportees devant le duc 
el grant palais ou li grant conseil ere 
et li petiz et quant li dux 
lor livra les soes chartres si 
s agenoilla mult plorant et jura sor 
sainz a bone foi a bien 
tenir les convenz qui erent es chartres 
et tolz ses conseils aisi qui ere 
de yy yy et li message rejurerent 
les lor chartres a tenir 
et les sairemenz a lor seingnors 
et les lor que il les tenroient a 
bone foi sachiez que la ot 
mainte lerme ploree de pitie et maintenant 
envoierent lor messages l une partie et 
l autre a rome a l apostoile 
innocent por confermer ceste convenance 
et il le fist mult volentiers 

et lors enprunterent yy yy mars d argent 
en la ville et si 
les baillerent le duc por 
conmencier le navile ensi 
pristrent congie por raler en 
lor pais et chevauchierent par lor jornees tant 
que il vindrent a 
plasence en lombardie enki se 
partirent joffrois li mareschaus de champaigne et 
alarz makeriaus si s en 
alerent droit en france et 
li autre s en alerent a 
jeene et a pise por savoir quele 
aie il feroient a la terre d outremer 

quant joffrois li mareschaus de champaigne 
passa moncenins si encontra le conte gautier de 
brene qui s en aloit 
en puile conquerre la terre 
sa fame que il avoit 
espousee puisque il ot la croiz 
prise et qui ere file 
le roi tancre avec lui en 
aloit gautiers de mombeliart et eutaices de covelans 
roberz de joenvile et grant partie de la 
bone gent de champaigne qui croisié estoient 

et quant il lor 
conta les novelles coment il 
avoient esploitié en firent 
mult grant joie et mult 
presierent l afaire et li 
distrent " nos somes ja 
meu et quant vos vendroiz 
vos nos troveroiz toz 
prest " mes les 
aventures avienent ensi con dieu 
plaist ne n orent 
nul pooir que plus assemblassent 
en l ost ce fu 
mult granz domages que mult estoient 
preu et vaillant 
et ensi se partirent si tint 
cascuns sa voie 

tant chevaucha joffrois li mareschaus par 
ses jornees que il vint 
a troies en campaigne et 
trova son seignor le conte 
tibaut malade et deshaitié 
et si fu mult liez 
de sa venue et quant cil li 
ot contee la novelle 
coment il avoient esploitié si 
fu si liez qu il 
dist qu il chevaucheroit ce qu il 
n avoit pieca fait et 
leva sus et chevalcha alas 
com grant domages car 
onques puis ne chevalcha que 
cele foiz 

sa maladie crut et esforca 
tant que il fist sa 
devise et son lais et 
departi son avoir que il devoit 
porter a ses homes et 
a ses compaignons dont il 
avoit mult de bons nus 
hom a cel jor n en avoit 
plus et si comanda 
si com chascuns recevroit son 
avoir que il jureroit sor sains 
l ost de venise a 
tenir ensi con il l avoit 
promis mult i ot de cels 
qui malvaisement le tindrent et mult en furent 
blasmé une autre partie 
comanda li cuens de son 
avoir a retenir et por porter 
en l ost et por departir 
la ou en verroit que il serroit emploié 

ensi morut li quens et 
fu uns des homes 
del monde qui fist plus 
bele fin enki ot mult 
grant pueple assemblé de 
son lignage et de ses 
homes del duel ne 
convient mie a parler qui 
illuec fu faiz que onques plus 
grant ne fu faiz por 
home et il le dut bien 
estre car onques hom de son 
aage ne fu plus amés de 
ses homes et de l autre gent 
enterrez fu delez son pere 
au mostier de mon segnor 
saint estiene a troies la contesse remest 
sa feme qui blanche avoit 
nom mult bele mult 
bone qui ere file le 
roi de navarre qui avoit de lui 
une filiete et ere 
grosse d un fil 

quant li cuens fu enterrés mahius de monmorenci 
symons de monfort joffrois de joenvile 
qui ere seneschaus et joffrois li mereschaus alerent 
al duc oedon de 
borgoigne et si li distrent 
" sire tu voiz le domage 
qui a la terre d outremer 
est avenuz por dieu te 
volons proier que tu preignes 
la croiz et secor la terre 
d outremer el leu cestui et 
nos te ferons tot son 
avoir baillier et te jurerons sor 
sainz et le te ferons aus 
autres jurer que nos te servirons 
a bone foi alsi 
com nos feissiens lui " 

telx fu sa 
volente que il refusa sachiez 
que il peust bien 
mielx faire joffroi de juhenvile 
cargierent le message que altretel offre feist au 
conte barleduc thibaut qui ere cosins al conte 
qui mort estoit et refusa le autresi 

mult fu granz desconforz 
as pelerins et a toz 
cels qui devoient aler el 
servise dieu de la mort le 
conte thibaut de campaigne et pristrent un parlement 
al chief del mois a 
seissons por savoir que il 
porroient faire enqui furent li cuens baudoins 
de flandres et de hennaut 
li cuens loeis de blois et 
de chartain li cuens 
joffrois del perche li cuens 
hues de san pol et maint autre preudome 

joffrois li mareschaus lor mostra la parole 
et l offre que il 
avoient faite le duc de borgoigne 
et le conte de barleduc 
et coment il l avoient 
refusé " seignor " fait il 
" escoltez je vos loeroie une 
chose se vos i 
acordez li marchis bonifaces de 
monferat est mult prodom et 
un des plus proisiez 
qui hui cest jor vive se vos 
le mandiez de venir que il venist 
ca et prist le signe de la 
croiz et se meist el leu le 
conte de campaigne et li donisiez la seingneurie 
de l ost assez tost la prendroit " 

assez i ot paroles dites avant et arriere 
mais la fins de la parole 
fu tels que tuit se 
accorderent li grant et li 
petit et furent les letres 
escrites et li message eslit 
et fu envoiez querre et 
il vint al jor que il 
li orent mis par campaigne et 
parmi france u il fu mult 
honorez et par le roi de 
france cui cusin il ere 

ensi vint a un parlement a soissons qui 
nomez fu et illuec fu 
la grant foisons des contes et 
des barons et des 
croisiez com il oirent que li 
marchis venoit si alerent 
encontre lui si l onorerent 
mult al matin si fu 
li parlemenz en un vergier a 
l abaie ma dame 
sainte marie de soissons enqui 
requistrent le marchis que il avoient mandé et 
li prient por dieu que 
il preingne la croiz et 
recoive la seignorie de l ost 
et soit el leu le conte 
thibaut de campaigne et 
preigne son avoir et ses 
homes et l enchairent as 
piez mult plorant et il lor 
rechiet as piez et dit 
que il le fera mult volentiers 

ensi fist li marchis 
lor proiere et recut la 
seigneurie de l ost maintenant li evesques de 
soisons et mis sire folques 
li bons hom et dui blanc 
abe que il avoit amené 
de son pais l enmainent a 
l yglise nostre dame et 
li atauchent la croiz a 
l espaule ensi fina cis 
parlemenz et l endemain si 
prist congie por raler en 
son pais et por atorner son 
afaire et dist que chascuns 
atornast le suen que il 
seroit encontre als en venise 

ensi s en ala li 
marchis al capitre a cystials 
qui est a la sainte 
croiz en setembre enqui trova 
mult grant plente des abbez 
et des barons et des 
autres genz et mis sire 
folques i ala por parler des 
croiz enqui se croisa oedes 
li champenois de chanlite 
et guillealmes ses freres richarz de dampierre 
oedes ses freres guis de pesmes hainmes 
ses freres guis de 
covelans et maintes bones genz 
de borgoigne dont li non 
ne sont mie en escrit apres 
se croisa li evesques d 
ostun guigues li cuens de 
forois huges de bergi le 
pere et le fil huges de 
colemi aval en provence pierres bromonz et 
autres genz assez dont nos 
ne savonz pas les nons 

ensi s atornerent li baron parmi totes les 
terres et li pelerin 
halas con grant domages lor 
avint el quaresme apres 
devant ce qu il durent 
movoir que li quens 
joffrois del perche s acocha 
de maladie et fist sa 
devise en tel maniere que il 
comanda que estenes ses 
freres aust son avoir et 
menast ses homes en l 
ost de cest escange se soffrissent 
mult bien li pelerin se 
diex volsist ensi fina li 
cuens et morut don grant 
domages fu et bien fu 
droiz car mult ere 
halz ber et honorez et bons 
chevaliers mult fu grant 
dielx par tote sa terre 

apres la pasque entor la pentecoste 
encomencierent a movoir li 
pelerin de lor pais et 
sachiez que mainte lerme i 
fu ploree de pitie al departir 
de lor pais de lor 
genz et de lor amis ensi 
chevauchierent parmi borgoigne et parmi les monz de 
mongeu et par moncenis 
et par lombardie et ensi 
comencierent a assembler en venise et se logierent 
en une ysle que on 
apelle saint nicholas enz el port 

en cel termine mut uns estoires de 
flandres par mer u ot 
mult grant plente de bone 
gent armee de cele estoire si fu chevetaines 
johans de neele chastellains de bruges et tyerris 
qui fu fils le conte 
phelippe de flandres et nicholes 
de mailli et cil 
promistrent le conte baudoin et 
jurerent sor sains que 
il iroient par le detroiz de 
marroc et assembleroient a l ost 
de venise et a lui en 
quelque leu que il oroient 
dire que il torneroit et 
por ce s en envoierent 
li cuens et henris ses freres 
de lor nes chargies de dras 
et de viandes et d autres 
choses 

mult fu bele cele estoire 
et riche et mult i 
avoit grant fiance li cuens 
de flandres et li perelin 
por ce que la plus 
granz plentez de lor bons serjanz 
s en alerent en cele estoire mais malvaisement 
tindrent covent a lor seignor et 
tuit li autre por ce 
que cist et maint autre 
douterent le grant peril que 
cil de venise avoient enpris 

ensi lor failli li evesques d ostun guighes 
li cuens de forois et 
pierres bromonz et autre gent 
assez qui mult en 
furent blasmez et petit esploit 
firent la ou il alerent 
et des francois lor refaili 
bernarz de moruel hues de chaumont henris 
d arraines johans de 
vilers gautiers de sain denise 
hues ses freres et 
maint autre qui eschiverent 
le passage de venise por le grant 
peril qui i ere e s en 
alerent a marseille dont il recurent grant honte 
et mult en furent 
blasmé et dont grant mesaventure 
lor ennavint puis 

or vos lairons de 
cels et dirons des pelerins 
dont grant partie ert ja 
venu en venise li cuens 
baudoins de flandres i 
ert ja venuz et maint 
des autres la lor 
vint novelle que mult des 
pelerins s en aloient par 
autres chemins a autres porz 
et furent mult esmaié por 
ce que il ne porroient la 
convenance tenir ne l avoir 
paier que il devoient as 
venisiens 

et pristrent conseil entr els que il envoieroient 
bons messages encontre les pelerins et encontre 
le conte loeys de 
blois et de chartein qui 
n ere mie encor venuz 
por conforter et por crier 
merci qu il aussent pitie de 
la terre d oltremer et que 
autres passages ne pooit nul 
preu tenir que cil de 
venise 

a cel message fu esliz 
li cuens hues de sain 
pol et joffrois li mareschaus de champaigne et 
chevauchierent trescique a pavie en lombardie 
enqui troverent le conte loeys 
a grant plente de bons 
chevaliers et de bones genz 
par lor confort et par 
lor proiere guenchirent genz assez en venise qui 
s en alassent as 
autres porz par autres chemins 

neporquant de plaisance se partirent unes 
mult bones genz qui 
s en alerent par autres 
chemins en puille la fu 
villains de nuilli qui ere 
uns des bons 
chevaliers del munde henris d 
ardillieres renaus de dampierre henris de lonc 
champ giles de traseignies 
qui ere hom lige au 
conte baudoin de flandres 
et de hennaut et li 
avoit doné del suen yy yy 
livres por aler avec lui el 
voiaje avec cels s en 
ala mult grant plente de 
chevaliers et de serjanz dont 
li nom ne sunt mie en 
escrit 

mult fu granz descroisemenz 
a cels de l ost 
qui en venise aloient 
et els en avint granz 
mesaventure si com vos porroiz oir avant 

ensi s en ala li 
cuens loeys et li autre baron 
en venise et furent receu 
a grant feste et a grant 
joie et se logierent en 
l isle saint nicholas avec les 
autres mult fu li oz 
bele et de bones genz onques de 
tant de gent nus hom plus bele 
ne vit et li venisien 
lor firent mercie si 
plenteuros con il convint 
de totes les choses qu il 
convient a chevaus et a cors 
d omes et li navies 
que il orent appareillé fu si 
riches et si bels que 
onques nus hon crestiens plus bel 
ne plus riche ne vit si 
cum de nes et de galies et 
de uissiers bien a troiz 
tanz que il n aust en 
l ost de genz 

ha cum grant domages 
fu quant li autre 
qui alerent as autres 
porz ne vindrent illuec bien 
fust la crestiente halcie et 
la terre des turs abassie 
mult orent bien attendues totes lors convenances 
li venicien et 
plus assez et il semoustrent 
les contes et les barons 
les lor convenances a tenir 
et que li avoirs lor 
fust renduz que il estoient 
prest de movoir 

porchaciez fu li passages par l ost et 
avoit assez de cels qui 
disoit que il ne pooit mie 
paier son passage et li 
baron en prenoient ce qu il 
i pooient avoir ensi paierent 
ce qu il en porent 
avoir le passage quant il 
l orent quis et porchacié 
et quant il orent paié 
si ne furent ne emi 
ne assum 

et lors parlerent li baron ensemble et 
distrent " seignor li 
venisien nos ont mult bien 
attendues nos convenances et plus assez mes nos 
ne somes mie tant de 
gent que par noz passages paier 
poons les leur attendre et 
ce est par la defaute 
de cels qui alerent as 
autres porz por de si 
mette chascuns de son 
avoir tant que nos poissons 
paier nos convenances que encor est il mielz 
que nos metons toz nos 
avoirs ci que ce que il 
defaillist et que nos perdissiens 
ce que nos i avons mis 
et que nos defaillisiens de nos convenances 
que se cest ost remaint 
la rescolse d oltremer est 
faillie " 

la ot grant descorde de 
la graindre partie des barons 
et de l autre gent 
et distrent " nos avons 
paié nos passages s il 
nos en volent mener nos en 
iromes volentiers et se 
il ne vuelent nos nos 
porchacerons et irons a 
altres passages " por ce le 
disoient que il volssissent 
que li ost se departist 
et l autre partie 
dist " mielx voluns nos 
tot nostre avoir metre et aler 
povre en l ost que ce 
que elle se departist ne 
faillist quar diex le nos 
rendra bien quant lui plaira " 

lors commence li cuens de flandre a baillier 
quanque il ot et quanque 
il pot emprunter et li 
cuens loeys et li marchis 
et li cuens hues de sain 
pol et cil qui a 
la leur partie se tenoient lors 
peussiez veoir tante bele vaisselement 
d or et d argent 
porter a l ostel le duc 
por faire paiement et quant il 
orent paié si failli de 
la convenance yy yy yy 
mars d argent et de ce 
furent mult lie cil qui lor 
avoir avoient mis arriere 
ne n i voldrent riens 
metre que lors cuiderent il 
bien que li ost fust 
failie et depecast mes 
diex qui les desconsiliez 
conseille ne le vost mie ensi soffrir 

lors parla li dux a 
sa gent et lor dist 
" seignor ceste genz ne 
nos puent plus paier et 
quanqu ele nos ont paié nos 
l avons tot gaaignié por la 
convenance que il ne nos 
puent mie tenir mes nostre 
droiz ne seroit mie par 
toz contez si en recevriens 
grant blasme et nostre 
terre or lor querons un 
plait 

li rois de ungrie 
si nos tost jadres en 
esclavonie qui est unes 
des plus forz citez del munde 
ne ja por pooir que 
nos aions recovree ne sera se 
par ceste genz non querons lor 
qu il le nos aient a 
conquerre et nos lor respiterons 
les yy yy yy mars 
d argent que il 
nos doivent trosque adont que 
diex nos laira conquerre ensemble nos et els 
ensi fu cis plais requis 
mult fu contraliez de ceus 
qui volsissent que l 
ost se departist mes totes 
voies fu faiz li plaiz et otroiés 

lors furent assemblé a une 
diemenche a l iglise saint marc 
si ere une mult grant feste 
et i fu li pueple de la 
terre et li plus 
des barons et des pelerins 

devant ce que la grant messe conmencast 
li dux de venise 
qui avoit nom henris dandole 
monta eu leteril et parla al 
pueple et lor dist " seignor 
acompaignié estes a la meillor gent du monde 
et por le plus halt 
afaire que onques genz entrepreissent 
et je sui vialz hom 
et febles et avroie 
mestier de repos et 
maaigniez sui de mon cors 
mes je voi que nus ne 
vos savroit si governer et si 
maistrer con ge qui vostre 
sire sui se vos voliez 
otrier que je preisse le signe 
de la croiz por vos garder 
et por vos enseignier 
et mes filz remansist en 
mon leu et gardast la 
terre je iroie vivre ou morir 
avec vos et avec les pelerins " 

et quant cil oirent 
si s escrierent tuit a 
une voiz " nos vos proions 
por dieu que vos l otroiez 
et que vos le facois et 
que voz en viegnés avec nos " 

mult ot illuec grant 
pitie del pueple de la 
terre et des pelerins 
et mainte lerme ploree por ce 
que cil prodom aust 
si grant ochoison de remanoir 
car viels hom ere et si 
avoit les iaulc en la teste 
biaus et si n en 
veoit gote que perdue avoit la 
veue par une plaie qu il 
ot el chief mult par ere 
de grant cuer ha cum 
mal le sembloient cil qui a 
autres porz estoient alé por eschiver le peril 

ensi avala le leteril 
et ala devant l autel 
et se mist a genoilz 
mult plorant et il li cousirent 
la croiz en un grant 
capel de coton por ce que il 
voloit que la gent la 
veissent et venisien se 
comencent a croisier a mult 
grant fuison et a grant 
plente en icel jor encor 
en i ot mult poi de 
croisiez nostre pelerin orent 
mult grant joie et mult 
grant pitie de cele croiz por 
le sens et por la proesce 
que il avoit en lui 

ensi fu croisiez li dux 
con vos avez oi lors 
comenca en a livrer les 
nes et les galies et les 
uissiers as barons por movoir 
et del termine fu ja 
tant alé que li setembre aprocha 

or oiez une des 
plus grant merveilles et des 
greignor aventures que vos onques oisiez a cel 
tens ot un empereor 
en costantinoble qui avoit a 
nom sursac et si avoit 
un frere qui avoit a nom 
alexis que il avoit rachaté 
de prison de turs icil 
alexis si prist son frere 
l empereor si li traist les 
iaulz de la teste et 
se fist empereor en tel traison 
con vos avez oi ensi 
le tint longuement en prison 
et un suen fil qui 
avoit nom alexis icil fils si 
eschapa de la prison et 
si s enfui en un vassel 
trosque a une cite sor 
mer qui a nom ancone 
enki s en ala al 
roi phelippe d alemaigne qui 
avoit sa seror a fame 
si vint a verone en lombardie 
et herberja en la ville 
et trova des pelerins assez 
qui s en aloient en l ost 

et cil qui l 
avoient aidié a eschaper qui 
estoient avec lui li distrent 
" sire veez ci un ost 
en venise pres de nos 
de la meilleur gent et des 
meillors chevaliers del munde qui vont oltremer quar 
lor criez merci que il aient 
de toi pitie et de ton 
pere qui a tel tort iestes 
deserité et se il te voloient 
aidier tu feras quanqu il deviserunt de bouque 
espoir il lor en prendra pitiez " 
et il dit que il le 
fera mult volentiers et que 
cist conseils est bons 

ensi prist ses messages si envoia al marchis 
boniface de monferrat qui sires 
ere de l ost et 
as autres barons et quant 
li baron les virent si 
se merveillerent mult et respondirent as messages 
" nos entendons bien 
que vos dites nos envoierons 
al roy phelippe avec lui ou 
il s en va se cist nos 
vuelt aidier la terre d 
oltremer a recovrer nos li 
aiderons la soe terre 
a conquerre que nos savons 
qu ele est tolue lui 
et son pere a tort " ensi 
furent li message envoié 
en alemaigne al valet de 
costantinople et al roy phelippe d alemaigne 

devant ce que nos 
vos avons ici conté si 
vint une novelle en l ost 
dont il furent mult dolent 
li baron et les autres 
genz que mes sire folques 
li bons hom li 
sains hom qui parla premierement 
des croiz fina et mori 

et apres ceste aventure lor vint une conpaigne 
de mult bone gent 
de l empire d alemaigne 
dont il furent mult lie 
la vint li evesques de 
havestat et li cuens bertous de cassenelleboghe 
garniers de borlande tieris de los henris 
d orme tieris de 
dies rogiers de suitre alixandres 
de vilers olris de tone 

adonc furent departies les nes et les uissiers 
par les barons ha deus 
tant bon destrier i ot 
mis et quant les nes 
furent chargies d armes et de 
viandes et de chevaliers et 
de serjanz et li escu furent 
portendu environ des borz et des chasteals des 
nes et les banieres dont 
il avoit tant de belles 

et sachiez que il 
porterent es nes de perieres 
et de mangoniax plus de yy 
yy et toz les engins 
qui ont mestier a 
ville prendre a gran plente 
ne onques plus beles estores 
ne parti de nul port 
et ce fu as octaves de 
la feste saint remi en l an 
de l incarnation jesu crist yy 
yy yy anz et yy ensi 
partirent del port de 
venise con vos avez oi 

la veille de la sain martin vindrent devant 
jadres en slavonie et 
virent la cite fermee de 
halz murs et de haltes 
torz et por noient demandesiez 
plus bele ne plus fort 
ne plus riche et quant li 
pelerin la virent il 
se merveillerent mult et distrent 
li un as autres 
" coment porroit estre prise tel 
ville par force se diex meismes ne l fait " 

les premieres nes vindrent devant la ville 
et aancrerent et attendirent les 
autres et al maitin 
fist mult bel jor et mult 
cler et vinrent les galies 
totes et li uissiers 
et les autres nes qui estoient 
arriers et pristrent le 
port par force et rompirent 
la chaaine qui mult ere 
forz et bien atornee et 
descendirent a terre si que li 
porz fu entre aus et la ville 
lors veissiez maint chevalier et maint serjant issir 
des nes et maint bon 
destrier traire des uissiers et 
maint riche tre et maint 
paveillon ensi se loja l oz 
et fu jadres assegie le 
jor de la sain martin 

a cele foiz ne furent 
mie venu tuit li baron 
car encore n ere mie 
venus li marchis de monferat 
qui ere remes arriere 
por affaire que il avoit 
estenes del perche fu remes 
malades en venise et 
mahius de monmorenci et 
quant il furent gari si 
s en vint mahius de 
monmorenci apres l ost a 
jadres mes estenes del perche 
ne le fist mie si 
bien quar il guerpi l ost 
et s en ala en puille sejorner 
avec lui s en ala 
rotro de monfort et ive de 
la jaille et maint autre 
qui mult en furent blasmé et 
passerent au passage de mars en surie 

l endemain de la saint martin issirent de 
cels de jadres et vinrent 
parler al duc de venise 
qui ere en son paveillon et 
li distrent que il li rendroient 
la cite et totes 
les lor choses sals lor 
cors en sa merci et li 
dux dist qu il n enprendroit 
mie cestui plait ne autre 
se par le conseil 
non as contes et as barons et 
qu il en iroit a els parler 

endementiersque il ala parler as contes et 
as barons icele partie 
dont vos avez oi arrieres 
qui voloit l ost 
depecier parlerent as messages et 
lor distrent " por 
quoi volez vos rendre vostre 
cite li pelerin ne vos 
assailliront mie ne d aus 
n avez vos garde se 
vos vos poez defendre des 
venisiens dont estes vos 
quite " et ensi pristrent 
un d aus meismes 
qui avoit nom robert de bove 
qui ala as murs de la 
ville et lor dist ce meismes 
ensi rentrerent li message en 
ville et fu li plais 
remes 

li dux de venise con 
il vint as contes et 
as barons si lor dist 
" seignor ensi voelent cil de 
la dedenz rendre la cite 
sals lor cors a ma 
merci ne je n enprendroie plait cestui ne 
autre se par vos 
conseil non " et li baron li 
respondirent " sire nos 
vos loons que vos le 
preigneiz et si le vos prions " 
et il dist que il le 
feroit et il s en 
tornerent tuit ensemble al paveillon 
le duc por le plait 
prendre et troverent que li 
message s en furent alé 
par le conseil a cels qui 
voloient l ost depecier 

et dont se dreca 
uns abes de vals de 
l ordre de cistials et 
lor dist " seignor je vos 
deffent de par l apostoille 
de rome que vos ne 
assailliez ceste cite car ele 
est de crestiens et vos 
iestes pelerin " et quant ce 
oi li dux si fu mult 
iriez et destroiz et dist 
as contes et as barons 
" seignor je avoie de ceste 
ville plait a ma volonte et 
vostre gent le m ont 
tolu et vos m aviez convent 
que vos le m aideriez 
a conquerre et je vos semon 
que vos le facoiz " 

maintenant li conte et li baron parlerent ensemble 
et cil qui a la 
lor partie se tenoient et 
distrent " mult ont fait 
grant oltrage cil qui ont 
cest plait deffait et il ne 
fu onques jorz que il ne 
meissent paine a ceste 
ost depecier or somes nos 
honi se nos ne l aidons 
a prendre " et il vienent al 
duc et li dient " 
sire nos le vos aiderons a 
prendre por mal de 
cels qui destorné l ont " 

ensi fu li consels 
pris et al maitin alerent 
logier devant les portes de 
la vile et si drecierent 
lor perrieres et lor 
mangonials et lor autres engins 
dont il avoient assez 
et devers la mer dressierent 
les eschieles sor les nes lor comencierent 
a la ville a jeter 
les perrieres as murs et as 
tors ensi dura cil 
assals bien par cinque jorz 
et lor si mistrent lor 
trencheors a une tour et 
cil comencierent a trenchier 
le mur et quant cil 
dedenz virent ce si quistrent 
plait tot atretel con 
il l avoient refusé par le 
conseil a cels qui l ost 
voloient depecier 

ensi fu la ville rendue 
en la merci le duc de 
venise sals lor cors et lors 
vint li dux as contes et 
as barons et lor dist 
" seingnor nos avons ceste 
ville conquise par la dieu 
grace et par la vostre 
il est yvers entrez et 
nos ne poons mais movoir de 
ci tresque a la pasque 
quar nos ne troveriens mie 
marchie en autre leu et 
ceste ville si est mult 
riche et mult bien garnie 
de toz biens si la partirons 
parmi si em prendromes la 
moitie et vos l autre " 

ensi com il fu devisé 
si fu fait li venicien 
si orent la partie devers 
le port ou les nes estoient 
et li francois orent l 
autre lors furent li ostel 
departi a chascun endroit soi 
tel com il afferi si se 
desloja li os et 
vindrent herbergier en la ville 

et cum il furent herbergié al tierz jor 
apres si avint une mult grant mesaventure en 
l ost endroit hore 
de vespres que une meslee 
comenca des venisiens et 
des francois mult grant 
et mult fiere et corurent 
as armes de totes parz et 
fu si granz la meslee que poi 
i ot des rues ou il n eust 
granz estors d espees et de 
lances et d arbalestes et de 
darz et mult i ot 
genz navrez et morz 

mais li venisien ne 
porent mie l estor endurer 
si comencierent mult a perdre et li preudome 
qui ne voloient mie le mal vindrent tot 
armé a la mellee 
et comencierent a dessevrer et 
com il l avoient dessevré 
en un leu lors recomencoit 
en un altre 
issi dura trosque a grant 
piece de nuit et a 
grant travail et a grant martire 
le departirent tote voie et 
sachiez que ce fu la plus 
granz dolors qui onques 
avenist en ost et par 
poi que li ost ne fu 
tote perdue mais diex ne l 
volt mie soffrir 

mult i ot grant domage d ambedeus pars 
la si fu morz uns 
haulz hom de flandres qui avoit 
nom giles de landas et 
fu feruz parmi l uel et 
de ce cop fu morz 
a la mellee et maint autre 
dont il ne fu mie si 
grant parole lors orent li dux 
de venise et li baron 
grant travail tote cele semaine 
de faire pais de 
cele mellee et tant travaillierent 
que pais en fu dieu merci 

apres cele quinzaine vint li marchis bonifaces 
de monferat qui n ere mie encores venuz 
et mahieus de monmorenci et pierres de braiecuel 
et maint hautre prodome 
et apres une hautre quinzaine 
revindrent li message d alemaigne qui estoient 
al roi phelippe et 
al valet de costantinople et 
assemblerent li baron et li 
dux de venise en un palais 
ou li dux ere a ostel 
et lors parlerent li message et 
distrent " seignor le 
roy phelippe nos envoie a 
vos et li fils l 
empereor de costantinople qui frere 
sa famme est 

seignor " fait li roys 
" je vos envoierai le 
frere ma fame si le met 
en la dieu main qui le 
gart de mort et en 
la vostre por ce que vos alez 
por dieu et por droit 
et por justise si devez a 
ceus qui sont desherité 
a tort rendre lor heritages 
se vos poez et si 
vos fera la plus haute convenance 
qui onques fust faite a 
gent et la plus riche 
aie a la terre d oltremer conquerre 

tot premierement se diex done que vos le 
remetez en son heritage il 
metra tot l empire de 
romanie a la obedience 
de rome dont ele ere 
partie pieca apres il set 
que vos avez mis le vostre 
et que vos iestes povre 
si vos donra yy yy yy mars 
d argent et viande a toz cels 
de l ost a petiz et a 
granz et il ses cors 
ira avec vos en la terre de 
babilloine ou envoiera se vos cuidiez que mielz 
sera a toz yy yy 
homes a sa despense et cest 
servise vos fera par un an 
et a toz les jors de sa 
vie tendra yy yy chevaliers 
en la terre d oltremer si 
les tendra al suen 

seignor de ce avons nos plain pooir " font 
li message " de seurer 
ceste convenance se vos le 
volez asseurer devers vos 
et sachiez que si halte 
convenance ne fo onques 
mes offerte a gent ne 
n a mie grant 
talant de conquerre qui cesti 
refusera " et il dient que 
il en parleront et fu pris 
un parlement a l endemain 
et quant il furent ensemble 
si lor fu ceste parole mostree 

la ot parlé en maint endroit et parla 
l abes de vals de l 
ordre de cystiaus et cele partie 
qui voloit l ost 
depecier et distrent qu il 
ne s i accorderoient mie 
que ce ere sor crestiens 
et il n estoient mie por 
ce meu ainz voloient aler en 
surie 

et l autre partie 
lor respondi " bel seignor 
en surie ne poez vos 
rien faire et si le verroiz 
bien a cels meismes qui 
nos ont deguerpiz et il 
sont alé as autres porz 
et sachiés que par la terre 
de babiloine ou par 
grece iert recovree la terre 
d oltremer s ele jamais 
est recovree et se nos refusons 
ceste convenance nos somes honi a toz jorz " 

ensi ere en discorde l 
oz et ne vos merveilliez 
mie se la laie genz 
ere en discorde que li 
blanc moine de l ordre 
de cistiaus erent altresi en 
discorde en l ost li 
abes de loz qui mult ere 
sainz hom et prodom et 
altre abe qui a lui se 
tenoient precoient et crioient 
merci a la jent que il 
por dieu tenissent l ost 
ensamble et que il seussent 
ceste convenance car ce est 
la chose par qoi on puet 
mielz recovrer la terre d 
oltremer et l abes de vaus 
et cil qui a lui 
se tenoient repreechoient mult sovent 
et disoient que tot c 
ere mals mais alassent en 
la terre de surie 
et feissent que il porroient 

lors vint li marchis bonifaces de monferrat 
et baudoins li cuens de flandres et hennaut 
et li cuens loeys et 
li cuens hues de sain pol 
et cil qui a elx 
se tenoient et distrent que il 
feroient ceste convenance que 
il seroient honi se il 
la refusoient ensi s en alerent 
a l ostel le duc et 
furent mandé li mes et asseurerent la convenance 
si com vos l 
avez oi arriere par sairemenz 
et par chartres pendanz 

et tant vos retrait li 
livres que il ne furent 
que yy qui les 
sairemenz jurerent de la partie des 
francois ne plus n en 
pooient avoir de cels fu li 
uns li marchis de 
monferrat li cuens baudoins de 
flandres li cuens loeis 
de bloys et de chartein 
et li cuens hues de sain pol 
et yy altre qui a elx 
se tenoient ensi fu la 
convenance faite et les chartres 
faites et mis li 
termes quant li valez vendroit 
et ce fu a 
la quinzaine de pasque apres 

ensi sejorna l ost des francois a jadres 
tot cel yver contre le 
roy de hongrie et sachiez 
que li cuer des genz 
ne furent mie en pais que 
l une des parties se 
travailla a ce que li ost se 
departist et l autre a 
ce que ele se tenist ensemble 

maint s en 
emblerent des menues genz es 
nes des marcheans en 
une nef s en emblerent 
bien yy si noierent 
tuit et furent perdu une 
altre compaignie s en embla 
par terre et si s en 
cuida aler par esclavonie et 
li paisant de la terre 
les assaillirent et en ocistrent 
assez et li altre 
s en reparierent fuiant arriere 
en l ost et ensi en 
aloient forment en amenuissant cascun jor en cel 
termine se travailla tant uns 
halz hom de l ost qui 
ere d alemaigne garniers de 
borlande que il s en 
ala en une nef de mercheans 
et guerpit l ost dont il 
recut grant blasme 

apres ne tarda gaires que uns hauz ber 
de france qui ot 
nom renauz de monmirail pria 
tant par l aie le conte 
loeys que il fu envoiez en 
surie en message en une 
des nes de l estoire et si 
jura sor sainz de son 
poing destre et il et tuit li 
chevalier qui avec lui 
alerent que dedenz la quinzaine 
que il seroient en 
surie et avroient fait lor 
message que il repaireroient 
arriere en l ost por 
ceste convenance se departi de 
l ost et avec lui 
hervis del castel ses niers guillielmes le visdame 
de chartres gefrois de belmont johans de froeville 
pierres ses freres et 
maint altre et li 
sairemenz que il firent ne 
furent mie bien tenu que il 
ne repairierent pas en l ost 

lors revint une novelle 
en l ost qui fu 
volentiers oie que li 
estoires de flandres dont vos 
avez oi arrieres ere 
arivez a marseille et johans 
de neele chastellains de bruges qui ere chevetaines 
de cel ost et tieris qui 
fu fils le conte phelippe de 
flandres et nicholes de mailli manderent le conte 
de flandres lor seignor que 
il ivernoient a marseille et 
que il lor mandast sa 
volente que il feroient ce que 
il lor manderoit et il 
lor manda par le conseil del 
duc de venise et des 
autres barons que il meussent 
a l issue de marz et 
venissent encontre lui au port de 
mouton en romanie halas il l atendirent si 
malvaisement que onques convenz ne lor tindrent 
ainz s en alerent en surie 
ou il savoient que il ne 
feroient nul esploit 

or poez savoir seignor que se diex ne 
amast ceste ost qu 
ele ne peust mie tenir 
ensemble a ce que tant 
de gent li queroient mal 

lors parlerent li baron ensemble si 
distrent qu il envoieroient 
a rome a l apostoille 
por ce que il lor savoit mal 
gre de la prise de jadres 
et eslistrent messages yy chevaliers et yy clers 
telx qu il savoient qui 
bon fussent a cest message 
des yy clers fu li 
uns nevelons li evesques de 
soisons et maistre johans de noion qui ere 
canceliers le conte baudoin 
de flandres et des chevaliers 
fu li uns johans 
de friaise et roberz de 
bove et cil jurerent sor 
sainz loialment que il 
feroient le message en 
bone foi et que il 
repaireroient a l ost 

mult le tindrent bien li 
troi et li quarz 
malvaisement et ce fu roberz 
de bove qar il fist le 
messaje al pis qu il pot et 
s en perjura et s en ala 
en surie apres les autres 
et li autre troi le firent 
mult bien et distrent 
lor message ensi com manderent 
li baron et distrent a 
l apostoille " li baron 
merci vos crient de la 
prise de jadres que il 
le fistrent come cil qui 
mielz ne pooient faire por 
la defaute de cels qui 
estoient alé aus autres porz et 
que autrement ne pooient 
tenir l ost ensemble et 
sor ce mandent a vos conme 
a lor bon pere que vos 
a lor conmandoiz vostre comandement que il 
sont prest de faire " 

et li apostoille dist aus messages qu il 
savoit bien que por la 
defaute des autres lor convint 
a faire si en ot 
grant pitie et lors manda as 
barons et as pelerins salut 
et qu il les asolt 
conme ses filz et lor 
conmandoit et prioit que il 
tenissent l ost ensemble car 
il savoit bien que sanz 
cele ost ne pooit li 
servises dieu estre fais et dona 
plain pooir a nevelon lo 
vesque de soisons et a maistre 
johan de noion de lier 
et de deslier les pelerins 
trosqu adonc que li 
cardonax vendroit en l ost 

ensi fu ja del 
tens passé que li quaresme 
fu et atornerent lor 
navile por movoir a la 
pasque quant les nes 
furent chargies l endemain de 
la pasque si logierent li 
pelerins for de la vile sor 
le port et li venisien 
firent abatre la ville et les 
tors et les murs 

et dont avint une aventure dont mult pesa 
a cels de l ost que uns 
des halz barons de l ost qui 
avoit nom symons de monfort 
ot fait son plait al 
roi de hungrie qui anemis estoit 
a cels de l ost qu il 
s en ala a lui et guerpi 
l ost avec lui ala guis de 
monfort ses freres symons de neafle et roberz 
malvoisis et drius de 
cressonessart et l abes de 
vals qui ere moine de 
l ordre de cistiaus et 
maint autre et ne tarda 
guaires apres que s en ala 
uns autres halz hom de 
l ost qui engelranz de 
bove ere apellez et hues 
ses freres et les genz 
de lor pais ce 
que il en porent mener 

ensi partirent cil de l 
ost com vos avez oi 
mult fu granz domages a l 
ost et honte a cels qui 
le firent lors comencierent a 
movoir les nes et les 
uissiers et fu devisé que 
il prendroient port a corfol 
une ysle en romanie 
et li premier attendroient 
les darraiens tant que il seroient ensemble 
et il si fistrent 

ainz que li dux ne li marchis partissent 
del port de jadres ne 
les galies vint alexis li fils 
l empereor sursac de costantinople 
et l i envoia li 
rois phelippe d alemaigne et 
fu receus a mult grant 
joie et a mult grant honor 
et ainsi bailla li dux les 
galies et les vaissials 
tant com lui convint et 
ensi partirent del port de 
jadres et orent bon vent 
et alerent tant que 
il pristrent port a duraz 
enqui rendirent cil de la 
ville la ville a lor seignor 
quant il le virent 
mult volentiers et li firent 
fealte 

et d enqui s 
en partirent et vindrent a 
corfol et troverent l ost 
qui ere logie devant la 
vile et tenduz trez 
et paveillons et les chevaus 
trais des uissiers por 
refraichir et cum il oirent 
que li fils l 
empereor de costantinople ere arrivez 
al port si veissiez maint 
bon chevalier et maint bon 
serjant aler encontre et mener maint bel destrier 
ensi le recurent a mult 
grant joie et a mult grant 
honor et il fit son tre 
tendre enmi l ost et li marchis 
de monferrat le suen 
delez en cui garde le 
roi phelippe l avoit 
conmandé qui sue seror avoit 
a fame 

ensi sejornerent en cele ysle yy semaines 
qui mult ere riche 
et plenteuroise et dedenz cel 
sejor lor avint une mesaventure 
qui fu pesme et 
dure que une grant partie 
de cels qui voloient l ost 
depecier et qui avoient autre foiz esté encontre 
l ost parlerent ensemble et distrent que cele 
chose lor sembloit estre mult 
longe et mult perillose 
et que il remanroient en l 
isle et en lairoient l ost 
aler et par le conduit 
a cels de corfol et quant 
l ost en seroit 
alee renvoieroient au conte gautier 
de breine qui adonc 
tenoit brandiz qu il lor 
envoiast vaissiaus por aler a brandiz 

je ne vos puis mie 
toz cels nomer qui a 
ceste ouvre faire furent mes 
je vos en nomerai une 
partie des plus maistres 
chevetaines de cels fu li 
uns odes li 
champenois de chamlite jaques 
d avesnes pierres d 
amiens guis li chastellains de 
coci ogiers de sain 
cheron guis de chappes et 
clarenbaus ses niers guillelmes d aunoi pierres 
coiseaus guis de pesmes et haimmes ses freres 
guis de couvelans richarz de dampierres odes 
ses freres et maint autre 
qui lor avoient creanté par 
darriere qu il se tenroient a 
lor partie qui ne l osoient 
mostrer par devant por la 
honte si que li livre testimoigne 
bien que plus de la 
moitie de l ost se tenoient 
a lor acort 

et quant ce oit li marchis de monferrat 
et li cuens baudoins 
de flandres et li cuens 
loeys et li cuens de saint 
pol et li baron qui se 
tenoient a lor acort si 
furent mult esmaié et distrent 
" seignor nos sommes mal 
bailli se ceste gent se 
partent de nos avec cels 
qui s en sont parti par 
maintes foiz nostre ost sera 
failie et nos ne porrons 
nulle conqueste faire mais alons 
a els et lor crions 
merci que il aient por dieu pitie 
d els et de nos et que 
il ne se honissent et 
que il ne toillent la rescosse 
d oltremer " 

ensi fu li consels acordez et alerent tuit 
ensemble en une valee 
ou cil tenoient lor parlement 
et menerent avec als le 
fil l empereor de costantinoble 
et toz les evesques et toz 
les abbez de l ost et 
cum il vindrent la si 
descendirent a pie et cil cum 
il les virent si descendirent 
de lor chevaus et alerent 
encontre et li baron lor 
cheirent as pies mult plorant 
et distrent que il 
ne s en movroient tresque 
cil aroient creanté qu il 
ne se movroient d els 

et quant cil virent ce si orent mult 
grant pitie et plorerent mult durement quant il 
virent lor seignors et lor 
parenz et lor amis chaoir a 
lor piez si distrent 
que il en parleroient et 
traistrent a une part 
et parlerent ensemble et la 
summe de lor conseil fu 
tels que il seroient encor 
avec els tresqu a la 
sain michel par tel convent 
que il lor jureroient sor 
sainz loialment que des 
enqui ennavant quele eure que il les semonroient 
dedenz les yy jors que 
il lor donroient navie a 
bone foi sanz mal engin 
dont il poroient aler en surie 

ensi fu otroié et 
juré et lors ot grant 
joie par tote l ost et 
se recuillierent es nes et li 
chevaus furent mis es uissiers 

ensi se partirent del port de corfol la 
veille de pentecoste qui fu yy 
et yy yy anz et trois 
apres l incarnation nostre seignor jesu crist et 
enqui furent totes les 
nes ensemble et tuit li 
uissier et totes les galies de l 
ost et assez d autres nes de 
marcheans qui avec s erent 
aroutees et li jors fu 
bels et clers et li 
venz dolz et soes et il laissent 
aler les voilles al vent 

et bien testimoigne joffrois li mareschaus 
de champaigne qui ceste oevre dita que 
ainc n i menti de mot 
a son escient si com cil qui 
a toz les conseils fu que 
onc si bele chose ne fu 
veue et bien sembloit 
estoire qui terre deust conquerre 
que tant que om 
pooit veoir a oil ne 
pooit on veoir se voilles 
non de nes et de vaissiaus 
si que li cuer des 
hommes s en esjoissoient mult 

ensi corurent par mer tant que il vindrent 
a cademelee a un trespas 
qui sor mer siet et lors 
encontrerent yy nes de 
pelerins et de chevaliers et 
de serjans qui repairoient de 
surie et ce estoient de 
cels qui estoient alé 
al port de marseille passer 
et quant il virent l estoire si 
belle et si riche si 
orent tel honte que il 
ne s ouserent mostrer et li 
cuens baudoins de flandres et de hennaut envoia 
la barge de sa nef 
por savoir quel genz ce estoient 
et il distrent qu il estoient 

et uns serjanz se lait coller contreval de 
la nef en la barge et dist 
a cels de la nef " je vos 
clain cuite ce qui remaint 
en la nef dou mien qar 
je m en irai avec ces 
quar il semble bien que il 
doivent terre conquerre " a grant bien fu atornez 
au serjant et mult fu 
volentiers en l ost veuz et 
por ce dit hom que de 
mil males voies puet on retorner 

ensi corut l ost 
trosque a nigre nigre si 
est une mult bone ysle 
et une mult bone citez que 
on appelle nigrepont enqui si pristrent conseil li 
baron si s en ala 
li marchis bonifaces de monferrat 
et li cuens baudoins 
de flandres et de hennaut 
a grant partie des uissiers et des galies 
avec le fil l empereor sursac de costantinople 
en une ysle que on 
appelle andre et descendirent a 
terre si s armerent 
li chevalier et corurent en 
la terre et la genz del 
pais vindrent a merci al fil 
l empereor de costantinoble 
et li donerent tant dou 
lor que pais firent a lui 

et rentrerent en lor vaissiaus et corurent 
par mer lors avint 
un granz domaiges que uns 
halz hom de l ost 
qui avoit nom guis li castelains 
de coci morut et 
fu gitez en la mer 

les autres nes qui 
n erent mie cele part 
guenchies furent entrees en boche 
d avie et ce est 
la ou li braz sain jorge 
chiet en la grant mer et 
corurent contrement le braz 
tresque a une cite que 
on appelle aive qui siet 
sor le braz sain george 
devers la turchie mult bele 
et mult bien asise et 
enqui pristrent port et descendirent a terre et 
cil de la cite vindrent 
encontre els et lor rendirent 
la ville si com cil qui 
ne l osoient defendre et il si 
fisent mult bien garder si que 
cil de la ville n i 
perdirent vaillant un dener 

ensi sejornerent enqui yy jorz por attendre 
les nes et les galies 
et les uissiers qui estoient 
encor a venir et 
dedenz cel sejor pristrent des 
blez en la terre que 
il ere moisons et il en 
avoient grant mestier quar 
il en avoient pou et 
dedenz ces yy jorz furent 
venu tuit li vaissel et 
li baron et dieus lor dona bon tens 

lors se partirent del port d avie tuit 
ensemble si peussiez veoir 
flori le braz sain jorge 
contremont de nes et de 
galies et de uissiers et 
mult grant mervoille ere 
la bialtez a regarder et 
ensi corurent contremont le braz sain jorge 
tant que il vindrent a 
saint estiene a une abbaie 
qui ere a trois 
lieues de costantinople et lors 
virent tout a plain costantinople 
cil des nes et des 
galies et des uissiers pristrent port et aancrerent 
lor vaissiaus 

or poez savoir que mult esgarderent 
costantinople cil qui onques 
mais ne l avoient veue 
que il ne pooient mie 
cuidier que si riche ville 
peust estre en tot le 
monde cum il virent ces halz 
murs et ces riches tours dont 
ele ere close tot entor a 
la reonde et ces riches 
palais et ces haltes yglises 
dont il i avoit tant que nuls 
ne l poist croire se il ne le 
veist a l oil et le lonc 
et le le de la ville qui de 
totes les autres ere soveraine 
et sachiez que il n i 
ot si hardi cui la car 
ne fremist et ce ne fu mie 
mervoille que onques si 
grant affaires ne fu empris 
de tant de gent 
puisque li monz fu estorez 

lors descendirent a terre li conte et li 
baron et li dux de 
venise et fu li parlemenz ou 
mostier saint estiene la ot 
maint conseil pris et doné 
totes les paroles qui la 
furent dites ne vos contera 
mie li livres mes la summe 
del conseil si fu tiels que 
li dux de venise se 
dreca en estant et lor dist 

" seignor je sai plus 
del convine de cest pais 
que vos ne faites car altre 
foiz i ai esté vos avez 
le plus grant afaire et 
le plus perillous entrepris que 
onques genz entrepreissent por ce si convendroit 
que on ovrast sagement sachiez 
se nos alons a la 
terre ferme la terre est granz 
et large et nostre gent 
sont povre et diseteus 
de la viande si s espandront 
par la terre por querre la 
viande et il i a mult 
grant plente de la gent 
el pais si ne porriens tot 
garder que nos n en 
perdissiens et nos n avons 
mestier de perdre que mult 
avons poi de gent a ce 
que nos volons faire 

il a isles ci pres 
que vos poez veoir de 
ci qui sont habitees de 
genz et laborees de blez et 
de viandes et d 
autres biens alons iki prendre 
port et recuillons les bles 
et les viandes del pais et 
quant nos avrons les viandes recuillies alomes 
devant la ville et fesons 
ce que nostre sires nos 
avra porveu quar plus seurement 
guerroie cil qui a la 
viande que cil qui n 
en a point " a cest conseil 
s acorderent li conte et 
li baron et s en ralerent 
tuit a lor nes 
chascuns et a ses vaissiaus 

ensi repouserent cele nuit et al maitin 
qui fu le jor de 
la feste mon seignor sain johan 
baptiste en juing furent 
drecies les banieres et li 
confanon es chastials des 
nes et les hosches ostees 
des escus et portenduz 
les bors des nes chascuns 
regardoit ses armes tels con 
a lui convint que de fi 
seussent que par tens en aront mestier 

li marinier traistrent les ancres et 
laissent les voilles al vent 
aler et diex lor done 
bon vent tel con a 
els convint si s en passent tres 
par devant costantinople si 
pres des murs et des 
tours que a maintes de lor 
nes traist on si i avoit 
tant de gent sor les murs 
et sor les tours que il 
sembloit que il n aust se la non 

ensi lor bestorna diex nostre sire le 
conseil qui fu pris le soir 
de torner es ysles ausi con 
se chascuns n en aust 
onques oi parler et maintenant 
traient a la ferme 
terre plus droit que il 
onques puent et pristrent port devant un palais 
l empereor alexi dont 
li leus estoit appellez calchidoines 
et fu endroit costantinople d autre 
part del braz devers la 
turchie cil palais fu uns 
des plus biax et des 
plus delitables que onques oel 
peussent esgarder de toz 
les deliz que il convient 
a cors d ome que 
en maison de prince doit avoir 

et li conte et 
li baron descendirent a la 
terre et se herbergierent el 
palais et en la ville 
entor et li plusor 
tendirent lor paveilons lors 
furent li cheval trait fors 
des uissiers et li chevalier 
et li serjant descendirent a 
la terre a totes lor 
armes si que il ne 
remest es vaissiaus que li 
marinier la contree fu bele 
et riche et planteurose 
de toz biens et les 
moies des blez qui estoient 
messoné parmi les camps tant que chascuns en 
volt prendre si en prist 
cum cil qui grant mestier 
en avoient 

ensi sejornerent en cel palais l endemain 
et al tierz jor dona 
diex bon vent et cil marinier 
resachent lor ancres et dressent lor voilles al 
vent ensi qu il s 
en vont contremont le braz 
bien une lieue desor constantinople a un palais 
qui ere l empereor alexi 
qui ere appellez l escutaire 
enki se ancreerent les 
nes et li uissiers et 
totes les galies et la 
chevalerie qui ere erbergie el 
palais de calcedoine ala costoiant par terre 

ensi s erbegierent sor le braz sain jorge 
a l escutaire et contremont 
l ost des francois et 
quant ce vit l emperere alexis 
si fist la soe ost issir 
de costantinople si se 
herberja sor l autre rive 
d autre part endroit els 
si fist tendre ses paveillons 
por ce que cil ne 
peussent prendre terre par force 
sor lui ensi sejorna l 
ost des francois par yy jors 
et se porcaca de viande 
cil que mestier en ot et 
ce furent tuit cil de l ost 

dedenz cel sejor issi une compaigne 
de mult bone gent por garder 
l ost que on ne li feist 
mal et li forier et 
cerchierent la contree en cele 
chompaigne fu odes li 
champenois de chanlite et 
guillelmes ses freres et 
ogiers de sain cheron et 
manassiers de lisle et 
li cuens gerars uns cuens 
de lombardie qui ere del marchis de monferrat 
et orent bien avec als yy 
yy chevaliers de mult bone gent 

et choisierent el pie de la montagne 
paveillons bien a trois lieues de 
l ost et ce estoit le 
megedux l empereor de costantinople qui bien 
avoit yy yy chevaliers de 
grius quant nostre gent les 
vit si ordenerent lor gent 
en yy batailles et fu 
lor consels tiels que 
iroient conbatre a els et 
quant li grieu les virent 
si ordenerent lor genz et lor 
batailles et rengierent par devant les paveillons et 
les attendirent et nostre gent les alerent ferir 
mult vigueroisement 

a l aie de dieu 
nostre seignor petit dura 
cil estors et li grieu 
lor tornent les dos si furent 
desconfit a la premiere assemblee 
et li nostre les 
enchaucent bien une liue grant la gaaignerent 
assez cevaus et roncins 
et palefrois et muls et 
mules et tentes et paveillons 
et tel gaing con a tel 
besoigne aferoit ensi se revindrent 
en l ost ou il 
furent mult volentiers veu et departirent lor gaing 
si com il durent 

a l autre jor apres envoia l emperere 
alexis un message as contes 
et as barons et ses 
letres cil messages avoit nom nicholaus rous et 
ere nez de lombardie et 
trova les barons el riche 
palais del scutaire ou il 
estoient a un conseil et les 
salua de part l 
empereor alexi de costantinoble et 
tendi ses letres le marchis boniface de monferrat 
et cil les recut et 
furent leues devant toz les 
barons et paroles i ot 
de maintes manieres es letres que 
li livres ne raconte mie 
et apres les autres paroles 
qui furent si furent de 
creance que on creist celui 
qui les avoit apportees 
qui nicholas rous avoit nom 

" biels sire " font il 
" nos avons veues voz 
letres et nos dient que 
nos vos creons et nos vos 
creons bien or dites ce que vos plaira " 

et li messages estoit devant les barons 
en estant et parla " 
seignor " fait il " l emperere 
alexis vos mande que bien 
set que vos iestes la 
meillor gent qui soient sanz 
corone et de la meillor 
terre qui soit et mult 
se mervoille por quoi ne a 
quoi vos iestes venu en 
sa terre ne en son regne 
que vos estes crestien et 
il est crestiens et bien set 
que vos iestes meu por 
la sainte terre d oltremer et 
por la sainte croiz et 
por le sepulcre rescore se vos 
iestes povres ne disetels 
il vos donra volentiers de 
ses viandes et de son avoir 
et vos li vuidiez sa terre 
ne vos voldroit autre 
mal faire et ne porquant 
s en a il le pooir car 
se vos estiez yy tant de 
gent ne vos en porroiz 
vos aler se il mal vos 
voloit faire que vos 
ne fuissiez mort et desconfit " 

par l acort et 
par le conseil haus autres 
barons et le duc de venise 
se leva en piez coenes de 
bethune qui ere bons chevaliers 
et sages et bien 
eloquens et respont al 
message " bels sire vos 
nos avez dit que 
vostre sires se merveille mult 
por quoi nostre seigneur 
et nostre baron sont entré 
en son regne ne en sa 
terre en son regne ne en sa 
terre il ne sont mie entré 
quar il le tient a tort et 
a pechie contre dieu et 
contre raison ainz est son 
neveu qui ci siet entre 
nos sor une chaiere qui est 
fils de son frere l empereor 
sursac mes s il voloit a 
la merci son nevou venir 
et li rendoit la corone 
et l empire nos li proieriens 
que il li perdonast et li 
donast tant que il peust 
vivre richement et se vos 
por cestui message n i 
revenez altre foiz ne soiez si 
hardiz que vos plus 
i revegniez " ensi se parti li 
messages et s en 
rala arriere en costantinoble a 
l empereor alexi 

li baron parlerent ensemble et distrent 
l endemain qu il mostreroient 
alexi le fil l empereor 
de costantinoble al pueple de 
la cite et dont firent 
armer les galies totes li 
dux de venise et li marchis 
de monferrat entrerent en 
une et mistrent avec 
als alexi le fil l 
empereor sursac et es autres 
galies entrerent li chevalier 
et li baron qui volt 

ensi s en alerent rez 
a rez des murs de costantinople 
et mostrerent al pueple des grex le valet 
et distrent " veez 
ici vostre seignor naturel et 
sachiez nos ne venimes por 
vos mal faire ainz venimes 
por vos garder et 
por vos deffendre se vos 
faites ce que vos devés 
car cil cui vos obeissiez a 
seignor vos tient a tort 
et a pechie contre dieu et 
contre raison et bien 
savez com il a disloiaument 
ovré vers son seignor et vers 
son frere que il li a 
les els traiz et tolu son 
empire a tort et a pechie et 
veez ci le droit oir se 
vos vos tenez a lui vos ferez 
ce que vos devroiz et se 
vos ne l faites nos vos ferons 
le pis que nos 
porrons " onques nus de la terre 
et del pais ne fist semblant qu 
il se tenist a lui por la 
tremor et por la dotance 
de l empereor alexi ensi 
s en revindrent en l 
ost arriere et alerent chascuns 
a son heberge 

l endemain quant il orent la messe oie 
s asemblerent a parlement et 
fu li parlemenz a cheval 
enmi le champ la peussiez veoir maint bel 
destrier et maint chevalier 
desus et fu li conseils 
des batailles deviser quantes 
et quels il en avroient 
bestance i ot assez d unes 
choses et d autres mes la 
fin del conseil fu tels 
que al conte baudoin de 
flandres fu otroié l avangarde 
por ce que il avoit 
mult grant plente de bone 
gent et de archiers et d 
arbalestriers plus que nuls 
qui en l ost fust 

et apres fu devisé 
que l autre bataille feroit 
henris ses freres mahius de vaslaincort et 
balduins de belveoir et maint autre bon chevalier 
de lor terres et de 
lor pais qui avec els estoient 

la tierce bataille fist li cuens hues de 
sain pol pierres d 
amiens ses niers euthaices de 
cantheleu ansiaus de kauc et maint bon chevalier 
de lor terre et de lor pais 

la quarte bataille fist li cuens loeys de 
blois et de chartain qui mult 
fu granz et riche 
et redotez que il i avoit 
mult grant plente de bons chevaliers 
et de bone gent 

la quinte bataille fist mahius de monmorenci et 
li campenois joffrois li mareschaus de campaigne 
fu en cele ogiers de sain cheron manessiers 
de lisle miles li braibanz machaire de 
sainte manehalt johans foisnons guis de capes 
clarembauz ses niers roberz de roncoi totes 
ces genz firent la quinte 
bataille sachiés que il i ot 
maint bon chevalier 

la siste bataille firent les genz de borgoigne 
en celui fu oedes 
li champenois de chanlite 
guillaumes ses freres richars de dompierre et 
oedes ses freres guis 
de pesmes haimes ses freres 
otes de la roche et guis 
de covlans et les genz de 
lor terres et de lor pais 

la setime bataille fist li marchis bonifaces 
de monferrat qui mult fu 
granz il i furent li 
lombart et li toschain 
et li alemain et totes les 
genz qui furent de le 
mont de moncenis trosque a 
lion sor le rone tuit 
cil furent en la bataille le 
marchis et fu devisé que 
il feroit l arieregarde 

li jors fu devisé 
quant il se recueildroient es 
nes et vaissiaus et por 
prendre terre ou por vivre 
ou por morir et sachiez que 
ce fu une des plus doutoses 
choses a faire qui 
onques fust lors parlerent li 
evesque et li clergies 
al pueple et lor mostrerent 
que il fussent confes et 
feist cascuns sa devise que 
il ne savoient quant diex feroit son conmandement 
d els et il si firent 
mult volentiers par tote l ost 
et mult pitosement 

li termes vint si 
com devisez fu et li 
chevalier furent es uissiers tuit avec lor destriers 
et furent tuit armé les 
helmes laciez et li cheval covert 
et ensellé et les autres 
genz qui n avoient mie 
si grant mestier en 
bataille furent es granz nes 
tuit et les galees 
furent armees et atornees totes 
