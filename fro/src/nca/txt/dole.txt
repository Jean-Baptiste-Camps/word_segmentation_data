cil qui mist cest conte en romans 
ou il a fet noter biaus chans 
por ramenbrance des chancons 
veut que ses pris et ses renons 
voist en raincien en champaigne 
et que li biaus miles l apregne 
de nantuel uns des preus del regne 
car aussi com len met la graine 
es dras por avoir los et pris 
einsi a il chans et sons mis 
en cestui romans de la rose 
qui est une novele chose 
et s est des autres si divers 
et brodez par lieus de biaus vers 
que vilains ne l porroit savoir 
ce sachiez de fi et de voir 
bien a cist les autres passez 
ja nuls n iert de l oir lassez 
car s en vieult len i chante et lit 
et s est fez par si grant delit 
que tuit cil s en esjoiront 
qui chanter et lire l orront 
qu il lor sera nouviaus toz jors 
il conte d armes et d amors 
et chante d ambedeus ensamble 
s est avis a chascun et samble 
que cil qui a fet le romans 
qu il trovast toz les moz des chans 
si afierent a ceuls del conte 
si commence ici son conte 
en l empire ou li alemant 
ont esté maint jor et maint an 
si com li contes dit segnor 
ot jadis un empereor 
corras ot non de par son pere 
qui devant lui fu emperere 
mout le tindrent les genz a preu 
ne vos avroie hui conté preu 
quels hons il fu car ne porroie 
onqes au grant siege de troie 
n ot home si bien entechié 
si hai mout vilain pechie 
et en este mengier a fu 
des cele hore que il nez fu 
n oi nuls issir de sa bouche 
grant serement ne lait reproche 
mout se contint com sages rois 
tot fist par decrez et par lois 
vers sa gent ce que fere dut 
onques home ne mesconnut 
por poverte ne por richece 
bien afferoit a sa hautece 
ce qu il ert sages et cortois 
de deduit d oiseax et de bois 
ne savoit nus hom avant lui 
il valoit de tels rois zz mui 
com il a puis el regne eu 
par effors de lance et d escu 
conqueroit toz ses anemis 
ja arbalestiers n i fust mis 
por sa guerre en auctorite 
par averte par mauveste 
les tienent ore li haut home 
por demi le tresor de rome 
ne vousist il a droit n a tort 
q uns en eust prodome mort 
en son ost nes son anemi 
et si portoit l escu demi 
au gentil conte de clermont 
au lion rampant contremont 
d or et d azur et d autre part 
plus estoit hardiz d un liepart 
quant il ert armez l escu pris 
et savez dont ge mout le pris 
sa justice et s envoiseure 
par ert de si grant tempreure 
q en n i trovast ja point d outrage 
sa hautece et son vasselage 
bessoit mout selonc sa franchise 
s estoit a toute gentelise 
apers et dous et ademis 
se frans hom se fust en lui mis 
de riens dont nus le querelast 
por mil mars d or qui li donast 
ne l soufrist il a forsjugier 
il ne haoit pas de legier 
ne n amoit riens contre s onor 
quant il savoit viel vavassor 
ne dame veve en poverte 
a ciaus estoit sa main overte 
et donoit robes et avoir 
ne voloit autre moeble avoir 
mes grant plente de chevaliers 
joiax dras de soie et destriers 
lors donoit il a grant plente 
toz jors et iver et este 
estoit sa cors granz et pleniere 
de mainte diverse maniere 
i fesoit chascuns son mestier 
il ne lessoit bon chevalier 
en son pais por qu il errast 
qu il ne retenist ou donast 
selonc son pris terre ou chastiax 
ne portoit autres mangoniax 
a ses guerres n autres perrieres 
cil portent lances et banieres 
por lui au partir de l estor 
cil prenoient les hautes tors 
cil ardoient les granz chastiax 
n i portent autres mangoniax 
de l ost de hors a ces dedenz 
il menjassent aincois as denz 
les hourdeis desor les murs 
bien en ert lor sires seurs 
ja n asseist riens ne fust prise 
puisqu il avoit la chose emprise 
tel tresor doit rois amasser 
por qu il puist confondre et quasser 
ses anemis a son pie metre 
bien s en sot icist entremetre 
qu il n avoit encor point de feme 
mes le voeil a ceaus de son regne 
en eust il prochainement 
mout en parloient tuit sovent 
li haut baron li un as autres 
" se ciz bers qui est mieudres d autres 
muert sanz hoir nos somes tuit mort " 
nature les prent et remort 
qu il a entr ax norriz esté 
et si lor a maint jor porté 
mout grant honor et fet grant bien 
et s il moroit sanz hoir por rien 
ne seroient il james lie 
por ce l en ont mout arresnié 
li plus haut prince de son regne 
mes genvrece qui en lui regne 
ne l i lessoit pas acorder 
ainz fet les granz trez encorder 
ses aucubes ses pavellons 
en este quant il est sesons 
de deduire en prez et en bois 
des citez s en issent manois 
en cez granz forez por esbatre 
dedenz yy jornees ou yy 
ne lessoit conte ne contesse 
ne chastelaine ne duchesse 
ne dame qu il n envoiast querre 
dedenz yy jornees de terre 
ne vavassor a bone vile 
qu il ne donast pas une bille 
que coustast mesqu a gre fust fet 
por ce qu il veut qu il soit retret 
quant il ert morz apres sa vie 
de biaus gieus et sanz vilonie 
se joe ovoec ses compaignons 
il porpense les ochesons 
comment chascuns fera amie 
or sachiez qu il n i faudra mie 
qu il ne l ait por riens qu il puist fere 
li bons rois li frans debonere 
il savoit toz les tors d amors 
au matin quant paroit li jors 
lores venoient li archier 
de devant son tref por huchier 
" or sus segnor s irons en bos " 
lors oissiez soner cez cors 
por esvellier cez chevaliers 
et ces viex chenuz croupoiers 
fesoit chascun baillier zz art 
onques voir puis le tens roi mart 
empereres ne sot vuidier 
si bien pavellon d encombrier 
mout estoit sages et voiseus 
as jalous et as envieus 
fesoit baillier espiez et cors 
si montoit ovoec jusq au bos 
por ce que il ne retornassent 
as uns a proié qu il alassent 
boissoner ovoec les archiers 
et li autre as liemiers 
povrsievre qui sont bon as cers 
tant lor baille deduiz divers 
qu il s en tindrent bien a paié 
et quant il furent avoié 
e mis en la haute forest 
au deduit qui mout miex li plest 
s en retorne lues droit arriere 
par une anciene charriere 
soi tierz de chevaliers riant 
et si bon chevalier errant 
qui s estoient debrisié d armes 
se dorment de desoz cez charmes 
en paveillons de draz de soie 
james voir en lieu ou ge soie 
ne verrai gent a tel solaz 
ne tante dame estroite a laz 
en chainses ridez lor biauz cors 
s ont chevex ondoianz et sors 
chapelez d or a clers rubiz 
et cez contesses en samiz 
et en draz d or emperials 
em pur lor biax cors sanz mantiaus 
et ces puceles en bendez 
a chapelez entrelardez 
de biax oisiaux et de floretes 
lor genz cors et lor mameletes 
les font proisier de ne sai quanz 
de corroietes de blans ganz 
erent mout bien enharneschiees 
tot chantant es tentes jonchiees 
vont as chevaliers qui s atendent 
qui les braz et les mains lor tendent 
s es traient sor les covertors 
qui onqes fu en tels estors 
bien puet savoir quel siecle il orent 
mout lor est poi se cil demorent 
qui estoient alé en bos 
et l empereres les galos 
ert ja reperiez a sa tente 
vers cez qui ont mout autre entente 
que cil qu il a el bois lessiez 
en zz tref point toz eslessiez 
criant " ca chevalier as dames " 
il ne pensent pas a lor ames 
si n i ont cloches ne moustiers 
qu il n en est mie granz mestiers 
ne chapelains fors les oiseaus 
mout orent tuit de lor aveaus 
dex tant beaus chans et tant beaus diz 
sor riches coutes sor beaus liz 
i ot dit aincoisqu il fust prime 
et quant tens de lever aprisme 
lors veissiez genz acesmer 
de samiz de dras d outremer 
de baudequins d or a oiseaus 
orent et cotes et manteaus 
a penes fresches bien ovrees 
d ermine et de gris chevronees 
a sables noirs soef flerans 
si beles genz si acesmans 
ne troveroit on ore mie 
l empereres ne se vout mie 
miex vestir que firent li autre 
de yy samis de l un en l autre 
fu la soe robe bendee 
savez qui mout l a amendee 
une pucele li atache 
de ses mains une bele atache 
des laz de sa blanche chemise 
la bele main dont el l a mise 
ait or yy foiz bone aventure 
et si li change sa ceinture 
a une corroiete blanche 
or la gart bien la preuz la franche 
que sanz l or valent bien les pierres 
les esmeraudes verz com ierres 
yy marz entre yy freres 
beneoiz soit tex empereres 
quant il furent levé vers tierce 
par le bois vont joer grant piece 
toz deschaus manches descousues 
tantqu il sont es illes venues 
as fonteneles qui sordoient 
mout pres de la ou il estoient 
logié el bois por le deduit 
ca yy ca yy ca yy ca yy 
s assieent por laver lor mains 
li lieus n estoit mie vilains 
ainz estoit verz com en este 
et si avoit mout grant plente 
de floretes indes et blanches 
aincoisqu il cousissent lor manches 
levent lor oils et lor beaus vis 
les puceles ce m est avis 
lor atornent fil de filieres 
qu eles ont en lor aumosnieres 
or ne sai ge que riens lor faille 
as dames en lieu de tovaille 
empruntent lor blanches chemises 
par ceste ochoison si ont mises 
lor mains a mainte blanche cuisse 
je ne di mie que cil puisse 
estre cortois qui plus demande 
et li disners et la viande 
est aprestez napes assises 
et les dames se resont mises 
au retour et li chevalier 
qui ne prisent mauves dangier 
la coue d une violete 
ains chantent ceste chanconete 
e non deu sire se ne l ai 
l amor de lui mar l acointai 
ainzque ceste fust dite tote 
commence uns autres en la route 
la jus desoz la raime 
einsi doit aler qui aime 
clere i sourt la fontaine 
ya 
einsi doit aler qui bele amie a 
ainzqu ele fust bien commencie 
une pucele secorcie 
d un trop biau chainze a zz blont chief 
en recommence derechief 
se mes amis m a guerpie 
por ce ne morrai ge mie 
ainzque ceste fust bien fenie 
une dame sanz vilonie 
qui ert suer au duc de maience 
haut et seri et cler commence 
main se leva bele aeliz 
dormez jalous ge vos en pri 
biau se para miex se vesti 
desoz le raim 
mignotement la voi venir 
cele que j aim 
et li gentiz quens de savoie 
chante ceste tote une voie 
main se leva bele aeliz 
mignotement la voi venir 
bien se para miex se vesti 
en mai 
dormez jalous et ge m envoiserai 
et li quens de lucelebourc 
qui amoit iloec par amor 
une dame de grant solaz 
qui chantoit de mains et de braz 
miex que dame qui fu pieca 
por l amor de li commenca 
c est tot la gieus el glaioloi 
tenez moi dame tenez moi 
une fontaine i sordoit ae 
tenez moi dame por les maus d amer 
si chantant en itel meniere 
resont tuit revenu arriere 
trusqu as trez ou il ot bel estre 
car cil qui de ce furent mestre 
les ont d erbe fresche jonchiez 
biaus les ont fez et affetiez 
et ont osté coutes et liz 
ensamble metent cez tapiz 
por estre a gregnor largete 
varlez i ot a grant plente 
iloec lor ont l eve donee 
que la viande ert aprestee 
tables mises et napes beles 
li chevalier et les puceles 
et les dames sirent par tires 
ne se contint pas come sires 
car ses granz senz et sa proece 
sa bonte et sa grant largece 
l assist mout plus bas que ne die 
ce li vint de grant cortoisie 
et le viel duc de genevois 
fist il seoir a son haut dois 
a son col riches piax de martres 
or cuit que li vesques de chartres 
s amast miex iloec qu en zz sane 
que chascuns i garist et sane 
ses oils d esgarder les merveilles 
tantes faces cleres vermeilles 
et cez douz viz lons et traitiz 
et cez biaus sorcils porvoutiz 
et cez blons chiez et cez biaus cors 
et quant li quens de sagremors 
ot chanté une chanconete 
viande orent et bone et nete 
vin cler et froit de la musele 
et vaisselemente novele 
pastez de chevrols et lardez 
de ce i ert granz la plentez 
de chevriex de cers et de dains 
de fromages et cras et sains 
de la riviere de clermont 
n est riens qui a viande mont 
por qu ele soit bone en este 
dont il n i ait a grant plente 
et a devise et a soushet 
n i a chevalier ne s enhait 
por l emperere qui s envoise 
et c est droiz que chascuns aoise 
sa joie por s envoiseure 
c onques si gentil creature 
com il ert ne but ne menja 
et son voeil ne pensast il ja 
s a armes non et a amors 
et s ot tant autres bones mors 
c onqes tex bers ne fu s il vit 
mout li sist et plot ce qu il vit 
de sa terre et de son roiaume 
tante pucele et tante dame 
et tant bel chevalier de pris 
li serjant qui furent apris 
d oster les nappes quant il virent 
que nus ne menja si en firent 
ce qu il durent mout belement 
li vallet saillent erroment 
por l eve as bacins si la donent 
sachiez que maint s i abandonent 
por tenir au bon roi ses manches 
et cez dames a cez mains blanches 
dont mout lor plesoit la veue 
quant la premiere ot l eve eue 
et cil et celes qui en voudrent 
et les beles dames envoudrent 
lor mantiax entor lor biax cors 
et la feste commenca lors 
des estrumenz et de deduit 
mout tarja poi apres ce cuit 
quant li veneor li archier 
qui alerent hui main chacier 
et li chevalier por esbatre 
ou par yy chemins ou par yy 
repairent fesant lor menees 
grant plente de bestes troussees 
chevriex biches et cers de cresse 
quant la noise des cors apresse 
et cil qui portent les forchiez 
ou il ont mises lor daintiez 
et cil as cors de cerf ramuz 
lors n i remest granz ne menuz 
es pavellons qui ne s en isse 
encontre ciaus qui mainte bische 
orent le jor tolu la vie 
tuit dient qu il ont grant envie 
de ce qu il n i furent alé 
cil veneor mal atirié 
cil qui avoient buisiné 
s en revindrent mout hericié 
es ledes chapes de grisan 
qui ne furent noeves oan 
et heuses viez rouges et dures 
et roncins durs sanz ambleures 
et sont en sanc jusq as jarrez 
et ont derrier euls lor brachez 
et les liens desor les braz 
il ne porterent roiz ne laz 
aincois pristrent a forcoier 
yy cers sanz ce que li archier 
ocirent ciax q as mains lor vint 
qu il en ocistrent plus de yy 
biches chevriex lievres goupiex 
qui ont par devers les cortiex 
dan constan tolu maint chapon 
li keu firent la venoison 
destrousser si la portent cuire 
n i a nul qui de faim ne muire 
de ceuls qui ont en bos esté 
por ce ont li seneschal hasté 
a la cuisine lor viande 
queque l empereres demande 
a ses veneors des noveles 
cez dames et cez damoiseles 
s en revont as tentes deduire 
et cil qui ne voelent ciax nuire 
qui recontoient lor menconges 
vos deissiez que ce fust songes 
des merveilles qu il lor contoient 
il se rit de ce qu il mentoient 
mes c est coustume de tiex genz 
apres none fu beaus et genz 
li soupers aprestez et cuiz 
et serjans voiseus et recuiz 
de quanque fere a cort covint 
i ot assez et quant ce vint 
qu en reparla des napes metre 
bien fu qui s en sot entremetre 
q assez i ot varlez et genz 
as bacins as vassiax d argent 
donent l eve communement 
on les rassist si fetement 
com il orent sis au disner 
cil qui vindrent del bois vener 
se sont d une part tuit assis 
qu il ne sont mie si forsis 
de viande com sont li autre 
tant en ont pris et d un et d autre 
qu il n en est mesure ne conte 
li veneor n orent pas honte 
s il orent boef au premier mes 
as bons aus destrempé d aigres 
et puis oisons et mortereux 
il i ot tels des amoreus 
qui en menjassent bien ce cuit 
mes il souperent par deduit 
lor daintiez et lor venoison 
dont il i ot si grant foison 
nuls tant fust povres n i failli 
mes savez dont sont mal bailli 
que il ne sevent q est mesese 
einsi les paist cils rois a ese 
quant il orent mengié assez 
et beu trestot a lor sez 
pas rouge vin a tostees 
quant les napes furent ostees 
il se sont tuit levé des tables 
puis sont alé joer as tables 
et yy chevaliers d autre part 
rejoent as dez au hasart 
denier a autre tresqu a yy 
et li autre resont assis 
cil as eschez cil a la mine 
vieleors a dras d ermine 
vielent par cez pavellons 
les dames et les compegnons 
l empereor s en issent hors 
main a main em pur lor biau cors 
devant le tref en zz pre vert 
les puceles et li vallet 
ront la carole commenciee 
une dame s est avanciee 
vestue d une cotele en graine 
si chante ceste premeraine 
c est tot la gieus enmi les prez 
vos ne sentez mie les maus d amer 
dames i vont por caroler 
remirez voz bras 
vos ne sentez mie les maus d amer 
si com ge faz 
un vallez au prevost d espire 
redit ceste qui n est pas pire 
c est la jus desoz l olive 
robins enmaine s amie 
la fontaine i sort serie 
desouz l olivete 
e non deu robins enmaine 
bele mariete 
ceste n ot pas duré yy tours 
quant li filz au conte d aubours 
qui mout amoit chevalerie 
recommence a voiz serie 
main se levoit aaliz 
j ai non enmelot 
biau se para et vesti 
soz la roche guion 
cui lairai ge mes amors 
amie s a vos non 
et la duchesse d osteriche 
qui si estoit de beaute riche 
q en ne parloit se de li non 
recommence ceste chancon 
main se leva la bien fete aeliz 
par ci passe li bruns li biaus robins 
biau se para e plus biau se vesti 
marchiez la foille et ge qieudrai la flor 
par ci passe robins li amorous 
encor en est li herbages plus douz 
que de robin que d aaliz 
tant ont chanté que jusq as liz 
ont fetes durer les caroles 
se sire oedes de ronqueroles 
trovast tel roi ce fust barnez 
mes li tens est si atornez 
q on ne troeve mes qui bien face 
por ce s enledist et efface 
chevalerie hui est li jors 
cele grant joie et ciz sejors 
dura bien yy jors passez 
quant cil qu il avoit amassez 
voelent raler en lor pais 
lors venoient ce m est avis 
si biau present et si biau don 
et joiau de mainte facon 
qu il done chascun et chascune 
il n i avoit dame nes une 
ne pucele qui noient vaille 
cui il ne doinst ainzque s en aille 
et fet chascune tant d onor 
qu il desert sa grace et s amor 
itels rois doit bien tenir terre 
qui se fet avoir et conquerre 
l amor et le cuer de ses genz 
cist assembloit les parlemenz 
por veoir ses barons ensamble 
il n estoit mie ce me samble 
de cez rois ne de cez barons 
qui donent or a lor garcons 
rentes et prevostez a ferme 
dont les terres et il meesme 
sont destruites et il honi 
s ont tot le monde aviloni 
ce met les prodomes arriere 
et les mauves en la chaiere 
mal fet bers q es met en baillie 
que ja por nule segnorie 
nuls vilains n iert se vilains non 
cist empereres cist prodom 
lor fu toz tens ades eschis 
de vavassors fesoit baillis 
qui aiment deu et criement honte 
qui s onor et quanq a lui monte 
li gardoient come lor iex 
l empereres voloit mout miex 
que li vilain et li bourjois 
gaaignassent de lor avoirs 
qu il lor tolist por tresor fere 
car quant il en avoit a fere 
il savoit bien que tot ert soen 
et ce li venoit de grant sen 
q a son besoig estoit tot prest 
et le chatel et le conquest 
il n en erent se garde non 
et s erent riche et de grant non 
et marcheant de grant avoir 
il ne trovoient bel avoir 
a nule foire ou il alassent 
ne biau cheval qu il n achatassent 
por presenter l empereor 
mout li fesoient plus d onor 
cil present que s il les taillast 
ja nuls marcheanz qui alast 
ne siens ne autres par sa terre 
por nul besoig por nule guerre 
ne soufrist qu il fust destorbez 
tant larrons avoit essorbez 
tant robeors fet essillier 
si seur com par zz moustier 
aloit chascuns parmi son regne 
bien vit li haus princes et regne 
qui si sagement tint sa terre 
or avint que li quens de guerre 
avoit guerre au duc de baiviere 
por nul avoir ne por proiere 
ne voloit li dus doner trive 
l emperere ala en la vile 
le conte si les apesa 
et fist tant que li dus besa 
le conte mes ce fu a paine 
mout fet bien prodom qui se paine 
de pes querre en mainte maniere 
en ce qu il revenoit arriere 
a zz sien chastel sor le rin 
s iert zz jor levez par matin 
et li jors eschaufa vers tierce 
et il ot chevauchié grant piece 
ce sachiez qu il li anuia 
un sien vieleor qu il a 
qu on apele a la cort juglet 
fist apeler par un vallet 
il ert sages et de grant pris 
et s avoit oi et apris 
mainte chancon et maint biau conte 
li vallez ert filz a un conte 
si l apela tantque cil vient 
fet l empereres " se te vient 
d orgoeil ou de melancolie 
que tu hez tant ma compegnie 
dehez ait sanz moi qui t aprist " 
en riant par le frain le prist 
s issent fors del chemin amdui 
fet li empereres " j ai hui 
certes eu mout grant someil 
aucun conte dont ge m esveil 
me conte " fet il " biaus amis " 
en riant li a lores mis 
le braz senestre sor l espaulle 
fet il " ne l tenez mie a faule 
une mervelle qui avint 
uns bachelers qui de la vint 
ou ce ot esté me conta 
en cele champaigne hanta 
uns chevaliers preus et vaillanz 
et si ert biaus et avenanz 
et de mout sage contenance 
si amoit une dame en france 
en cele marche de perchois 
por riens q en li meist a chois 
ne lessast il qu il n i alast 
il n est chevaliers s il l amast 
qu il ne cuidast bien estre rois 
la biaute le pris del barrois 
au jor que plus en pot avoir 
ce sachiez de fi et de voir 
si fu noienz avers cestui " 
fet li empereres " mes hui 
n avrai ge talent de dormir 
car pleust or au aa espir 
si m eust cousté yy yy mars 
et que mes chastiax fust toz ars 
anquenuit ainzque g i entrasse 
par covent que ge encontrasse 
un autre tel come cil fu 
si fust tote la vile en fu 
diex com fust or sires de mi 
n iert pas la dame sanz ami 
qui si l avoit preu et vaillant 
par deu juglet or di avant 
se la dame fu si plesanz 
endroit soi com cil fu vaillanz 
ce fust mervelle ce m est vis " 
fet jugles " ce que ge devis 
cil fu mout preuz mes c est noienz 
avers celi de cui comenz 
a descrivre com el ert bele 
sa bloie crigne recercele 
en ondoiant aval le vis 
a flor de rose a flor de lis 
samble la face de color 
car la rougeur o la blanchor 
i fu mout soutilment assise 
de riens n i fu pas entreprise 
nature qui la fist tant bele 
qu en tot le mont jusq a tudele 
ne peust len sa per trover 
les oils ot beaus por esgarder 
vairs et clers plus que n est rubis 
sorcils bien fez lons et tretiz 
non pas joignans c est veritez 
les denz de la bouche et le nez 
avoit toz fez par majestire " 
n aprist pas hui si a descrire 
qui l embeli en tel meniere 
" mout par avoit simple la chiere 
blanche poitrine blanc le col 
il n ot si bele jusqu a dol 
cors ot gent biaus braz beles mains 
nus ne peust estre vilains 
por qu il fust en sa compegnie 
tant ert plaine de cortoisie 
et de sens o la grant beaute 
ce sachiez vos de verite 
qu ele ert tel com ge la devis 
or tien " fet il " cest mantel gris 
certes qu il est bien emploiez 
je voudroie estre el cors plaiez 
mesque ge mort n i receusse 
par tel covent que ge seusse 
s en france a mes tele ne tel 
ja diex ne me maint a l ostel 
s il i a lieu se ge l savoie 
que demain ne fust a la voie 
li messages por l aler querre 
et s il voloit avoir ne terre 
et bon segnor et bon ami 
tost avroit recovré en mi 
de la dame ne di ge mie 
toz i morrai sanz tele amie 
q en mon regne n a sa pareille " 
fet jougles " vos dites mervelle 
que n est ne si preuz ne si bele 
ne chevalier ne damoisele 
q ausi bele encore ne soit 
et ausi preuz ou que ce soit 
si vos di bien que g en sai une 
et que ge n ai doné nes une 
beaute celi que ceste n ait 
ce dit bien chascuns qui la voit 
et si sai bien com el a non 
que ses freres est de haut non 
et de mout gregnor pris encore 
que cil dont ge vos disoie ore 
qui si estoit bien entechiez 
biaus amis jouglet or sachiez 
se ge de ce puis certains estre 
de bone heure vos fist dex nestre 
qu a toz jors mes vos en ert miex 
einsi joie ge de mes iex 
se ge par vos sai le manoir 
et la terre ou il puet manoir 
cil qui tant est et preuz et biaus 
tient il ne cite ne chastiaus 
de quel richece puet il estre " 
fet jougles " onques ne pot pestre 
de sa terre yy escuiers 
puisqu il fu primes chevaliers 
et s est et a gris et a ver 
toz tenz et este et iver 
et a soi tiers de compegnons 
car ses granz pris et ses renons 
et ses granz cuers et sa proece 
le porvoit si bien et adrece 
qu il a terre et avoir assez 
mout a dex en lui amassez 
toz ses granz biens " fet l emperere 
mout puet estre lie la mere 
qui porta filz de si haut cuer 
bien me devroit on geter puer 
se je ne l ai a compegnon 
or me di coment il a non 
guillame de dole l apelent 
tuit cil qui el pais reperent 
non pas par ce qu ele soit soe 
di moi dont por qoi s en avoue 
qu il en maint pres a un plessie 
s a par dole plus essaucié 
son sornon que par une vile 
ce vient plus de sens que de guile " 
fet l empereres " ce fet mon 
et sa suer coment a a non 
qui si a bel et gent le cors 
sire el a non lienors 
ce dit li nons de la pucele " 
amors l a cuit d une estencele 
de cel biau non mout pres del cuer 
or li seront sachiez d un fuer 
totes les autres por cesti 
beneoiz qui cest non basti 
" et li prestres qui fu parrins 
il fust arcevesqes de rains 
se je fusse sires de france 
or n i a fors de l aliance 
fere erroment entre vos yy " 
fet jougles " si te consaut dieus 
or me rembeliz la pucele " 
