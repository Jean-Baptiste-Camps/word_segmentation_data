qui tout veut fere sans conseil 
se mal l en vient ne m en merveil 
an toute rien est bien droiture 
que len esgart sans et mesure 
bien doit cil qui en mer se met 
garder que li tens li promet 
et quant il voit qu il a bon vent 
dont puet nagier seurement 
ainsi qui s entremet d amer 
et par savoir se veut mener 
bien doit garder au commencier 
que ne se lest trop enlacier 
quar puisqu il s en est entremis 
et il en est auques sorpris 
dont n est il pas a son plesir 
soit biens soit maus n en puet partir 
et neporquant se il avient 
que cil qui fole amor maintient 
en est sorpris et bien destroiz 
lors est il bien reson et droiz 
que cele en oie sa proiere 
et ne soit pas vers lui trop fiere 
que trop i puet avoir domage 
par son orgueil par son outrage 
amors que nature consent 
puisque en xx se prent 
et du tout est a lor plesir 
dont est el bone a maintenir 
et s il avient que fame prit 
qui qu ele soit que escondit 
je di por voir sanz entreprendre 
c on la devroit ardoir ou pendre 
narcisus qui fu mors d amer 
nous doit example a toz doner 
amors blasmoit et sa puissance 
mes puis en prist amors venjance 
a tele amor le fist aclin 
dont il recut mort en la fin 
il devinoit de tebes nez 
de dire voir ert esprovez 
nus ne pooit apercevoir 
ne par espirement savoir 
que onques deist se voir non 
por ce estoit de haut renon 
une dame de la cite 
i a zz suen enfant porté 
que li die ce qu il en sent 
se vivra pou ou longuement 
et cil li dist tout sanz voisdie 
' gart bien qu il ne se voie mie " 
' ne vivra gueres s il se voit " 
cele l ot qui pas ne l creoit 
gabant s en torne si dist bien 
que sa parole ne vaut rien 
lonc tens en furent en doutance 
et en la fin vint la provance 
narcisus crut et devint granz 
et bien pooit avoir xx anz 
granz fu de cors et de mesure 
onques si bele creature 
ne fu nee mien escientre 
nature i mist toute s entente 
a deviser et a portrere 
et a grant paine le pot fere 
tout si comme il l ot devisé 
que tant i ot de la biaute 
onques ne sot tant porpensser 
que lueques ne vousist moustrer 
primes a fet ses ieus rianz 
simples et vairs clers et luisanz 
mes sor tout ce que ele i mist 
li dieus d amors du sien i mist 
il li assist zz douz regart 
qui tout le mont esprent et art 
puis fist le nez et puis la face 
plus blanc que cristal ne que glace 
les denz plus blanches ne sont nois 
si les assambla xx et xx 
quant chascune ot par soi assise 
les levres mist en tele guise 
c un poi i lessa d ouverture 
selonc reson et par mesure 
et quant ele ot fete la bouche 
amors une doucor i touche 
fame qui une foiz la sent 
de s amor alume et esprent 
apres li a fet le menton 
et de toutes pars environ 
le va polissant a sa main 
tant que il est souef et plain 
cler et luisant sont si sorcil 
du cuir du front est si soutil 
cheveus crespés recercelez 
plus luisent que ors esmerez 
quant tout l ot fet a son commant 
par le viaire li espant 
une color qui n est pas fainte 
et par la face qui est painte 
ne se palist ne ne se muet 
tant face chaut ne tant ne pluet 
ne ne desment en nule fin 
teus est au soir comme au matin 
les mains ot beles a merveille 
ele meisme se merveille 
comment ele le fist si bien 
quant l esgarda n i blasma rien 
que quanqu ele voit li est vis 
qu il ne puet estre mieus assis 
par tel engin et par tel eure 
et par tel sens le fist nature 
c on ne puet en nul lieu trover 
si biau damoisel ne son per 
li valles ot xx anz 
molt estoit biaus et avenanz 
molt amoit et bois et riviere 
c est son deduit c est sa proiere 
qu il peust cerf ou porc trover 
qu il en peust son cuer oster 
ne d amors nule rien ne set 
dames et chambres fuit et het 
par aventure ert reperiez 
du bois toz las et traveilliez 
de corre estoit toz eschaufez 
s en ert creue sa biautez 
il avoit molt fresche color 
si qu il passoit lez une tor 
des fenestres a jus gardé 
la fille au roi de la cite 
danes ot non la damoisele 
en tout le pais n ot plus bele 
ele choisi le damoisel 
molt le vit gent et cointe et bel 
gresle par flans et gros le pis 
biaus braz avoit auques fornis 
lons et gresles avoit les doiz 
et les jambes et les piez droiz 
voit le cheval qui se desroie 
et fet fremir toute la voie 
de ce qu ele li veoit fere 
ne li pooit il riens desplere 
tant l esgarde que ne se muet 
tant comme ele aviser le puet 
molt se merveille et si a droit 
por qoi si volentiers le voit 
amors regarde cele part 
vers la pucele gete zz dart 
la pucele se sent ferue 
en la place chiet estendue 
isnelement oevre son sain 
par tout son pis taste a sa main 
plaie cuide trover dehors 
mes ele estoit dedenz son cors 
lors sent que ou cors est ferue 
si en est auques esperdue 
molt durement s est dementee 
et si a la color muee 
ahi amors comme es poissant 
comme est ta seignorie grant 
tu ne doutes conte ne roi 
le plus sage mes en esfroi 
amors est rage et derverie 
qui toute chose enserre et lie 
amors angoisse amors estraint 
amors noircist viaire et taint 
amors destraint amors embrace 
amors met gent en male trace 
amors les fet tant chevauchier 
qu il n ont ne voie ne sentier 
amors a si ceste conquise 
qu ele ne set en quele guise 
ele se puisse contenir 
pleure et plaint et fet zz souspir 
or a froidure or a trop chaut 
or fremist et ore tressaut 
amors a ceste si atainte 
que ele en a sa face tainte 
la nuit vient et le jor trespasse 
la pucele est de pensser lasse 
son lit fet fere et va gesir 
torna zz tor ne pot dormir 
dormir ne puet amors ne l lest 
' lasse " fet ele ' ce que doit " 
' ne puis dormir ne reposer " 
' torner m estuet et retorner " 
' en paine sui et en travail " 
' ne sai por qoi je me travail " 
' il m est avis que j ai dur lit " 
' de dieu soient tuit cil maudit " 
' qui le me durent er soir faire " 
' trop sont felon et deputaire " 
' je m en sui bien aperceue " 
' la coute ne fu pas meue " 
' la plume n est pas remuee " 
' aincois est toute amoncelee " 
' grant merveille est de ce que voi " 
' de ce prendrai je bien conroi " 
' je ferai ces fames lever " 
' por ceste coute remuer " 
lors vest une pelice hermine 
et va au lit a sa meschine 
esveillié l a se li a dit 
qu ele li face tost son lit 
cele le fet isnellepas 
oste la coute et toz les dras 
et remue neis l estrain 
ele meisme i mist la main 
torne la coute et puis les dras 
or le veut haut or le veut bas 
or le veut abessier aus piez 
or est li chevez trop hauciez 
or est estroit or est trop grant 
or est a une part pendant 
sa norrice va maudissant 
por ce qu il n est a son talent 
avis li est que bien estoit 
savez por qoi que ele avoit 
le jovencel entroublié 
et quant ele ot zz poi penssé 
et il li est membré de lui 
adonc commence son anui 
' lasse " fet ele ' que puet estre " 
' je ne gis pas bien a senestre " 
' or sui sor destre moi que chaut " 
' ce ne me done ne ne vaut " 
' que je n ai bien de nule part " 
' ja damedieus n ait en moi part " 
' se n est li lis dont je me dueil " 
' ou plus sui tendre que ne sueil " 
' or ai au cuer une grant rage " 
' qui si alume mon corage " 
' quant vueil dormir si me fremis " 
' or me relief et or me gis " 
' or vueil je a celui pensser " 
' que je vi ier par ci passer " 
' et qu ai a fere du vassal " 
' c est la riens qui plus me fet mal " 
' quant me membre de sa biaute " 
' biaus est que chaut de sa bonte " 
' il est espoir d ire toz plains " 
' et anvieus fel et vilains " 
' et qu ai je dit qu a il vers moi " 
' mespris por qoi blasmer le doi " 
' por qoi loer je me doi tere " 
' il me samble molt debonere " 
' dont me vient or del felonie " 
' soz ciel n a homme qui ne die " 
' qu il ne soit biaus a desmesure " 
' nus hom plus bele creature " 
' ne vit ne puet estre mauves " 
' je ne le blasmerai jamais " 
' par foi il est et biaus et buens " 
' et toi que chaut quant il n est tuens " 
' a que fere seroit il miens " 
' ja n est il pas reson ne biens " 
' ne droiz que je prenge baron " 
' se par le congie du roi non " 
' congie lasse si lonc respit " 
' ja n avrai joie ne delit " 
' ja par dieu se je sens avoie " 
' le sien conseil n i atendroie " 
' dont me vient or tele parole " 
' orains fui sage et or sui fole " 
' veus tu par toi tel conseil prendre " 
' et ne te vient il mieus atendre " 
' fille es de roine et de roi " 
' de ce prendrai je bien conroi " 
' seignor avrai n i puis faillir " 
' et se il n est a mon plesir " 
' et qu est ce dont n a il bonte " 
' qui m a ore cel plet mandé " 
' te plest il bien oil par foi " 
' mes je ne sai pas ne ne voi " 
' comment je peusse savoir " 
' comment li deisse le voir " 
' viaus si que il le seust bien " 
' quar il me plest sor toute rien " 
' et lui et quanques li voi fere " 
' par dieu ne me porroit desplere " 
' je le vi si bel et si gent " 
' ses piez ot es estriers d argent " 
' quel col quel vis et queles mains " 
' je vi la sele et les lorains " 
' et quel bouche por lui besier " 
' quant il seoit sor le destrier " 
' he dieus porrai je vivre tant " 
' que je l eusse a mon talant " 
' ne l avroie pas c est sanz faille " 
' entree sui en grant bataille " 
ainsi se demente par soi 
toute nuit fu en grant esfroi 
or pense or pleure et or se siet 
or li plest qu ele se reliet 
or se chastie or se conforte 
et puis si voudroit estre morte 
en tel torment en tel dolor 
fu toute nuit de si au jor 
grevee fu et traveillé 
et puis zz pou assouagie 
de cel torment de cele mort 
les ieus clot et puis si s endort 
ainz que le jor deust luisir 
se resveilla ne pot dormir 
ainz va ester a la fenestre 
garda a destre et a senestre 
savoir se verroit nule part 
celui qui si l esprent et art 
et quant ele ot tant atendu 
garda aval si a veu 
de loing venir le damoisel 
mes onques mes ne vit si bel 
ne si bien fet comme il li samble 
plaint soi et puis souspire et tranble 
tant l esgarda et fu en pes 
comme le pot veoir de pres 
et quant el le vit esloingnié 
faut soi li cuers plessent li pie 
pasmee chiet el pavement 
lors recomence son torment 
primes li plest qu ele le mant 
et puis li vient autre talant 
et dist qu ele ne set message 
cui ele ost dire son corage 
' lasse " fet el ' com sui en paine " 
' ce est amors qui si me maine " 
' onques mes ne soi riens d amer " 
' or me covient mal endurer " 
' amors me fet sovent trambler " 
' ne puis d amors conseil trover " 
' se cil que j aime autant m amast " 
' et il seust c on en parlast " 
' et mon pere le consentoit " 
' je le devroie avoir par droit " 
' mes n est pas droiz que le requiere " 
' assez sommes d une maniere " 
' d une biaute et d un aage " 
' nous ne sommes pas d un parage " 
' il est assez de haute gent " 
' si ne sommes mie parent " 
' ainsi vait par li devisant " 
' ce ne me vaut ne tant ne quant " 
' de ce n a mon pere que fere " 
' il entent a son autre afere " 
' que porrai je dont devenir " 
' je ne porrai ces maus soufrir " 
' mander m estuet ou envoier " 
' mes message n i os noncier " 
' assez vaut mieus que je li die " 
' mes je dout que ne me desdie " 
' et se du tout m escondissoit " 
' autre message qu i feroit " 
' nus ne fera si bien la chose " 
' com cil cui ele est quant il l ose " 
' quel part le porrai retrover " 
' comment porrai a lui parler " 
' dont n avrai je mie paor " 
' donques quant le verrai le jor " 
' je m en istrai ja ne l verront " 
' cil qui en la chambre seront " 
' si l atendrai en cest chemin " 
' par ou il vient chascun matin " 
' quant ert des autres esloingniez " 
' g irai et li charrai aus piez " 
' crierai lui por dieu merci " 
' quant je li avrai tout gehi " 
' conterai lui par grant haschie " 
' comment s amor m a enlacie " 
' que est ce danes que tu diz " 
' est donc tes sens ainsi periz " 
' as tu toute honte perdue " 
' quel rage t a escommeue " 
' es tu si fole et si dervee " 
' qui es tu di moi ta penssee " 
' ne sez tu que es fille a roi " 
' oil " fet ele ' bien le croi " 
' amors n a soing de seignorie " 
' cil n aime pas bien qui ne prie " 
' lasse or ai je perdu le sens " 
' cheue sui en grant porpens " 
' ne sai ou vueille aler chacier " 
' quant ne savroie le sentier " 
' cui chaut ce ne me grieve rien " 
' amors m i aidera molt bien " 
quant ce a dit et devisé 
si a en soi conseil trové 
qu ele i ira a ce se tient 
la nuit trespasse et li jors vient 
toute la nuit fu en dolor 
ainz ne dormi de si au jor 
si tost comme la clarte vit 
tout coiement issi du lit 
merveille est d amors qui ce fet 
qui tout embrace a lui atret 
sage homme fet estre sanz honte 
savoir qu il ait riens ne li monte 
amors enseigne aler par nuit 
seurement et sanz conduiz 
tant com plus sont li tens obscur 
tant a le cuer felon et dur 
tant l a changie amors et muet 
tant la maine comme ele puet 
et des l ore jusqu a la mort 
amors ne garde droit ne tort 
neis danes la fille au roi 
a ele ja trete vers soi 
ne set dont est de quel parage 
ne n entent pas son fol corage 
cuide soit bien quanqu ele fet 
he dieus comme a empris mal plet 
ele a la chambre desfermee 
par zz guichet s en est alee 
et va tant com chemin li dure 
jusques au bois ne s asseure 
qui estoit pres de la cite 
ele l avoit bien esgardé 
des fenestres ou ele estoit 
que le vallet ilues venoit 
lors s est lez zz buisson assise 
toute nue fors sa chemise 
afublee fu d un mantel 
iluec atent le damoisel 
ele porpensse qu el dira 
' dieus " fet ele ' quant il vendra " 
' donez que j aie hardement " 
' de lui bien dire mon talent " 
atant fine ses oroisons 
maintenant vit les compangnons 
et quant il sont venu apres 
que il veoir ne les pot mes 
derriere zz arbre se repont 
cil passent outre si s en vont 
et narcisus venoit derriere 
tout seul parmi une charriere 
et s en vint droit a la pucele 
et l esgarda molt la vit bele 
por ce qu a cele eure ert levee 
cuida ce fust deesse ou fee 
du cheval descent si l encline 
pres de lui se trest la meschine 
merveille soi por qoi fesoit 
puis li demande qu ele avoit 
' sire " fet el ' ne vous anuit " 
' une lasse qui tout bien fuit " 
' et qui molt poi prise sa vie " 
' se por ce non qu en vous se fie " 
' biaus sire je le vous di bien " 
' que je vous aim seur toute rien " 
' mes cuers est por vous si destroiz " 
' des ore mes est il bien droiz " 
' que vous aiez de moi merci " 
' ne vous ment pas ainz le vous di " 
' je pri por moi non por autrui " 
' regardez moi gardez qui sui " 
' par dieu je sui fille de roi " 
' je le t afi a toi par foi " 
' por vostre amor pens jor et nuit " 
' amors me maine et me conduit " 
' n i venisse pas autrement " 
' el m a doné tel hardement " 
' et sachiez que merci vous crie " 
' que en vous est toute ma vie " 
' je ne pens aillors nuit ne jor " 
' rent moi sante tol moi dolor " 
' tout seul me pues sante doner " 
' nous nous poons bien entramer " 
' quar assez sommes d un ae " 
' d un afere et d une biaute " 
narcisus l oi si s en rist 
esgarde la se li a dit 
' par dieu pucele molt es fole " 
' quant esmeus tele parole " 
' et molt as grant chose entreprise " 
' quant tu es ci en tele guise " 
' mieus te venist encor dormir " 
' que ci es lieus seule venir " 
' merveilles as fet que hardie " 
' si le tieng a grant vilonie " 
' doit issi aler fille a roi " 
' il n afiert pas n a moi n a toi " 
' que nous amons ne tant ne quant " 
' qu encor sommes trop enfant " 
' tu dis qu amors te fet mal trere " 
' de ce ne te puis je droit fere " 
' mes ce est voirs que mal te face " 
' va t en que ja a dieu ne place " 
' que je l aie por nul avoir " 
' je ne vueil d amors riens savoir " 
' ne je ne le savrai ouan " 
' je n ai cure de tel ahan " 
' mes je te pri va t en arriere " 
' tu pers et gastes ta proiere " 
la pucele plus pres se trest 
parole et crie riens ne fet 
et gete arriere son mantel 
toute est nue le cors ot bel 
tant l a destrainte la froidure 
et la voie qui tant ert dure 
le sanc li saut parmi l orteil 
que tout le pie li fet vermeil 
l eve li cort aval la face 
et vit ses mains que joint et lace 
neis ses gans et ses orfrois 
qui plus sont blanches que ja nois 
blanche char ot soz la chemise 
nule pitie ne l en est prise 
dieus si dur cuer et si felon 
souz ciel n a si riche baron 
prince conte ne roi si haut 
empereor ne amiraut 
qui longuement se tenist mie 
que ne parlast de conpaignie 
de quanqu ele dit n a il cure 
tort a de riens ne l asseure 
encor avoit a dire assez 
quant narcisus en est tornez 
ele demeure lors se pasme 
quant ele revint si se blasme 
' lasse " dist ele ' je sui morte " 
' quant nule rien ne me conforte " 
' or sui je morte et mal baillie " 
' james n avrai joie en ma vie " 
' que rien que die ne me vaut " 
' tout bien me fuit et mal m assaut " 
' danes je te disoie bien " 
' ne me vousis croire de rien " 
' et or m as fet si mal baillir " 
' par dieu moi a il fet faillir " 
' bien m i connois et si me plaing " 
' et or me retorne a desdaing " 
' moi a il escondite moi " 
' dont ne sui je fille de roi " 
' et il est filz a zz sien homme " 
' he dieus com ci a pesant somme " 
' et comme est grief a maintenir " 
' que porra ele devenir " 
' s il fust let il m en pesast viaus " 
' ce poise moi qu il est si biaus " 
' vilainement parla a moi " 
' il li desplut je ne sai qoi " 
' que li pot il en moi desplaire " 
' ce que il est de si put aire " 
' et je sui avenant et bele " 
' et avoec ce je sui pucele " 
' et s ai biaus piez et beles mains " 
' il n i a plus il est vilains " 
' et felon et mal afetiez " 
' lasse dane vit il tes piez " 
' que j avoie si espinez " 
' et si n est mie porpenssez " 
' lasse " dist ele ' que dit oi " 
' ja l aim je tant et tant le croi " 
' voire par dieu et vueil amer " 
' je n en puis pas mon cuer oster " 
' or m est s amor toute novele " 
' que sa grant biaute me rapele " 
' quant m en vueil partir ne me lest " 
' ne me chaut de ce que m a fet " 
' et s il encor se repentoit " 
' et il por amender venoit " 
' mes bien croi que n a de ce cure " 
' il n a soing de fere droiture " 
' ne l puis lessier ne l puis guerpir " 
' ne n en puis pas mon cuer partir " 
' ne sai que di molt me merveil " 
' querre m estuet autre conseil " 
' il n avra ja si dur corage " 
' que il ne m aime comme sage " 
' ne sai que faz ne sai que di " 
' molt ai entrepris grant anui " 
' qui sui je donc qui est mon pere " 
' li rois et qui est donc ma mere " 
' dont ne sai je qu ele est roine " 
' je n ai ne ami ne parent " 
' ne n ai conseil de nule gent " 
' menconge est ainz sui orfeline " 
' par foi si ai et tu dane " 
' as tu donques le sens dervé " 
' qu i fis ou bois et qu i sui quise " 
' je me contieng en fole guise " 
' ce fet amors qui si me lasse " 
' ne sai que plus droit le nommaisse " 
' se je deisse derverie " 
' voirs est ce est forsenerie " 
' j es en pes or sui en guerre " 
' vrais dieus du ciel et de la terre " 
' et cil de l air et de la mer " 
' tuit cil qui sevent point d amer " 
' et qui el ciel avez baillie " 
' tu veneris qui m as trahie " 
' mere dieu priez vo fil " 
' que il me get de cest peril " 
' et de celui prenez venjance " 
' par qui je muir sanz repentance " 
' fetes qu il sache qu est amors " 
' et qu il n en puist avoir secors " 
li dieu ne l ont pas mesoie 
bien sera fet ce qu ele prie 
arrier s en va a son guichet 
dedenz sa chambre se remet 
narcisus ot zz cerf veu 
et toute jor l avoit seu 
molt par avoit angoisseus chaut 
que li solaus estoit en haut 
et quant miedis fu passez 
li valles fu molt eschaufez 
de ses compaignons se dessoivre 
et vait querant eve por boivre 
lors a veu une fontaine 
qui molt estoit et clere et saine 
deseur estoit l erbe menue 
qui tout entor estoit creue 
ilueques li plot a remaindre 
et quant il vout son soif estaindre 
d un autre soif est eschaufez 
qui li fet greignor mal assez 
quant il s abessa sanz deloit 
par dedenz la fontaine voit 
l ombre qui estoit d autre part 
avis li est que le regart 
cuide que soit fee de mer 
qui la fontaine ait a garder 
molt esploite amors en poi d eure 
qoi que il soit et que demeure 
son ombre en la fontaine voit 
si se merveille que ce soit 
commenca lors si a amer 
que il n en pot son cuer oster 
plus la regarde et plus li plest 
ne se muet amors ne li lest 
il crient molt ne l oie parler 
ne s i ne veut plus demorer 
molt le regarde visaument 
le cors le vis qu il avoit gent 
vairs ieus longues mains et lons dois 
molt est angoisseus et destrois 
c est cil qui tant blasmoit amor 
qui tant l a mis en male error 
or li prie qu il ait encore 
plaint soi et souspire et puis plore 
mes esgarez est d une chose 
ne se puet tere et parler n ose 
pasme soi et fet zz souspir 
de parler ne se puet tenir 
' chose " fet il ' que leenz voi " 
' ne sai comme apeler te doi " 
' se dois estre nymphe apelee " 
' ou se tu es deesse ou fee " 
' qui que tu soies vien ca hors " 
' et si me demoustre ton cors " 
' tu ne dois pas estre si fiere " 
' vien ca que te trais tu arriere " 
' mainte foiz ai esté requis " 
' or sui de male amor espris " 
' or sai je bien qu eles ont droit " 
' et qu eles se plaingnent a droit " 
' que te vas ore tant mucant " 
' parole a moi et vien avant " 
' legierement i pues parler " 
' entre nous n a point d amer " 
' fors zz poi d eve qui m ocist " 
' dieus entent ele que j ai dit " 
' nenil par dieu trop est parfont " 
' par dieu si fet et si respont " 
' je li voi les levres mouvoir " 
' mes l oie n en puis avoir " 
' ne ne m i lest la voiz oir " 
' ce fet que ne la puis veir " 
' e por qoi ne loi je parler " 
' que ne se vient ca hors moustrer " 
' ou ce li vient de grant orgueil " 
' ou ele veut ce que je vueil " 
' quar quant je ri je li voi rire " 
' quant je souspir ele souspire " 
' et quant je plor fet autretel " 
' ele ne file ne fet el " 
' quant duel faz je cuit que le face " 
' je vi les larmes en sa face " 
' por qoi le fet s ele m amast " 
' el venist hors si se moustrast " 
' ou issi me cuide escharnir " 
' ou el ne puet ca hors venir " 
' que ferai je que porrai dire " 
' or plaing or plor et or souspire " 
' le cuer m eschaufe si ai froit " 
' quel froidure est ce que ce doit " 
' quant il fet si grant chaut ca hors " 
' et je ai froit dedenz le cors " 
' or me membre que je doi dire " 
' que tel dolor et tel martyre " 
' et tel vie seulent mener " 
' cil qui s entremetent d amer " 
' est ce amors qui si me grieve " 
' lors n a pooir que se relieve " 
' d amors ne doi je riens savoir " 
' si faz qu ele est de grant pooir " 
' qu el me destraint et me travaille " 
' si croi je bien et sai sanz faille " 
' mes que ele est ne que ce soit " 
' ou el connoisse ou elle voit " 
' quel gent quel terre a il sor soi " 
' ce ne puis je savoir par moi " 
' et qu ai je a fere de sa terre " 
' de son pais ne vueil enquerre " 
' moi ne tient pas que li requiere " 
' que je soie de sa maniere " 
' qu il m est avis que je sai bien " 
' dont est auques mes mes n en sai rien " 
' nez sui dedenz une montaingne " 
' en roche de terre grifaingne " 
' ou toz jors a et noif et glace " 
' dur a le cuer dure a la face " 
' cors d aymant armez de fer " 
' ses reperes est en enfer " 
' ja ne croirai qoi que nus die " 
' qu il ait eu nule baillie " 
' or sui je ja d amer molt sage " 
' que t en a dont dit ton corage " 
' je ne cuit pas que ce puis estre " 
' que je en sache tout sanz mestre " 
' le bon mestre qui ce me dist " 
' qui dedenz le cors m art et frit " 
' qui m aprent toute sa nature " 
' et si m angoisse a desmesure " 
' ha douce riens qui si m es pres " 
' se tu savoies quels meschiez " 
' et quel dolor je sent por toi " 
' tu vendroies parler a moi " 
' je muir sanz fin et sanz conseil " 
' ainz que demain soit le soleil " 
' me porra len bien trover mort " 
' s avoir n en puis autre confort " 
' molt est en son cuer fel et fiers " 
' qui si m esgarde volentiers " 
' si com je voi a son samblant " 
' et si ne veut venir avant " 
' quanques je faz li voi je fere " 
' ainc mes fame ne me pot plere " 
' por qoi ai tout le mont lessié " 
' tu m as du tout vers toi plessié " 
' et je molt doucement te pri " 
' que tu aies de moi merci " 
iluec esta n en pot partir 
iluec l estuet vivre ou morir 
ne li puet plere autre conseil 
ja ert esconssé le soleil 
toute la nuit de si au jor 
fu il en paine et en dolor 
c onques ne menja ne ne but 
nes sa folie n apercut 
molt fet grant plor et grant duel maine 
ses lermes troublent la fontaine 
et por l eve qui trouble estoit 
ne puet veoir ce qu il soloit 
' ha las " fet il ' qu est devenue " 
' ou est alee or l ai perdue " 
' et je sui ci remez toz seus " 
' dolenz chetiz maleureus " 
' nule ame o moi ci ne remaint " 
' fors seul amors qui me destraint " 
' se compaignie ne me faut " 
' morir m estuet et moi que chaut " 
' j ai perdue joie et solas " 
' mieus vueil morir isnellepas " 
' que estre en paine longuement " 
' de moi nule pitie ne prent " 
quant main s i regarde si voit 
l ombre qui desus l eve estoit 
lors rist et se li fu avis 
que cele li a fet zz ris 
lors fu il donques plus destroiz 
l eve besa plus de xx foiz 
avis li est que molt soit pres 
et retenir ne se puet mes 
gete les braz se l cuide prendre 
mes ne set tant lancier ne tendre 
qu il le puist sentir ne trover 
lors se commence a porpensser 
bien set que c est ombre qu il aime 
adonc se blasme et fol se claime 
mes nequedent ne se puet tere 
son fol pensser ne puet retrere 
desvoiez est ne puet guenchir 
n a droite voie revenir 
quar il estoit si eschaufez 
qu il ne puet estre retornez 
' las " fet il ' voir dist le devin " 
' ma mort aproche c est ma fin " 
' que en fol lieu ai mis m entente " 
' que j en pert joie et ma jovente " 
' or sai de fi et tout de voir " 
' que je ne puis merci avoir " 
' et quant je sui plus angoisseus " 
' plus m ait et destraint li feus " 
' or n ai mestier de nul confort " 
' d estre ici est mon desconfort " 
' je cuidai veir qui que soit " 
' de l ombre qui me decevoit " 
' si me fesoit auques de bien " 
' mes por veoir sai qu il n i a rien " 
' et quant plus sui desesperant " 
' tant est m angoisse assez plus grant " 
' quar amor est ce dont me dueil " 
' que j aim et s ai ce que je vueil " 
' or ne sai je que je demant " 
' quant je me moustre biau samblant " 
' le cors le vis que leenz voi " 
' tout ce puis je trover en moi " 
' j aim moi meisme c est folie " 
' ainc mes ne fu tel rage oie " 
' las je voi bien mon mal m engraingne " 
' si ne voi ame qui me plaingne " 
' vos chans vous prez de ci entor " 
' por dieu esgardez ma dolor " 
' plaingniez et moi et ma biaute " 
' et si dites que mar fui né " 
' cis enfes qui tel mal endure " 
' et muert par tel mesaventure " 
' et tu forez qui ci espanz " 
' qui tant es bele et avenanz " 
' pieca que tu es ci creue " 
' et mainte amor i as veue " 
' or me di s onques a nul jor " 
' veis si angoisseuse amor " 
' nenil par dieu je l sai de fi " 
' porpensse toi si le me di " 
' douz dieus qui tout le mont jugiez " 
' quar vos praingne de moi pitiez " 
' por qoi me lessiez ci languir " 
' je voudroie molt mieus morir " 
' ahi comme cil dieu sont sourt " 
' uns dieus por qoi ne me secort " 
' il m est avis que n ont pooir " 
' pueent il riens nenil por voir " 
' puisque je les apel et pri " 
' et de moi n ont nule merci " 
' dont puis je bien par droit cuidier " 
' qu il ne pueent nuire n aidier " 
' dont me vient ce que je di las " 
' ne l doi croire ne le croi pas " 
' vos dieus quar le me pardonez " 
' quar je paroil com forsenez " 
' comme hom de grant folie espris " 
' et si ne sai por qoi languis " 
' que je ne sai mes qui amer " 
' fors ce que len ne puet trover " 
' et o moi vient et o moi vait " 
' la chose qui si mal me fait " 
' et de moi est ce que je vueil " 
' et ne sai por qoi je me dueil " 
' et quant je ai ce que demant " 
' por qoi ne faz je mon talant " 
' ne sai qui j aim et sui amez " 
' et ce que j aim si m aime assez " 
' ne n est pas en meillor esroi " 
' ne n en poons prendre conroi " 
' je n en puis mes je sui toz seus " 
' et cest amor n est pas de dieus " 
' et si me maine a grant dangier " 
' et si ne fine de proier " 
' las je me plaing et il ne m ot " 
' parent que j aie n en set mot " 
' que sont ore tuit devenu " 
' mi compaignon il m ont perdu " 
' de toute gent sui esloingniez " 
' et en cest bois toz seus lessiez " 
' je cuit que toute riens me het " 
' et ma mere por qoi ne l set " 
' si me venist plaindre et plorer " 
' auques me peust conforter " 
' las dont ne m a nus regardé " 
' qui plaingne moi ne ma biaute " 
' par dieu si fist viaus la pucele " 
' que je trovai ier main si bele " 
' qui se clamoit chetive lasse " 
' et me prioit que je l amaisse " 
' or me puis je chetif clamer " 
' quant onques ne la voil amer " 
' ahi dieus com par sui vilains " 
' et de grant vilonie plains " 
' com par sui dur et de male aire " 
' quant el ne me pot onques plaire " 
' bien me devroit mesavenir " 
' quant onques ne la voil oir " 
' biaus sire dieus quar venist ore " 
' espoir mestier m avroit encore " 
' plus que pere frere ne suer " 
' s i pooie torner mon cuer " 
' ou si apoier mon corage " 
' que j abessaisse ceste rage " 
' que amors m a si eschaufé " 
' amer m estuet outre mon gre " 
' dieus s or venoit par aventure " 
' ja porroit estre bien seure " 
' qui qu ele soit eust m amor " 
' et si m ostast de grant dolor " 
que qu il se plaint et il se blasme 
le cuer li nuit et il se pasme 
et ot la parole perdue 
oevre les ieus si a veue 
la pucele par devant lui 
qui molt ot souffert grant anui 
la fontaine li moustre au doit 
et l ombre qui le decevoit 
samblant li fet qu il se repent 
cele l esgarde bien l entent 
iluec s assist que mot ne dist 
lors se tormente et si s ocist 
iluec le bese iluec le tient 
iluec se pasme iluec revient 
ele l acole puis l embrace 
bese li les ieus et la face 
' ahi " dist ele ' biaus amis " 
' comme estes de la mort sorpris " 
' biau samblant me poez moustrer " 
' mes a moi ne poez parler " 
' lasse com mal assamblement " 
' si dolereus embracement " 
' si cort deport si cort delit " 
' si grant angoisse qui m ocist " 
' lasse ma proiere l a mort " 
' il n i a mes autre confort " 
' morir m estuet par compaignie " 
' que mieus aim assez mort que vie " 
le vallet muert l ame s en vait 
la pucele plus pres se trait 
vers lui se tret par tel air 
du cors se fet l ame partir 
ce fist amors qui l a seurprise 
andui morurent en tel guise 
or se gart bien chascun amant 
qu il ne muire par tel samblant 
