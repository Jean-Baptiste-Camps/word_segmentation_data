seulement de son eage et si l avoit 
la nostre sires 
en lu raine de sa sainte grasse k il 
estoit sage 
a ensuir les conmandemens des saintes 
escriptures quant il l ot 
tout departi et donét as povres 
cou k il avoit si ke 
nule riens ne li estoit remes il s 
en ala en une 
desertine solitaire ki estoit a la 
senestre partie 
de la voie qui s en aloit em egipte 
toute la riviere de nil 
yy liues ensus de la cite de gaze la 
entra il tous nus 
ne n avoit vestu c un sac tant 
seulement dont il couvroit 
ses membres et une pel sains anstoines 
li avoit dounee 
cou afubloit il pour la froidure 
quant ses cors estoit molt 
temptés si estoit il souvent car 
il avoit mout bel viaire 
si com jovenenciaus si proisme et 
si ami li dissent 
et noncierent qu en cel liu ou il 
estoit asrestés avoit mout 
sovent larrons et roubeours ki l 
ociroient car la regions 
estoit 
la endroit habitee il despit les 
paroles qui ensi li estoient dites 
et la mort qui avant li estoit 
misse pour eskiever et pour 
eschaper de la mort parmanable la fu 
li bons jovenenciaus 
et fist som habitacle entre la mer et 
zz palu ki la estoit 
en un mout espaontable liu et mout 
orible ne ne mangoit 
outres tresc atantque li solaus 
estoit couciés et donc 
avoit il molt povre viande car il ne 
mangoit adonkes 
que yy escaloignes tant seulement et 
qant li diables vit 
que li jovenenciaus estoit 
arestés en liu ou onques mais n 
avoit 
hom habité il fu mout dolans ne 
ne savoit qu il peust 
faire car il veoit que il estoit 
par lui vaincus ainsque li 
enfes eust eage de pechier 
mortelment par coi il peust 
sousduire et decevoir il estoit mout 
dolens et le 
mal k il pooit faire n oublioit 
il mie car el jovencel 
metoit il pensees dont il n 
estoit mie acoustumés qui mout 
dolans 
en estoit et mout tristres et 
que faissoit li bons enfes 
de ceste cosse il estoit mout 
coureciés a lui meismes quant 
il pensoit a nul delit terestre donc 
se feroit del ping el pis 
tout ausi com s il peust toutes 
les males pensees 
fors des cuer metre par cele bateure et 
disoit a sa car 
meisme qu il le carceroit del 
fais de famine et de seine 
tantqu ele n averoit cure de reveler 
et que il le justiceroit 
si par caures et par famines et par 
froidures et par lons travaus 
k ele penseroit ancois a la viande 
c a la jovenece ne a folie 
dont conmenca li sains 
jovenenciaus a mener a mener sainte vie 
et 
a dire qu il ne mangeroit et au 
tierc jour non et au quart tant 
seulement pour soustenir sa vie dedens 
son cors et adont ne 
mangoit il se jus non d erbes et 
petit d escaloignes 
adies ert en orisons et looit 
nostre signour et si fouoit 
et labouroit en terre pour herbes 
faire et pour cou que li travaus 
de s ueure doublast la travail de ses 
jeunes et si faissoit 
vaisseles de joins pour ensivir la 
sentenses des apostles ki dist 
' ki nient n uevre ne labeure 
nient ne mangut " 
ci parole conment sains ylaires 
estoit un jour en sa cele 
k il avoit faite de joins si 
vit venir devant lui une 
compaignie de diables ki estoient 
monté sour cevaus tous ardans 
en ceste maniere et par geunes s 
atourna li sains jovenenciaus 
qui estoit plus maigres de cors 
ke nule creature 
adont avint une nuit qu il 
conmencha a oir criemens d enfans 
et baaillemens de bestes et muemens de 
bues et plaignemens 
ausi conme de femes et pluisours 
manieres de diverses vois 
li sains jovenenciaus sot bien et 
entendi que cou estoient 
encantemens de diable dont s 
agenoilla a terre et fist 
le singne de la sainte crois nostre 
signour jhesu crist enmi 
son front et puis conmenca a 
regarder et de ca et de la 
tout emviron lui pour cou qu il 
desiroit mout a veir en 
aucunes manieres les vois qui l 
espaontoient 
la lune luisoit clere et 
resplendissant adonques et 
lors rewarda soudainement si vit 
venir devant lui une compaignie 
de diables mout laide et mout noire 
et mout orible 
sour cevaus tous ardans et droitement 
sour lui venoient 
et li jovenenciaus conmenca tantost 
a huchier nostre 
signour jhesu crist pour secours et aie 
et tantost conm 
il ot apelé nostre signour fu cele 
compaignie esparsse 
et esvanuie dont conmenca li 
jovenenciaus a loer nostre 
signour et grasses a rendre ne ne vous 
aroie a piece contét ne 
dit tous les agais ne les paines ke li 
diaules fissent et 
ne je toutes ces cosses vous voloie 
conter ne dire li livres 
en seroit mout tres grans et la 
matere 
ci parole conment li diables 
aparurent a saint ylaire 
en sa cele en huise de femes toutes 
nues pour lui 
decevoir et en samblances de bestes et 
de gens tous armés 
ausi cors et se laisoient cair as 
ses pies comme mort 
ha quantes fois la ou il se gisoit 
damoiseles li aparurent 
toutes nues bieles et gente 
et c estoit li diables 
en cele samblance et par quantes fois 
beles viandes 
li aparurent devant la ou il 
estoit destrois de grant 
famine a la foie li couroient leu 
devant la ou il estoit en 
orisons et ourloient et goupil 
devant lui et dont venoit li 
uns et devant lui trespassoient 
a la foie si sambloient 
que gens toutes armees 
trespassaisent devant lui et dont 
venoit li 
uns tos armés ausi con ferus 
parmi le cors 
si sambloit qu il deust lues 
morir et se et se laissoit cair 
devant les pies le saint home et li 
prioit k i li donnast sepulture 
li sains jovenenciaus ne 
deguerpisoit mie pour cou ses 
orisons 
ains avoit ades se ciere vers tere 
abaissie et quant il 
avenoit que sa pensee li 
trestournoit a autre cosse par 
aucune 
aventure si conm il avient a nature 
de humaine il saloit sus 
et acoloit celui qui si se 
faissoit malade si le batoit 
de pies 
et de verges mout durement tantque 
cil s esvaunuissoit et li autre 
ausi si estoit delivrés 
ensi estoit li jovenenciaus 
tentés del diable par pluisours 
manieres et en diverses figures et bien 
saciés que tres le 
sissime an dusc a l witisme 
sousfri il les calours et les 
froidures et les pluies et les tourmens 
ki li venoient en une 
cahute de joins qu il avoit faite 
et au witisme an fist il 
une ne celete ki jusc a hui cest jour 
encor dure 
cele cele ot yy pies de le et yy 
pies de lonc si c a 
paines s i pooit il drecier mais un 
poi estoit plus longe 
et se vous le veissiés ele vous 
sanlast mieux sepulture 
ke maisoncele 
ne ne jut onques trusqu a sa 
mort fors sor un lit de jons 
fais a la pure terre la vesture que 
sains anstoines li 
avoit donnee ne lava il onques 
car il dissoit bien que haire 
ne devoit mie estre lavee et les 
saintes escritures retenoit li 
jovenenciaus en se memoire et en sa 
pensee et quant il avoit 
fait ses orisons et dites il 
versilloit et disoit ses saumes 
toutes autresi comme se nostre sires 
fust en sa pensee 
pour cou ke longe cosse seroit a 
raconter toutes ses vertus 
en ordene si comm eles avinrent vous 
conterai jou un poi plus 
briement si que cil qui l 
entendera poura sa vie retenir 
se lui plaist 
apres cou que li jovenenciaus ot yy 
ans tres si au trentisme 
manja li sains hom en ces yy ans 
de ces yy demi sestier de 
ferine dont il faissoit purement 
pour sa vie soustenir et es autes 
yy ans ne manga il se pain sec non 
et sel et aigue et tres 
le vintesisimes an tresc au trentisme 
soustint il 
sa vie d erbes et de racines et tres le 
trentisme an trusc au 
trentecuinquisme ne manja onques 
cascun jour que yy onces 
de pain de pain d orge et un poi d 
erbes quites en maniere 
de poree et sans oille adont senti 
il que si oel li 
orcoinsoient et si conmenca a 
estre destrains par une 
maladie dont mist en sa viande oile 
pour lui reconforte et pour 
son cors soustenir ensi trespassa 
il tresc au sisantisme an 
c onkes ne manga de poume ne de 
fruit ne de puiment ne d aute 
cosse ke je vous aie contee 
apres cou qu il vit que ses cors 
estoit alassés de la grant 
viellece que li mors aprocoit si 
conm il li sambloit se soustint 
il trusc atantqu il ot yy ans c onques 
ne gousta mie de pain 
car dont ert il en si grant calour de 
pensees de faire boines 
oevres conme dont s il venist primes au 
serviche nostre signor 
ains donques mangoit une viande que 
on li faissoit de ferine 
et d erbes taillies ensamble 
et entre som boire et son mangier 
avoit a paines le jour yy 
onces en tel maniere mena il sa vie 
tout son eage et bien saciés 
c onques en jour de feste ne pour 
grevance qu il eust rompi 
ne n enfraint sa geune qu il onques 
mangast devant ce que li solaus 
ert coukiés de nule viande mais or 
lairons cou ester si 
revenrons au conmencement de la 
maniere de sa vie 
ci parole conment li laron 
alerent querre saint ylaire 
toute nuit pour lui desreuber et ocire 
si le troverent qant il 
fu jour si les precca tant sains 
ilaires qu il crurent en 
nostre signor 
quant li jovenenciaus habitoit 
encore en la chahutele qu il 
avoit de joins tissue et faite et 
il n avois que yy ans de 
son eage dont vinrent laron a lui 
une nuit pour cou qu il 
quidoient qu il eust aucune 
cosse qu il li peussent tolir 
ou pour cou qu il quidoient que li 
jovenenciaus fust illoec 
venus si solement habiter pour le 
despit d eus et qu il n eust 
d eus cremor ne doutanche pour cou le 
conmencierent a quere 
tout par tout entre le mer et le 
palut qui estoit en la desertine 
tres le vespre dusc a la matinee n 
onkes le liu ou il habitoit 
trover ne porent 
mains quant il fu clers jours et il 
le troverent et tantost com 
il le virent il li demanderent 
ausi com par ju ' ke ferois tu 
se laron venoient a toi " li sains 
jovenenciaus lor respondi 
et dist ' cil ki nus est 
nule cosse n a ne crient 
mie ke laron le despoillent " li 
laron li dissent ' se 
tu n as nule cosse toutes eures te 
poroit om bien ocire " 
sains ylariiens lour respondi 
' voirement me poroient li laron 
ocire mais pour ce ne les crien jou 
mie car je sui tous 
tans aparelliés de morir " tout s 
esmervillierent mout 
li laron de la grande seurte et de la 
grande foi ferme k il 
virent et entendirent el 
jovenencel si li jehirent 
conment il l avoient toute nuit quis 
et esré que trouver ne le 
porent si estoient il awle 
de lor eus 
sains ylaires les conmenca a 
doctriner et a amonnester que 
le mal laissaissent a faire et au 
bien se tenissent et cil l 
orent en covenent que tres dont en 
avant amenderoient lor vie 
quant li jovenenciaus ot tant esté 
en cel liu qu il ot 
yy ans de son eage la boine renomee de 
lui est respandue 
et seue par toutes les cites de la 
contree de palestine 
adont vint a lui une qui tout 
premierement l ala 
requerre pour cou ke ses barons le 
despissoit pour cou k il 
ne pooit avoir fruit de li dedens 
yy ans k ele avoit esté 
en sa conpaignie cele vint a saint 
ylaire si se laissa caoir 
as ses pies si qu il ne s en donna 
garde 
ci parole conment une dame vint a 
saint ilaire en sa cele 
et se laissa cair a ses pies et li 
cria merchi pour co k ele 
ne pooit avoir enfant de sem baron 
et sains ylaires proia a a nostre 
signor k ele eust enfant 
et si dist ' biaus sire pardone moi 
le hardement que jou 
ai fait de venir cha a toi car 
besoigne m i a fait venir " 
sains ylaires ne l regarda mie 
ains s en vaut fuir ariere 
et ele li dist ' biaus sire pour coi ne 
me regarde tu et 
pour quoi tu fuir celui qui 
merchi te crie 
et biaus dous sires ne me regarde 
mie ausi conme feme mais 
ausi come une chaitive et nepourquant 
feme doit on regarder 
endroit bien car feme porta le 
sauveour dou monde cil qui 
sain sont et haitié n ont 
cure de mire mais cil qui 
enferm sont et malade en 
ont bien mestier " 
sains ylaires aresta et si li 
demanda pour quoi ele plouroit 
et l okison pour quoi ele estoit a 
lui venue cele li conta 
et dist si com je le vous ai 
conté si devant et li sains hom 
regarda vers le ciel si dist s 
orison a nostre signour jhesus 
crist et puis si dist a la femme que 
ele s en ralast ariere et 
si eust boine fianche en nostre 
signour cele s em parti 
de saint ylaire et s en vint a som 
baron et furent ensamble 
et apres passa li ans et fu 
aconplis et pasés ele revint a 
saint ylaire atout un bel fil que nostre 
sires li avoit doné 
pour la proiere del saint home si qu ele 
en estoit mout joiouse 
et mout lie ce fu li premiere 
miracle que nostre sires 
fist pour saint ilaire ki seue fu et 
conneue apres avint 
en cel tans meisme que li feme a un 
haut home revenoit un jor 
entre li et som baron et yy fieux que 
ele avoit de mon signeur 
saint anstoine la ou il habitoit en 
l ermitage 
ci parole conment une feme vint a 
saint ylaire ou desert 
si li proia qu il venist a ses 
enfans qu il gisoient malade 
et k il leur donnast sante et il 
ala si les wari 
quant la dame vint en la cite de gasse 
une tres grant enfremetes 
prist ses enfans par coi il li convint 
demourer en la vile 
ce ne sai jou se la maladie prist 
les enfans par la corusion 
de la cite ou pour ce que nostre sires 
vaut demoustrer la glore 
saint ylaire son serf de cui vous 
poiés avant oir l ueuvre 
li enfant estoient si malade 
que tuit li mire qui a eus 
venoient desesperoient le pere 
et le mere et lor vie la mere 
demenoit grant dolour et grief 
tristrece et aloit a l un 
et puis a l autre ne ne savoit le 
quel ele deust 
dolouser ne plaindre tant demena la 
mere sa tres grant dolour 
que noncié li fu et dit c uns 
sains moines habitoit pres 
d iloec en un hermitage 
la dame prist maintenant sergans et 
mescines et oublia tote 
sa haute compaignie qu ele avoit 
conme rice dame 
si qu ele n i mena chevaliers ne 
dames por la grant haste si se mist 
a le voie et a males paines l enorta 
tant ses barons que ele 
monta sour un asne pour le travail 
de la longhe voie la dame 
ala tantqu ele vint a saint ylaire 
qui mout estoit jovene 
d aage quant ele le vit si li dist 
' hom dieu je te conjur 
de par jhesu crist nostre signour et de 
par le crois ou il fu 
mis et par le saint sanc qui por nous 
fu espandus que tu viegnes 
a gaze et ke tu me renge mes yy 
fieus si ke par cou soit 
li nons nostre signor jhesu cris le 
sauveour de tout le 
monde et en la cite des 
paiens et lor 
lois en soit tenue vieux abatue 
et sains ylaires respondi a la 
dame qu il n estoit encore 
issus de sa cele puisqu il estoit 
entrés premierementes ne ore 
n en voloit mie issir car il ne 
voloit mie avoir a coustume 
que il alast ore as chites ne 
meismement pour tel cosse 
quant la dame oi cou ele se 
laissa chaoir as ses pies 
si conmencha molt hautement a 
plourer et a crier et a dire 
' ylaire sers nostre signour jhesu 
crist rent moi mes enfans 
et ensement comme il ont esté 
gardé en egipte par saint 
anstoine ou il ont demouré avoec 
lui ensement soient 
il gardé par toi " en la tere de sire 
ou il habitent tuit cil 
qui la estoient ou la dame 
plouroit plouroient ausi sains 
ylaires plouroit pour la pitie de 
la dame 
' si vien avant " 
cil conmenca a trambler de paour 
si tost conm il oi la 
parole del saint home ne ne l ossa 
regarder ains se laissa caoir 
as ses pies et li conmenca a lecier 
a sa langue sans derverie 
li sains hons le fist relever avoec 
lui fu yy jors et adont 
li issi li diables hors del cors 
qui mout l avoit 
travilliés et bien saciés que 
puis cel jour qu il vint 
devant le saint home n ot pooir qu il 
fesist a nule creature 
anui ne grevance ensi con vous m oés 
dire et conter fu 
garis li jovenenciaus par saint ylaire 
pour qui nostre sires 
fist maint bel miracle si con vous 
poiés oir s il 
vous plaist et il est qu il vous 
die avant 
ci parole comment il estoit zz 
grans sires qui une legion 
de diables avoit ou cors si 
contient yy et yy 
et puis l amena on a saint ylaire et 
tantostk il vit saint ylaire 
si le courut sus et l embraca 
come tos esragiés qu il 
estoit 
or ne vous doi ge mie taire conment 
crion qui tres rices hons 
estoit et primas c est premiers 
de segurie devant tous ceus 
de la cite de haille qui pres est de 
la rouge mer si fu 
amenés devant saint ylaire pour ce qu 
il avoit ou cors une 
legion une le legions si 
contient yy mile yy cent yy 
cel rice home ki tant avoit de 
diables ou cors loierent si ami 
de caines de fer par le col et par les 
mains et par les pies 
et par les costes si l en amenerent 
a saint ylaire et 
bien sambloit qu il l esgardoit 
enmi le ciere la ou il l 
amenoient qu il fust plans 
de grant foursenerie si conm 
il estoit et tant alerent qu il 
vinrent ou sains ylaires 
habitoit ensamble ses freres 
li sains hons estoit adonkes issus 
de sa cele pour aler 
en som labour si com je quit et ke 
moi samble et 
moustroit as ses freres paroles de 
diverses manieres qui toutes 
estoient estraites des divines 
escritures li dervés 
dont je vous ai dit escapa des 
mains a ceus qui le tenoient 
et si courut a saint ylaire et l 
embraca par deriere mout 
legierement 
cil qui la estoient 
conmencierent a crier de toutes 
parties 
car il cremoient que cil ne li 
conbrisast tous les 
membres del saint home qui mout 
estoit fables et agrevés 
pour les longes geunes 
li sains hom conmenca a rire et si 
lor dist ' taissiés vous 
et nule paour n aier si me laissiés 
entre moi et lui covenir " 
et maintenantque il ot cou dit il 
tourna sa main par deseure ses 
espaules et touca celui sour la 
teste dont laissa li dervés 
et li sains hom le prist par les 
caveux si le mist as ses 
pies et dont li conmenca les yy 
mains a estraindre de sa main 
et de som piet et les yy pies a hurter 
et a batre et dist ' biaus 
sire diux jhesu crist qui sour 
toutes cosses a 
poisances delivre ce caitif de sa 
malaventure " 
e or poés vous oir tel mervelle c 
onques mais n oistes 
car de la bouce celui oist on grans 
cris de diverses vois 
et pluisours manieres et li 
issirent li diable dou cors et 
plus 
demourer n i oserent ensi fu cil 
garis et delivrés 
de la grant derverie que li diable en 
lui demenoient si s en 
repaira ariere en sa contree 
ci parole conment li rices hom 
vint ariere a saint ylaire 
pour rendre grasses a lui de cou qu il 
l avoit gari si li 
aportoient entre lui et se feme 
grant masse d or et d argent 
et sains ylaires li dist qu le 
departesist as povres 
par les cites 
apres cou ne mie gran tans revint il a 
toute sa feme a l abeie saint ylaire 
ausi conme pour grasse rendre a nostre 
signour et au saint 
home de sa delivrance 
si aporta ensamble lui et argent 
qu il voloit doner 
pieres presieuses mais li sains hom n 
en vaut onques riens 
prendre ne recoivre quant cou vit 
creon il li dist tout 
em plourant qu il receust les dons 
qu il li avoit aportés si les 
departist et donast as povres 
sains ylaires li respondi 
k le pooit mieux departir as povres 
pour ce qu il 
aloit par les cites et par les 
villes et si conissoit mieus 
les povres qu il ne faissoit 
ensi s em parti et retorna 
ariere c ainc sains ylaires 
ne vaut del sien retenir ne 
recoivre car en la fin li dist 
que s il en retenoit nule riens 
nostre sires s en coureceroit 
et toute la legion des diables 
repaieroit a lui si seroit ensi 
conm il avoit devant esté et en 
dolour et em paine 
or n est mie drois que je vous 
trespasse a dire conment 
sananus fu entrepris de grant 
emfremete et ausitost garis 
par les proieres del saint home cil 
sananus estoit macons soucieux 
de cele oevre faire en cel tempoire s en 
ala vers le rivage de 
la mer a une grant roce pour trencier 
pieres et aparellier 
avoec un mur faire de le maison d une 
abeie saint ylaire 
il avint si con nostre sires le 
vaut que palasin feri celui 
par tout ses membres et les ot si 
perdus em poi d eure qu il ne 
s em paut aidier nient plus s il 
fuissent mort et si 
estoient il si compaignon le 
prissent et l emporterent 
a saint ylaire la ou il estoit 
avoec ses freres et li conterent 
conment ce li estoit avenu et 
soudainement cele 
emfermetes li estoit prisse li 
sains hons le regarda et puis si 
fist 
s orison et le sine de la crois et 
maintenant fu cieux 
garis et sanés si s en repaira 
avoec ses compaignons qui aporté 
l avoient ariere a l oevre a molt 
grant joie 
ci parole conment zz crestiens 
avoit empris zz cors 
de kevaus envers un paien et li 
crestiens vint a saint ylaire si 
li pria qu il i donast vitore du 
cors de kevaus et sains 
ylaires li donna zz hanap et 
puca de l iaue et arousa 
ses kevaut et le car et ensik il 
couroient li cars au 
paien conmenca ardoir et li 
crestiens waagna le cours 
apres cou avint que uns crestiens 
ylariiens estoit apellés 
par non avoit pris un cours de 
kevaus vers zz sarrasin 
ces kevaus avoient il afaitié 
pour coure a car ou atelé 
estoient si comm il estoit ca en 
ariere a coustume cil 
qui mieus couroit avoit victore 
et loenge li paiens si 
se traioit as ses ydles et 
disoit ne sai quel carnin 
ainsqu il les aourast qu il li 
aidaissent cel cours a vaincre 
et li autres qui crestiiens 
estoit vint a saint ylaire 
si li proia k il fesist ses orisons 
a nostre signor si k il 
se peust desfendre si k il n i 
eust honte ne blasme 
si samla a saint ylaire oisouse 
de faire orison pour tel 
vanite dont conmenca a sourire et 
regarda celui et conmenca 
a sousrire et regarda celui si li 
dist ' pour coi n as 
tu vendu tes cevaus et departi as povres 
ancoisque tu ces 
cours entrepresisses a faire " 
cil li respondi que cou 
ert une kemune coustume ne ne le 
laisa mie tant par sa 
volente com par contraignement et bien 
savoit certainement ke li 
autres qui paiens estoit i 
ouvroit d art encanteresse et 
ce n ossoit il mie au crestien 
faire pour cou estoit il 
revenus requerre aie au serf nostre 
signour estoient aversaire 
et anemi quant cou oi sains 
ylaires si se teut et si frere 
li proierent qu il fesist cou que 
cil li prioit car bien 
lour sambloit qu il eust raison 
et droiture dont conmanda 
sains ylaires c on li aportast 
son hanast de coi il buvoit 
et puis si l emplisist on d aigue si le 
baillast on celui 
qui requerroit aie 
italicus le prist et s en repaira 
a sa maison ariere et de 
cele aigue qu il avoit aportee 
arousast l estable et les chevaus 
et le char a toutes les cosses qui i 
apartenoient 
dont furent atourné pour coure si 
conm il devoient grants 
fu li pules ki la estoit 
assamblés por veir et pour 
esgarder cele cosse li paiens ki 
encontre le crestiien estoit 
le degaboit de cou que sains 
ylaires li avoit rouvé faire 
car bien en savoit la nouvele 
cil que devers le crestien 
estoient disoient qu il fust 
tous segurs qu il vainceroit 
ne ne vauroit nule cosse ses 
encantemens et lors furent 
venu au liu dont il devoient 
mouvoir et quant on lor donna 
signes d aler cil ferirent des 
esperons ki sour les 
cevaus estoient et conmencierent 
a coure si isnelement ke 
c ert a veoir trop grant mervelle li 
ceval couroient si tost 
ke c ert une grant mervelle et si 
samblerent qu il volaissent 
et si conm il couroient si tost les 
ruees du char au paien 
conmencierent a ardoir et a 
esprendre et li crestiens 
trespassa 
si tost c a paine le pooit on veoir 
cil qui l esgardoient 
dont conmenca a lever grans cris de 
gens et grant noisse 
dou pule qui i estoit et ensi fu li 
paiens vencus par nostre 
signour jhesu crist et par saint ylaire 
son serf et bien 
saciés que pluisour paien qui ce 
sorent et virent 
s en atournerent a foi et a creance 
et cil ki vencus estoit 
et si compaignon disoient que 
sains ylaires estoit encanteres 
et mauvais hom por ce le voloient 
il ocire et destruire mais 
nostre sires ne le sousfrist mie qui 
les siens pourvoit 
de tous biens par sa grant doucour et 
par sa grant 
misericorde 
en cele cite meismes avoit adonkes 
zz jovenencel manant qui si 
amoit par amour une pucele qui en 
diu crestoit si estoit 
sa voisine et ne savoit qu il 
peust faire car pres aloit 
qu il ne moroit pour l amor et 
perisoit cele ne se voloit 
abandoner a l amour del baceler ne a sa 
volente quant cil vit qu ne l 
poroit conquerre ne par paroles ne 
par autres engiens ki suelent 
amours atraire il s en ala a zz 
de ses dius pour consel 
querre qu il feroit tant ala 
ensi et tant quist que dedens l an 
ot apris par les engiens del diable ne 
sai quels carnins 
qu il feroit desous le suel de la 
maison a la pucele et avoec 
enfoi figures en platines d arain 
entaillies et faites 
ci parole conment zz jovenenciaus 
sarrasins amoit une 
pucele crestiene si tres fort k il ne 
savoit ke faire si fist 
tant d encantemens par ses ydles qu il 
encarna la pucele 
et fu ausi que tote dervee si le 
mena on a saint ylaire 
pour li de cel encantement 
quant il ot cou fait la pucele 
conmenca a derver et tantost 
derompi 
sa guimple entour son cief et fu 
toute escavelee et conmenca 
les dens a estraindre et a huchier le 
non del jovenencel a haute 
vois plenierement ore estoit l 
amours tournee en derverie 
car la pucele estoit si forsenee qu 
il le convenoit loier 
et tenir a force ses peres et se mere 
qui grant dolour 
demenoient l enmenerent a saint 
ylaire a l abeie et maintenantk 
ele vint devant le saint home li 
diables prist a vurler et a crier 
a haute vois et a dire ' on me fait 
force et maugre mi en 
sui jou ci amenés jou soloie 
bien les homes escarnir 
et decoivre et or m estuet sousfrir 
grant dolours et grans 
tormens sains hom tu me destrains 
que jo isse de ceste 
pucele mais je sui si loiés 
desous le linstel de l uis que 
je ne m em puis issir et bien 
saciés que je ne m en 
isterai mie se li jovenenciaus ki 
me tient ne me laisse " 
et li sains hons li dist ' mout 
est povre ta force 
quant tenus es par une platine d 
airain si ke tu ne t em 
pues mouvoir or me di pour coi 
ossa tu emtrer en ceste 
pucele qui a diu s estoit donnee " li 
diable li respondi 
' pour coi n i entraisse jo il i 
avoit mon compaignon le 
diaule d amours " dont se teut li 
sains hom ne ne vaut 
mie faire querre le jovenencel ne les 
encantemens jusc atantqu 
il ot avant la pucele garie et delivree 
del diable pour ce 
que cil quil la estoient 
assamblé ne desissent 
qu ele fust garie pour cou ke li 
encantemans fuissent 
desfait et desloié et nepourkant li 
sains hom quant la pucele 
fu sanee et garie fist oster les 
enencantement ki desous le lintel 
estoient et puis dist que li 
diable sont tous tans decevable 
et se painent ades de maumetre 
les homes et les femes pour 
cou k i lour voellent tolir les 
ames 
quant il ot cou dit il blama mout 
la pucele de cou k ele 
avoit faite oevres par coi li 
diables estoit entrés en li 
et ensi s en repaira la damoisele 
garie et sanee et delivree 
del diable et de l amour au jovenencel 
par coi ele avoit esté 
maumenee 
bien saciés vous ki oés la vie 
del saint home qu il n estoit 
mie conneus tant seulement par ces 
miracles en la tere de palestine 
es cites de sire d egipte 
mais ens estranges contrees estoit 
ausi espandue et seue de lui la 
bone renomee de lui et de ses oevres 
cascun jor avenoit 
que li sains hons aloit vissiter 
toutes les celes des moines 
qui en sire estoient es jours qui a 
ce faire estoient assis 
et devisé quant li frere sorent 
et connurent ceste coustume 
il vinrent de toutes parties a lui 
et alerent avoec lui par 
toutes les abeies si portoient avoec 
eus lor viandes teles 
conm il l avoient acoustumees car il 
en aloien emsamble tele 
eure estoit bien yy mile 
mais apres quant li tans enmieudra 
et la loi nostre signour 
crut et efforca cascune des 
villes qui pres de li avoit 
abeie ou moine habitant quant sains 
ylaires i venoit et sa compaignie 
lour aportoit viandes a mout grant 
joie et a molt grant leece 
li sains homs ne trespassoit 
onques freres qu il eust 
ki vie solitaire menast k il ne l 
alast veoir tant fust povres 
ci parole conment sains ylaires 
aloit visiter tous ses freres 
es desers et passa parmi une vile 
plaine de sarrasins et vinrent 
encontre saint ylaire et li 
priierent k il feist une eglise 
et i mesist zz prestre de ses moines 
qant c une fois avint qu il ala ou 
desert pour zz de ses 
desiples visiter et dont vint atout 
grant compaignie en une 
vile ki hesule estoit apellee et i 
vint en zz jour ke cil 
del castel faissoient grant feste el 
temple venus lour 
diuesse qu il aouroient et quant 
cil de la vile oirent 
et sorent que sains ylaires ki 
maint sarrasin avoit delivré 
del diable trespassoit par illuec il 
issirent tuit 
ensemble hors contre lui atout lour 
femes et lour enfant et 
tantost conm il le virent il 
baissierent lour cies et 
conmencierent a haute vois a crier 
et a dire en siriiene 
langhe cou est dire beneicon mout 
simplement et mout benignement 
si lour prist a proier qu il 
aouraissent nostre signor li 
sains lour fist beneicon et 
donna et la ou il lour disoit 
et demonstroit ces paroles il 
regarda vers le ciel em plourant 
et lor ot en couvent que cil qui 
nostre signour creoient 
venroient 
a eus mout souvent or poés vous veir 
mervillouse grasses de 
nostre signour qui el saint home 
estoient car onques ne 
le laissierent issir del castel si 
ot devisé la maniere d une 
eglise faire et de 
sa compaignie qui illoec 
demourent pour ensignier et faire 
entendre le loi nostre 
signor et son service faire quant tout 
cou fu fait et ordené 
li sains hom s em parti de la et 
ala la voie qu il avoit 
entreprise 
en un autre tans apres avint que 
sains ylaires se remist a la 
voie pour aler visiter les abies si com 
je vous ai devisé qu il 
soloit faire il devisa mout 
ententieuement ses freres ensamble les 
queux il averoit plus longement 
et les queux il 
trespasseroit plus tost por la grant 
torbe qui sievoient 
sa compaignie 
ci parole conment li frere 
priierent saint ylaire qu il 
alast herbergier a le maison d un 
de leur frere ki estoit 
trop escars s i alerent et 
li frere 
de ses voisine et il i avoit mis 
wardes por encacier lour freres 
par l escarsete qu en lui est 
li frere li dissent qu il alast 
herbergier avoec zz moine 
qui estoit en la voie car il n 
avoit onques esté en sa maison 
si com il quidoient cil moines 
estoit mout eschars de 
grant maniere et pour cou prioient 
li frere saint ylaire 
k il i alast et que il l 
atemprast de cel malvais visse 
ki en lui estoit et li sains hons 
respondi a ses freres 
ki ce lui prioient et lor dist 
' pour que volés vous 
faire cosse qu il ne vous est mie 
plaisans ne convenables 
et qui au frere ou vous me volés 
faire aler nuira " 
li freres de qui cele parole 
estoit ert en la compaignie 
quant il oi ensi parler le saint 
home si enrougi et ot grant 
honte et toutes voies proia il tant 
par l aie des autres 
que li sains hom i ala mout a 
emvis au dissime jour i vinrent 
il tout ensamble li moine eschars a 
qui maisons 
sains ylaires estoit venus atout 
sa compaignie avoit une 
vigne autors qu il embuissast et 
mist ses gardes por ses freres 
qui la estoient venu car la vingne 
estoit toute meure 
si conme el tans de vendenges la nuit 
jut la saint ylaires 
a tote sa compaignie et se nus des 
freres voloit aler pour pour 
des roisins a le vingne cil qui le 
vingne gardoient lor 
desfendoient de cailliaus et de 
roces et de fondes dont il les 
espaontoient la matinee s en 
alerent trestout sans cou que 
onques 
des roisins eussent gousté ne 
mangié sains ylaires en sourist 
et fist samblant que de tout cou n 
en seust nient apres 
herbergierent cele nuit a zz autre 
moine ki les recut mout liement 
sabbas estoit apellés par non de 
l escars ne doit avoir 
nule loenge car d escarsetes vient 
avarisse que dieus 
het plus que nesun visse si con 
tuit seuent vraiement 
ce vous voel trespasser briement car 
n est ore lius de 
cou descrire ke li aver n en 
aient ire qui tost je quit 
leur anuieroit quant les caitivetes 
oroient et les dolours 
ki les atent si li estoires ne nous 
ment 
diemences estoit li jours que 
sains ylaires vint a l ostel le 
moine 
ki largement et benignement le 
herberga pour co dist li 
moines as freres qui venu estoient 
en la compaignie 
au saint home por ce qu il estoit 
diemences qu il alaissent 
en la vingne ki toute estoit 
meure si mangaissent et 
repossaissent et presissent de 
ces roisins quant sains ylaires 
l oi ensi parler si dist ' cil 
est maleis ki premiers 
quiert le refection del cors que de 
l ame mais faissomes 
nos orisons si disonmes nos orisons 
et rendons grasses 
a nostre signor si com nous devons 
et puis apres irés 
en la vingne " tuit li frere fissent 
lour conmandement et 
fissent lour orisons et lour 
proieres et dissent lour saumes 
et quant il orent lor offisse 
finé sains ylaires benei la 
vingne 
et puis dist as ses freres que ore i 
poroient bien aler se il 
voloient et il si fissent et 
bien saciés qu il estoient 
bien adont ensamble yy mile qui 
tout furent en la 
vingne et des roisins mangierent 
devant ce qu il entraissent 
en la vingne le pooit om bien esmer 
li vins qui estoit aparans 
k a yy mesures teus comm il l 
avoit adont en la contree 
apres ces yy jors que li frere i 
orent esté fu li vingne 
vendengie si en recueilli on yy 
mesures ne onques mais n avoit ele 
tant porté a yy fois li autre frere 
qui escars estoit vendenga 
sa vingne dont il n avoit 
laissiés gouster la mainie del saint 
home 
si en i ot mains asses qu i i onkes n 
ot eu et cou 
qu il en ot devint tous aisiens 
si c onques n em pot 
boire et ceste cosse dist sains 
ylaires as ses freres k ensi 
avenroit 
devant cou k il fust avenu li sains 
hom les escumenioit molt et 
blamoit les moines qui lor coses 
gardoient par convaitisse et ki 
mentoient lor deligense et lor cure 
en despens et en 
vesteures et en autres cosses vaines qui 
tost sont passees 
apres cou avint c uns freres 
acata zz courtisel de deniers 
qu il avoit je ne sai en quel 
maniere il i estoient venu 
ne par quel oevre li sains hom l en 
avoit contre cuer ne il ne 
voloit mie que il devant lui venist 
pour ce qu il avoit 
tel cosse faite et si manoit li 
freres asses pres de l abeie 
il venoit mout souvent as freres 
saint ylaire et parloit 
a eus et a hesicium ausi ki plus 
familliers estoit 
ci parole conment zz freres 
avoit achaté zz courtil des 
deniers k il avoit recut maissement 
si en aporta des premieres 
semences avoec saint ylaire et ses 
freres si prioient si fort 
c om ne le pooit sosfrir et li 
sains les fist metre devant les 
bues 
et les vakes et si tost qu il 
sentirent ces erbes si s en 
fuirent 
del saint home ke nus des autres 
si parloit a eus 
pour ce qu il le recordaissent au 
saint home 
plus preudomes pour mener en sa 
compaignie et dont ala tantqu il 
vint au qint jour a peluse c est 
une vile de la contree 
la pres avoit zz desert ki 
licovies estoit apellés si com 
habitoient saint home en hermitage 
ceus ala li sains hom habiter 
et visiter et puis ala a zz castel 
que om apeloit thobastan pour 
cou qu il voloit veoir saint 
dracoise l evesque et le confes qui 
la 
habitoit de la s en ala yy 
jours en babiloine pour visiter saint 
filone l evesque et le confes de la en 
rala droit 
a zz castel ki affridicion avoit non 
la trouva il 
basyen le diakene ki soloit les 
kameus liner pour porter l aigue 
en la desertine a ceus qui aloient 
a saint anstoine cil 
s en ala avoec eus et alerent 
par yy jours tant par la desertine 
qu il vinrent a li haute montaigne ou 
sains anstoines soloit 
habiter quant il ert en vie la 
trouverent yy freres moines 
ki fu desiple saint anstoine li uns 
avoit a non ysac et li 
autre plusyanus cil ysac avoit 
esté latimiers saint 
anstoine pour parler a ceus qui a lui 
venoient de 
divers langages quant sains ylaires 
vint au liu ou sains anstoines 
soloit habiter il le regarda 
mout car trop sanloit delitable 
la roce estoit haute et bele 
et au piet desous sourdoient 
fontaines douces et cleres et sour 
le ruis de ces 
fontaines avoit d une part et d 
autres paumiers a grant 
plente qui grant pourfit rendoient 
et le liu embelissoient 
mout sains ylaires aloit de toutes 
pars avoec les deciples saint 
anstoine qu il avoit illoec 
trouvés et si disoient ' ci 
estoit 
li sains hom en orisons et ci 
ovroit il et ci se repaissoit 
il 
et repossoit quant il estoit 
lassés ces arbres planta il et 
ces erbes aussi as ses mains et cele 
pescune fist il par 
grant travail pour arouser son courtisel 
et ce sarcloir ot 
il mout longement pour sacler et ce 
hauwel pour hauwer la terre " 
li sains hom sains ylaires se 
coucoit en la cele saint 
anstoine et baissoit le liu ou il 
avoit geu ausi doucement 
con se li sains hom i geust encore 
li sains hom l avoit 
si kier con s il fust encore en 
vie la cele n avoit 
plus de lonc ne de le se tant non c 
uns hom dormant s 
i peust estendre dont s en 
alerent a grant paine en son le 
mont 
la troverent il yy celetes ou 
sains anstoines avoit habité 
pour 
fuir et eslongier l anui des gens qui 
venoient a grans tourbes 
a lui et ces yy celetes estoient 
entaillies en la roce quant 
il orent la esté si 
repairierent el courtil ariere et 
dont parla 
ysac a saint ylaire et si dist 
' veés vos ces paumiers et ces 
arbres entre il avint cosse ore a 
yy ans que uns fous de 
bestes sauvages vinrent ci si 
conmencierent l erbe a mangier et 
a paistre sains anstoines conmanda 
l une des maistres bestes 
a arester et puisque li sains hom l 
ot conmandé la beste ne 
s ossa movoir dont le 
conmenca a batre parmi les costes 
et 
li dist ' pour coi mangiés vous cou 
ke vous ne semastes mie " 
plus ne dist ains conmanda la beste 
qu ele tenist sa voie 
ains puis cel jour ne furent les 
bestes tant hardies 
encore venissent eles boire a la 
fontaine que ele des erbes 
del courtil goustaissent " 
quant li moines ot ceste cose contee 
sain ylaires li proia 
que il li monstrast le tombe saint 
anstoine je ne sai si li 
moustrerent ne ensignierent pour 
cou ke sains anstoines 
lour avoit desfendu si com je vous 
ai conté en sa vie adont 
s em parti sains ylaires de la et 
repaira tantqu il vint 
au castel d affroidicion qui estoit 
a l entree de le desertine 
la departi il toute sa compaignie 
si qu il ne detient 
avoec lui ke deus de ses freres et 
dont s en ala demourer 
el plus prochain habitacle qui illoec 
estoit pour mener vie 
solitaire dont conmenca a avoir en 
lui grant abstinence de toutes 
carneux cosses et a tenir si grant 
silence con s il 
conmencast a servir premierement 
nostre signor car il ne quidoit 
que sa chars humaine peust estre 
asses travillie pour avoir vie 
parmanable 
ci parole conment sains ylaires 
vint en zz desers 
si n avoit plut en cele contree bien 
avoit passé yy ans si que 
toute li gent moroient de faim si 
prierent a saint ylaire k il 
fesist plovoir et il plut tantost 
et li serpent et li vermine 
conmenca a issir hors de tere 
en cel termine adont avoit yy ans 
eu qu il n avoit pleu en cele 
contree si estoient les terres si 
seces que herbe ne autre 
chose qui de terre peust naistre 
peust tenir sa verdure et les 
gens 
disoient que cele grant sekerece 
estoit pour le mort saint 
anstoine et que li element le 
ploroient c est que les 
natures 
d eus defaloient pour cou qu il 
estoit trespassés de cest siecle 
et 
dont vint la renomee del pais de 
saint ylaire si s esmourent 
homes et femes qui estoient 
descoulouré par famine si le 
quisent 
et demanderent qu il a nostre signor 
proiast que pluie venist 
sour la tere dont ele fut arousee 
quant sains ylaires vit le 
peule en tel destrece si en fu mout 
dolans a sen cuer dont fist s 
orison a nostre signour qu il 
envoiast pluie sour la terre qui 
soustenu avoit grant sekerece tantost 
conmenca a plouvoir 
par la proiere del saint home et si tost 
conme la tere fu de 
la doucour de l aigue arousee si grant 
plentes de serpens et de 
bestes ki venin portoient s 
esboulirent fors si que c 
estoit 
grans mervelle et si eussent mort 
molt de gent de la contree 
par le venin s il ne fuissent alé 
a saint ylaire pour secours et aie 
li sains hom lor benei oile de coi 
li ahaneur et 
li pasteur qui enveminé estoient 
en oingnoient lor plaies 
et tantost estoient gari de cele 
oille dont li conmencierent 
cil de la contree a tenir en si grant 
honor et en si grant 
reverence con se ce fust dieux en 
fourme d ome qui descendus 
fust a terre por eus sauver de leur 
aversites et de lour grans 
dolour qu il avoient et 
sousfroient quant il vit k il 
estoit si 
depuliiés en cele tere et c on li 
voloit plus faire d onour 
qu il ne vausist il se departi de 
la et s en ala en 
alixandre pour cou k il s en voloit 
aler en la grant desertine 
la nuit qu il vint en alixandre ne 
vaut il mie herbiegier 
en la grant vile que puisqu il avoit 
l abit de moine receu n avoit 
il geu en cite ains s en ala la nuit 
as freres qui pres d alixandre 
demouroient et bien le 
reconnurent li frere et mout le 
recurent 
a grant joie quant vint devant la 
journee si doi desiple 
conmencierent a atourner l asne au 
saint home pour tenir 
lour voie li moine de l abeie li 
cairent as pies et li proierent 
por diu que se ne fesist mie ne ne les 
deguerpist mie car 
mieus vausissent morir qu il 
perdissent sa compagnie 
il lor respondi qu il se hastoit 
d aler sa voie pour cou qu il 
n eussent pour lui moleste car biens 
seussent qu il sauroient 
par ceus qui apres lui venoient 
por quel cosse il estoit 
alés sa voie 
ci parole conment julius cesar 
fist querre saint 
ylaire pour ocire si le cacoient 
cil de gaze la cite et le 
quidierent avoir trouvé a l abie 
ou il avoit geu 
atant s en departi d eus et cil 
de la cite de gase vinrent a 
l abeie pour le saint home et si le 
voloient ocire et lui 
et ehesycien son desiple par le 
conmandement juliu l empereour 
qui quere le faisoit par toute la 
terre et quan cil quil 
le queroient ne le troverent 
a l abeie ou ill avoit la nuit 
esté si conmencierent entr eus 
a dire que voirement estoit il 
encanteres puisqu il savoit les 
cosses qui estoient a venir 
li sains hom ki de la estoit 
departis entra en la grant 
desertine 
et la fu il un an tant qui pluisour 
gens i virent ki le 
sorent quant il vit qu il ne se 
pooit tant celer en tere qu il 
ne fust trouver il se pensa qu 
il se metroit en mer et 
querroit 
tantqu il troveroit un ille qui ne 
seroit abitee 
de nule creature et la aresteroit 
adonques vint uns sains 
desiples de palestine a lui adriiens 
etoit apellés si li dist 
que juliens li empereres estoit 
ocis et qu il i avoit 
crestien a empereour quil gouvrenoit 
le resne et pour cou s en deust 
il repairier as ses freres quant li 
sains hom l oi ensi parler 
il dist k i n iroit mie dont se 
parti de la si s en vint 
parmi le grant desertine dusk a une cite 
de libe qui sour 
la mer siet et estoit fondee la 
se departi adriiens 
de lui qui mout li fist de mal car il 
li emporta une de ses 
vesteures si que li sains hom n en 
sot mot et li envoierent 
si frere puis le compera il mout 
chier car une enfremetes 
li prist dont il fu mort a grant 
dolour et sains ylaires 
demoura en la cite pourquerrant la 
siene besoigne dont 
il estoit mout desirans 
ci parole conment saint ilaires 
vint a le mer et entra es nes 
et li fieux le notonnier estoit 
malades car li anemis 
i estoit ou cors et sains 
ylaires l en gari entruesqu il 
estoient en la mer et fu yy jours 
en mer 
li sains hom ki em la cite estoit 
dont je vous ai devant dit 
trova une nef de marcheans qui s en 
devoit aler en sesille et 
si doi desiple n avoient plus de 
tous avoirs terriiens c uns 
livres d evangilles et leur afuleures li 
sains hom entra 
en le nef avoec les marceans et 
pensa que cel livre donroit il 
au notonnier pour sa deserte quant il 
furent tout entré es nes 
et il l orent bien courut yy jours 
ou plus par le travesse 
de la mer li diables entra el cors 
le fil le notonnier 
ci conmenca a crier et a dire 
' ylaires sers nostre signour 
conment puet cou estre que ne nous 
loist mie pour coi que nous 
soions seur en terre ne en mer 
done moi espas tantke je 
viegne a tere que je ne soie 
trebuciés de ci endroit en 
la mer et em asbisme " sains ylaires li 
dist ' se jhesu cris 
mes dieux otroie que tu i 
arestes areste toi tout 
plainement et s il t en veut geter 
ne oster et que m en 
demandes tu qui si hom 
pechieres et povres " 
ce disoit il pour cou que li 
notonnier et li marceant qui 
en la nef estoient ne l 
ensignaisent ne demoustraissent d 
aucun miracle quant il venissent a 
terre apres cou ne mie 
grantment fu garis li enfes et 
orent covent au saint home 
tout cil qui en la estoient 
par verite que ja de lui ne 
parleroient adont coururent tant 
par la mer sans avoir tourment qu 
il ariverent et prissent port en 
sezille dont traist li sains hom 
au notonnier le livre de l ewangile et 
sa desfuleure pour sa 
deserte li notonnier qui bien 
veoient qu il n avoient nule 
autre 
creature fors leur vesture et ce livre 
il jurerent qu il n em 
prendroient nule riens mais li 
sains hom ki avoit ausi grant 
fiance 
en la povrete et plus s i esjoissoit 
k en la rikece li voloit 
toutes voies faire prendre car il 
vausist que cil de la contre 
quidaissent qu en li n 
eussent autre cosse forsqu il 
fust 
povres et mendis li notonnier 
ki as ses cosses prendre ne 
baoient se departirent de lui et 
il s en ala ensus de la mer 
en un estrange liu desert pour ce que 
aucuns marcheans qui venissent 
d orient ne le reconneussent la 
conquelloient laigne et quant il 
en avoient un fais assamble ses 
desiples le portoit a une vile 
qui illoec estoit procaine si le 
vendoient si s en acatoient 
pain qu il depecoient a ceus qui a 
eus venoient pour soustenir lor 
vies 
ensi li preudons quidoit la estre 
repus et que de lui ne fust 
pas mensions ne parole mais si con li 
escripture dist et tesmoigne 
mauvaisement puet estre repusse la 
cites qui assisse est 
sour une haute montaigne 
ci parole conment il estoit un 
hom a ronme qui avoit l anemi 
ou cors si le mena on au mostrier 
saint piere et si tost qu il i 
fu si dist il qu il venroit a 
saint ylaire ki estoit repus 
en sezille et si tost qu il i vint si 
fu garis et li diaules 
li issi hors dou cors 
adont avint c uns haus hom de la cite 
de ronmes ert entrepris 
par le diable qui li estoit ou 
cors entré si l avoit on 
mené 
au moustier saint piere la 
conmenca li diables qui dedens lui 
estoit 
entrés a crier et a dire ' n a 
encore gaires que ylaires li sers 
jhu crist vint en sesille et nus ne 
l i connoist pour cou 
quide il estre si repus que nus 
ne le reconnoise mais jou 
irai et si l ensignerai " 
dont entra li forsenés en 
une nef ensamble lui une partie 
de sa gent et nagierent tantqu il 
vinrent en sesille au liu ou li 
sains hom estoit arestés et 
tantost con li dervés le vit 
il se laissa caoir as ses pies et en 
meismes l eure fu il sanés 
et garis de sa male aventure ce fu la 
premiere miracle que nostre sires 
fist por lui en sesille dont 
conmencierent a venir a lui tant de 
malades qu il n en fu nul nombres 
et li saint home 
relegious i venoient pour lui veir 
entre tens si vint un haus hom 
qui tous estoit emflés et 
entrepris de trop grant maladie 
en meismes le jour k il i vint fu il 
garis et sanés et cil 
li vaut donner grans dons et grant 
avoir mais il n en vaut nient 
recevoir dementiersque li sains hom 
estoit en sezile com je vous 
ai dit et conme ces cosses 
avenoient ehesycien 
le queroit par tout le siecle qui 
ses desiples estoit et aloit 
par 
tous les pors de mers et par les grans 
desertines pour savoir s il 
en orroient nouvelles car il 
savoit bien qu il ne seroit en 
nuliu arestés que la nouvele de lui 
ne fust tantost par tout 
nonchie qant ala c au cief de yy 
ans oi dire un juis c uns 
prophetes des crestiens estoit 
aparue en la terre de sezille et 
faissoit si grans miracles que on 
quidoit que ce fust 
une des grans sains de ca en 
ariere et quane ehesycien oi 
celui parler et dire il li demanda 
quel abit il avoit et quel 
langage et conment il se maintenoit 
et de quel eage il estoit 
li juis ne l en sot raison rendre ains 
dist qu il ne l avoit mie 
veu ne plus n en savoit que la boine 
renomee qu il l en avoit oie 
ehesycien entra tantost en une nef 
qui en sesille aloit et quant 
ill i vint il demanda a une ville 
qui estoit en un angle de la 
mer novelles dou saint home dont li 
dissent tout cil qui la 
arestoient ou li sains hom 
estoit et comment il se 
maintenoit 
et mout s esmervilloient tuit que 
ains puisque li sains hom 
estoit venus en la contree qui tante 
miracle i avoit faite 
par la volente nostre signour ne 
vaut prendre nule cosse terriiene 
tant li seust on presenter ne osfrir 
une seule mie de pain pour 
soustenir sa vie ehesycien li sains 
hom qui oi ces paroles ala 
tantqu il trouva son maistre dont se 
laissa caoir as ses pies 
si li conmenca a arouser de ses 
larmes li sains hom le releva 
et furent illoec yy jors ensamble 
dont sot et entendi bien 
ehesycien que li sains hom ne 
voloit plus demourer en cele region 
pour la gent qui a lui venoient 
ains voloit aler en si estranges 
terres que li nons de liu ne fust 
comneus ne ses langages 
quant ehesycien sot sa volente si le 
mena a un castel en la contree 
dalmatie la aresta il pour cou qu 
il quidoit mener vie solitaire car 
la terre ert sauvage et estrange 
mais ill i fu tost 
conneus si com poés oir et entendre 
ci parole conment sains ylaires 
estoit en la tere dalmatie 
si i avoit un serpent si grant et 
si crueus si qu il essilloit 
tout le pais et tuoit et homes et 
femes et enfant et saint ylaires 
fist faire un fu de laigne et li 
serpens entra ens et fu tous 
ars en poure 
adont avoit en cele tere un grant 
dragon de tante orible et si 
cruels qu il gastoit tout le 
pais et mangoit bestes et homes 
tous la ou il les pooit ataindre 
li paien apelloient si fait 
serpent en lor langage pour cou qu 
il ert si grans et 
si crueus qu il mangoit un buef 
a une fois quant li sains hom 
sot ceste novelle il conmanda a 
faire un tres grant fu de laingne 
pres des liu ou li serpens habitoit 
dont fist ses orisons a nostre 
signour et quant il les ot finees il 
fist le serpent el fu entrer 
et si l art a poure devant tout le 
pule 
quant ensi fu la tere delivree de la 
male beste li sains hom fu 
mout esmaiés quel part il poroit 
aler car la ne voloit il demourer 
en nule maniere et porpensoit en lui 
meismes les teres la ou 
novelle de lui ne fust seue apres 
fu grans crolle de tere qui 
apres le mort julie l empereour avint 
et issirent les mers 
hors de lour rives tout ausi com s uns 
deluves deust venir 
et les nes venoient ja as hautes 
montaignes quant ce virent 
cil de la contree il cremirent 
mout si conme cil qui droit 
avoient 
que lor castel ne kaissent ne lor 
maisons ne fuissent 
confondues si vinrent au saint home 
si l emenerent devant eus ausi 
conme a bataille encontre la mer qui 
venoit mout fist li sains hom 
crois encontre la mer or poés oir 
grant miracle car la mers 
n ossa venir contre le saint home 
ains crut et hauca amont aussi 
conme une grant montaigne et si se 
traist petit et petit ariere 
ce tesmoigne encore toute cele 
contre truc a hui ce jour et 
les meres les aprendent lour enfans 
pour cou qu il l aient 
en memoire et le recontent a ceus 
qui i venront tuit cil 
de la contree s esmervillerent des 
miracles del saint home 
ci parole conment sains ylaires 
entra en mer pour aler em cipre 
et lui et ses desiples dont 
vinrent laron par mer es galies 
pour eus desreuber et si tost com li 
sains hom les vit si les fist 
retorner sans apaer a lui ausi tost conm 
il venoient en ralerent il 
li sains hom quant il vit et 
entendi teus cosses il dist que 
la 
ne demouroit il mie plus que 
demourét i avoit lors s en 
ala par 
nuit tout coiement tantqu il vint au 
port de mer si trova une 
nef chargie qui devoit aler en 
cipre 
si i entra ens et si desiple avoec 
lui li maronnier traissent 
lour ancre et se departirent del 
port quant lor voille orent 
dreciét 
et corurent tant par la mer que 
roubeor de la mer et laron qui 
estoient es galies lor aparurent 
pour ceus de la mer rober et 
destruire tuit cil de la nef 
avoient grant paour et grant doute 
et li desiple saint ylaire li 
dissent qu il regardast car 
roubeor 
venoient et il regarda de loing 
si conmenca a rire puis dist as 
ses 
desiples ' vous povre de foi et de 
creance pour coi avés vous paour 
ja n en a mie ci tant com pharaon 
avoit quant il ensui les fieux 
parmi la rouge mer et encor dont 
furent il tout noié par la 
volente 
nostre signour " ensi parloit il a 
eus mais por ce ne targoit mie 
cil 
qui estoient es galies ains 
feroient de si grant force et de si 
grant vertu a rines qu il faissoient 
le mer escumer et fendre et ja 
estoient tant aprociét qu i n i 
avoit mie un get de piere dont se 
leva li sains hom et estut 
devant en la nef et tendi sa main 
contre 
ceus qui venoient trop aigrement 
si lour dist ' trusque la ou vous 
estes venu vous soufrisse sans 
plus venir avant " or poés vous oir 
grant foi qui estoit el saint home 
car les galies resalirent tost 
ariere et retornerent isnelement 
plus k eles ne fuissent venues 
maugres 
ciaus qui dedens estoient ne aint 
ne finerent d ariere retourner dusc 
au rivage dont eles estoient 
menés 
or vous voel jou laissier pluisours 
cosses pour ce qu il ne vous 
samble que je vous voelle le 
conte alongier mais ce tant seulement 
vous voel jou dire que la ou il 
estoit en la nef et il 
trespassoit 
pres des viles et des cites que li 
dervee acouroient au rivage et si 
crioient et il les ooit et 
maintenant par la proiere del saint 
home 
estoient il gari tant nagierent 
adonkes qu il virent 
cele i vint ausi 
ci parole conment sains ylaires 
morut et come s arme fu 
emportee 
em paradis et fu emfouis em cipre et 
conment esesicus l embla 
et l emporta em palestine as ses 
freres 
quant il tuit furent ensamble li 
sains hom lour conjura que 
tantostke li ame li seroit del 
cors issue qu il ne le gardissent 
mie seule eure mais tantost l 
enfouissent et mesissent en 
terre tout 
ensi conm il estoit vestus a toute 
sa haire et cou qu il avoit avoec 
vestu 
cou ert une autre povre tule petit 
avoit ja li sains hom de calour 
en ses membre ne n i avoit nule 
viguour d ome fors seulement sens et 
ramembrance et toutes voies avroit 
il les ieus et disoit ' ame 
is ors de cest cors que cries 
tu is ors que doutes tu tu 
as pres de yy ans servi nostre 
signour et si criens la mort " 
endementiersqu il dissoit cou il 
rendi ame dont l enfouirent 
tout 
cil qui la estoient quant 
ezechius li sains hom ki estoit 
alés 
em palestine sot ceste cosse si s en 
revint en cipre et si dist en 
faignant son cuer et son corage pour 
tolir ceus de la contree la 
soupecon qu il voloit la arester et 
garder le cors del saint home ensi 
demoura li sains hom yy mois et 
dont embla le cors saint ylaires 
sour grant peril de sa vie tant il 
revint em palestine as ses freres 
quant 
il i vint tout li moine et les gens 
des castiaus vinrent encontre si 
le missent en l abeie que li sains 
hom avoit estoree tout ausi com 
il fist encore en vie a toute sa cote 
et sa tule et saciés qu il 
flairoit ausi doucement con s il 
fust enoins d ongemens fins et 
confis de presieuses pieres et ce ne 
vous doi je mie taire ce me 
samble que constance la sainte 
feme morut tantost com ele oi 
dire que li cors saint ylaires 
estoit portés em palestine car 
ele 
avoit si grant amour en lui qu ele 
villoit mout souvent a sepulture 
et dusc a hui cest jour a il grant 
estrif entre ceus de cipre et 
ceus de palestine de saint ylaire car 
cil de palestine dient que 
ses cors est en lors pais et 
cil de cipre dient que ses 
espirs est en lour pais car il 
ama plus cipre que palestine si 
conm 
il en fist aparance et nompourkant 
encore en tencent il et 
estrivent 
entr eux 
maint bel miracle et maint signe 
avient cascun jour pour le saint 
home en l une et en l autre partie 
mais plus en avienent par 
aventure en cipre la ou il fu premiers 
ensevelis car il ama plus 
celui si com moi samble ensi 
trespassa li sains hom de ceste 
mortel vie et fu en joie parmanable ou 
dieux nous doinst tous 
parvenir par sa doucour et par sa 
misericorde 
ci define de la vie saint ylaire et 
ci conmence li livres 
de le vie mon signeur saint nicholai 
