a son bon seigneur looys , filz du roy de france , par la grace de dieu roy de navarre , de champaigne et de brie conte palazin , jehan sire de joinville , son seneschal de champaigne , salut et amour et honneur et son servise appareillé . 
chier sire , je vous foiz a savoir que ma dame la royne vostre mere , qui moult m amoit , a cui dieu bonne merci face , me pria si a certes comme elle pot que je li feisse faire un livre des saintes paroles et des bons faiz nostre saint roy looys , et je li oi en couvenant , et a l aide de dieu le livre est assouvi en deux parties . 
la premiere partie se devise comment il se gouverna tout son tens selonc dieu et selonc l eglise , et au profit de son regne . 
la seconde partie du livre si parle de ses granz chevaleries et de ses granz faiz d armes . 
sire , pour ce qu il est escript : fai premier ce qu il afiert a dieu , et il te adrescera toutes ces autres besognes , ai je fait escrire ce qui afiert aus troiz choses desus dites , c est a savoir , ce qui affiert au profit des ames et des cors , et ce qui affiert au gouvernement du peuple . 
et ces autres choses ai je fait escrire aussi a l onneur du vrai cors saint , pour ce que par ces choses desus dites en pourra veoir tout cler que onques homme lay de nostre temps ne vesqui si saintement de tout son temps des le commencement de son regne jusques a la fin de sa vie a la fin de sa vie ne fuz je mie maiz le conte pierre d alancon son filz y fu , qui moult m aima , qui me recorda la belle fin que il fist que vous trouverez escripte en la fin de cest livre . 
et de ce me semble il que en ne li fist mie assez quant en ne le mist ou nombre des martirs pour les grans peinnes que il souffri ou pelerinage de la croiz , par l espace de sis anz que je fu en sa compaignie . 
et pour ce meismement que il ensuit nostre seigneur ou fait de la croiz . 
car se diex morut en la croiz , aussi fist il car croisiez estoit il quant il fut a thunes . 
le secont livre vous parlera de ses granz chevaleries et de ses granz hardemens les quiez sont tiex que je li vi quatre foiz mettre son corps en avanture de mort aussi comme vous orrez ci apres pour espargnier le doumage de son peuple . 
le premier fait la ou il mist son cors en avanture de mort , ce fu a l ariver que nous feimes devant damiete la ou tout son conseil li loa ainsi comme je l entendi que il demourast en sa neif tantque il veist que sa chevalerie feroit . 
la reson pour quoy en li loa ces choses si estoit tele que se il arivoit avec eulz et sa gent estoient occis et il avec la besoigne seroit perdue . 
et se il demouroit en sa neif par son cors peust il recouvrer a reconquerre la terre de egypte . 
et il ne voult nullui croire ains sailli en la mer tout armé l escu au col le glaive ou poing , et fu des premiers a terre . 
la seconde foiz qu il mist son cors en avanture de mort si fu tele que au partir qu il fist de la masourre pour venir a damiete , son conseil li loa , si comme len me donna a entendre que il s en venist a damiete en galies . 
et ce conseil li fu donné , si comme len dit pour ce que se il li mescheoit de sa gent par son cors les peust delivrer de prison . 
et especialment ce conseil li fu donné pour le meschief de son cors ou il estoit par plusieurs maladies qui estoient teles car il avoit double tierceinne et menoison moult fort et la maladie de l ost en la bouche et es jambes . 
il ne voult onques nullui croire , aincois dist que son peuple ne lairoit il jamez feroit tele fin comme il feroient . 
si li en avint ainsi , que par la menoison qu il avoit , que il li couvint le soir couper le fonz de ses braiez et par la force de la maladie de l ost se pasma il le soir par pluseurs foiz , aussi comme vous orrez ci apres . 
la tierce foiz qu il mist son cors en avanture de mort , ce fu quant il demoura quatre ans en la sainte terre , apres ce que ses freres en furent venuz . 
en grant avanture de mort fumes lors . 
car quant le roy fu demouré en acre , pour un home a armes que il avoit en sa compagnie , ceulz d acre en avoient bien trente , quant la ville fu prise . 
car je ne sai autre reson pour quoy les turz ne nous vindrent prendre en la ville , forsque pour l amour que dieu avoit au roy , qui la poour metoit au cuer a nos ennemis , pour quoy il ne nous osassent venir courre sus . 
et de ce est escript : se tu creins dieu , si te creindront toutes les riens qui te verront . 
et ceste demouree fist il tout contre son conseil , si comme vous orrez ci apres . 
son cors mist il en avanture pour le peuple de la terre garantir qui eust esté perdu des lors se il ne feust lors remez . 
le quart fait la ou il mist son cors en avanture de mort ce fu quant nous revenismes d outremer et venismes devant l ille de cypre la ou nostre neif hurta si malement que la terre la ou elle hurta enporta trois toises du tyson sur quoy nostre neif estoit fondee . 
apres ce le roy envoia querre quatorze mestres nothonniers que de celle neif que d autres qui estoient en sa compaignie pour li conseiller que il feroit . 
et touz li loerent si comme vous orrez ci apres que il entrast en une autre neif car il ne veoient pas comment la neif peust souffrir les cops des ondes pour ce que les clous de quoy les planches de la nef estoient attachiez estoient touz eloschez . 
et moustrerent au roy l exemplaire du peril de la nef pour ce que a l aler que nous feismes outremer une nef en semblable fait avoit esté perie et je vi la femme et l enfant chiez le conte de joyngny qui seulz de ceste nef eschaperent . 
a ce respondi le roy : ' seigneurs je voi que se je descens de ceste nef que elle sera de refus et voy que il a ceans huit cens personnes et plus . 
et pour ce que chascun aime autretant sa vie comme je faiz la moie , n oseroit nulz demourer en ceste nef , aincois demourroient en cypre , pour quoy , se dieu plait , je ne mettrai ja tant de gent comme il a ceans en peril de mort . 
aincois demourrai ceans pour mon peuple sauver " . 
et dieu a cui il s attendoit , nous saulva en peril de mer bien dix semainnes , et venimes a bon port , si comme vous orrez ci apres . 
or avint ainsi que olivier de termes , qui bien et viguereusement s estoit maintenu outremer , lessa le roy et demoura en cypre , le quel nous ne veismes puis , d an et demi apres . 
ainsi destourna le roy le doumage de huit cens personnes qui estoient en la nef . 
en la dareniere partie de cest livre parlerons de sa fin , comment il trespassa saintement . 
or diz je a vous , mon seigneur le roy de navarre , que je promis a ma dame la royne vostre mere , a cui diex bone merci face , que je feroie cest livre . 
et pour moy aquitier de ma promesse , l ai je fait . 
et pour ce que ne voi nullui qui si bien le doie avoir comme vous qui estes ses hoirs , le vous envoie je , pour ce que vous et vostre frere et les autres qui l orront y puissent prenre bon exemple , et les exemples mettre a oeuvre , par quoy dieu leur en sache gre . 
en nom de dieu le toutpuissant , je jehan sire de joyngville , seneschal de champaigne , faiz escrire la vie nostre saint looys , ce que je vis et oy par l espace de sis anz que je fu en sa compaignie ou pelerinage d outremer , et puisque nous revenimes . 
et avantque je vous conte de ses grans faiz et de sa chevalerie , vous conterai je que je vi et oy de ses saintes paroles et de ses bons enseignemens , pour ce qu ils soient trouvez l un apres l autre , pour edefier ceulz qui les orront . 
ce saint home ama dieu de tout son cuer et ensuivi ses oeuvres . 
et y apparut en ce que , aussi comme dieu morut pour l amour que il avoit en son peuple , mist il son cors en avanture par pluseurs foiz pour l amour que il avoit a son peuple , et s en feust bien soufers se il vousist , si comme vous orrez ci apres . 
la grant amour qu il avoit a son peuple parut a ce qu il dit a son ainsne filz , en une moult grant maladie que il ot a fonteinnebliaut : ' biau filz , " fist il , ' je te pri que tu te faces amer au peuple de ton royaume , car vraiement je aimeraie miex que un escot venist d escoce et gouvernast le peuple du royaume bien et loialment , que que tu le gouvernasses mal apertement . 
" le saint ama tant verite que neis aux sarrazins ne voult il pas mentir de ce que il leur avoit en convenant , si comme vous orrez ci apres . 
de la bouche fu il si , que onques jour de ma vie je ne li oy deviser nulles viandes , aussi comme maint richez homes font . 
aincois manjoit pacientment ce que ses queus li appareilloient devant li . 
en ses paroles fu il attrempez , car onques jour de ma vie je ne li oy mal dire de nullui , ne onques ne li oy nommer le dyable , le quel nons est bien espandu par le royaume , ce que je croy qui ne plait mie a dieu . 
son vin trempoit par mesure , selonc ce qu il veoit que le vin le pooit soufrir . 
il me demanda en cypre pour quoy je ne metoie de l yaue en mon vin . 
et je li diz que ce me fesoient les phisiciens , qui me disoient que j avoie une grosse teste et une froide fourcelle , et que je n en avoie pooir de enyvrer . 
et il me dist que il me decevoient , car se je ne l apprenoie a tremprer en ma joenesce , et je le vouloie tremprer en ma vieillesse , les goutes et les maladies de fourcelle me prendroient , que jamez n auroie sante . 
et se je bevoie le vin tout pur en ma vieillesse , je m enyvreroie touz les soirs . 
et ce estoit trop laide chose de vaillant home de soy enyvrer . 
il me demanda se je vouloie estre honorez en ce siecle et avoir paradis a la mort . 
et je li diz : oyl . 
et il me dit : ' donques vous gardez que vous ne faites ne ne dites a vostre escient nulle riens , que se tout le monde le savoit , que vous ne peussiez congnoistre : je ai ce fait , je ai ce dit " . 
il me dit que me gardasse que je ne desmentisse ne ne desdeisse nullui de ce que il diroit devant moy , puisque je n i auroie ne pechie ne doumage ou souffrir , pour ce que des dures paroles meuvent les mellees dont mil homes sont mors . 
il disoit que len devoit son cors vestir et armer en tele maniere que les preudeshomes de cest siecle ne deissent que il en feist trop , ne que les joenes homes ne deissent que il feist pou . 
et ceste chose ramenti je le pere le roy qui orendroit est , pour les otes brodeez a armer que en fait hui et le jour , et li disoie que onques en la voie d outremer , la ou je fuz , je n i vi cottes brodees , ne les roy ne les autrui . 
et il me dit qu il avoit tiex atours brodez de ses armes qui li avoient cousté huit cenz livres de parisis . 
et je li diz que il les eust miex emploiés se il les eust donnez pour dieu et eust fait ses atours de bon cendal enforcié de ses armes , si comme son pere faisoit . 
il m apela une foiz et me dist ' je n ose parler a vous , pour le soutil senz dont vous estes , de chose qui touche a dieu . 
et pour ce ai je appelé ces freres qui ci sont , que je vous vueil faire une demande " . 
la demande fu tele : ' seneschal " , fist il , ' quel chose est dieu ? 
" et je li diz ' sire , ce est si bone chose que meilleur ne peut estre . 
- vraiement , " fist il , ' c est bien respondu , que ceste response que vous avez faite est escripte en cest livre que je tieing en ma main . 
or vous demande je , " fist il , ' le quel vous ameriez miex , ou que vous feussiés mesiaux , ou que vous eussiés fait un pechie mortel ? 
" et je qui onques ne li menti , li respondi que je en ameraie miex avoir fait trente que estre mesiaus . 
et quant les freres s en furent partis , il m appela tout seul et me fist seoir a sez piez , et me dit ' comment me deistes - vous hier ce ? 
" et je li diz que encore li disoie - je . 
et il me dit : ' vous deistes comme hastis musarz , car nulle si laide mezelerie n est comme d estre en pechie mortel pour ce que l ame qui est en pechie mortel , est semblable au dyable , par quoy nulle si laide meselerie ne peut estre . 
et bien est voir que quant l omme meurt , il est gueri de la meselerie du cors . 
mes quant l omme qui a fait le pechie mortel meurt , il ne sceit pas ne n est certeins que il ait eu repentance que dieu li ait pardonné , par quoy grant poour doit avoir que celle mezelerie li dure tant comme diex yert en paradis . 
si vous pri , " fist - il ' tant comme je puis , que vous metés votre cuer a ce , pour l amour de dieu et de moy , que vous amissiez miex que tout meschief avenit au cors , de meselerie et de toute maladie , que ce que le pechie mortel venist a l ame de vous . 
" il me demanda se je lavoie les piez aus povres le jour du grant jeudi . 
' sire , " diz je , en mal eur , ' les piez de ces vilains ne laverai - je ja ! 
- vraiement , " fist - il , ' ce fu mal dit , car vous ne devez mie avoir en desdaing ce que dieu fist pour nostre enseignement . 
si vous pri je pour l amour de dieu premier et pour l amour de moy que vous les accoustumez a laver . 
" il ama tant toutes manieres de gens qui dieu creoient et amoient , que il donna la connestablie de france a mon seigneur gilles le brun , qui n estoit pas du royaume de france , pour ce qu il estoit de grant renommee de croire dieu et amer . 
et je croy vraiement que tel fu il . 
maistre robert de cerbone , pour la grant renommee que il avoit d estre preudomme , il le faisoit manger a sa table . 
un jour avint que il manjoit delez moy , l un a l autre . 
et nous reprist , et dit ' parlés haut , " fist - il , ' car voz compaignons cuident que vous mesdisiés d eulz . 
se vous parlés au manger de chose qui nous doie plaire , si dites haut , ou se ce non , si vous taisiés . 
" quant le roy estoit en joie , si me disoit ' seneschal , or me dites les raisons pour quoy preudomme vaut miex que beguin . 
" lors si encommencoit la tencon de moy et de maistre robert . 
quant nous avions grant piesce desputé , si rendoit sa sentence . 
et disoit ainsi : ' maistre robert je vourroie avoir le non de preudomme mesque je le feusse , et tout le remenant vous demourast . 
car preudomme est si grant chose et si bonne chose , que neis au nommer enplist il la bouche . 
" au contraire , disoit - il , que male chose estoit de prendre de l autrui , car le rendre estoit si grief que , neis au nommer , le rendre escorchoit la gorge par qui y sont , les quiex senefient les ratiaus au diable , qui touz jours tire ariere vers li ceulz qui l autrui chastel vueulent rendre . 
et si soutilment le fait le dyable , car aus grans usuriers et aus grans robeurs , les attice - il si que il leur fait donner pour dieu ce que il devroient rendre . 
il me dist que je deisse au roy tibaut , de par li , que il se preist garde a la meson des preescheurs de provins que il faisoit , que il n encombrast l ame de li pour les granz deniers que il y metoit . 
' car les sages homes , tandisque il vivent , doivent faire du leur aussi comme executeurz en devroient faire . 
c est a savoir que les bons executeurs desfont premierement les torsfaiz au mort , et rendent l autrui chatel , et du remenant de l avoir au mort , font aumosnes " . 
le saint roy fut a corbeil a une penthecouste , la ou il ot quatorze vins chevaliers . 
le roy descendi apres manger ou prael , desouz la chapelle , et parloit a l uys de la porte au conte de bretaigne , le pere au duc qui ore est , que dieu gart . 
la me vint querre mestre robert de cerbon , et me prist par le cor de mon mantel , et me mena au roy . 
et tuit li autre chevalier vindrent apres nous . 
lors demandai - je a mestre robert . 
' mestre robert , que me voulez - vous ? 
" et me dist : ' je vous veil demander se le roy se seoit en cest prael , et vous vous aliez seoir sur son banc plus haut que li , se en vous en devroit bien blasmer ? 
" et je li diz que oil . 
et il me dit : ' dont faites - vous bien a blasmer , quant vous estes plus noblement vestu que le roy . 
car vous vous vestez de vair et de vert , ce que li roys ne fait pas . 
" et je li diz : ' mestre robert , salve vostre grace , je ne foiz mie a blasmer se je me vest de vert et de vair , car cest abit me lessa mon pere et ma mere . 
mes vous faites a blasmer , car vous estes filz de vilain et de vilainne , et avez lessié l habit vostre pere et vostre mere , et et estes vestu de plus riche camelin que le roy n est . 
" et lors je pris le pan de son seurcot et du seurcot le roy , et li diz : ' or esgardez se je diz voir " . 
et lors le roy entreprist a deffendre mestre robert de paroles , de tout son pooir . 
apres ces choses , mon seigneur li roys appella mon seigneur phelippe son filz , le pere au roy qui ore est , et le roy tybaut . 
et s assist a l uys de son oratoire et mist la main a terre , et dist : ' seez - vous ci , bien pres de moy , pour ce que en ne nous oie - ha sire , " firent - il , ' nous ne nous oserions asseoir si pres de vous " . 
et il me dist : ' seneschal , seez - vous ci . 
" et si fiz - je , si pres de li que ma robe touchoit a la seue . 
et il les fit asseoir apres moy , et leur dit : ' grant mal apert avez fait quant vous estes mes filz , et n avez fait au premier coup tout ce que je vous ai commandé , et gardés que il ne vous avieingne jamais . 
" et il dirent que non feroient - il . 
et lors me dit que il nous appelez pour li confesser a moy de ce que a tort avoit deffendu mestre robert encontre moy . 
' mes , " fist - il , ' je le vi si esbahi que il avoit bien mestier que je li aidasse . 
et toutevoiz ne vous tenez pas a chose que je en deisse pour mestre robert deffendre , car aussi comme le seneschal dit , vous vous devez bien vestir et nettement , pour ce que vos femmes vous en ameront miex et vostre gent vous en priseront plus . 
car , ce dit le sage , on se doit assemer en robes et en armes en tel maniere que les preudeshommes de cest siecle ne dient que on en face trop , ne les joenes gens de cest siecle ne dient que en en face pou . 
" ci apres orrez un enseignement que il me fist en la mer , quant nous revenions d outremer . 
il avint que nostre nef hurta devant l ille de cypre par un vent qui a non guerbin , qui n est mie des quatre mestres venz . 
et de ce coup que nostre nef prist , furent li notonnier si desperez que il dessiroient leur robes et leur barbes . 
le roy sailli de son lit tout deschaus , car nuit estoit , une cote sanz plus vestue , et se ala mettre en croiz devant le cors nostre seigneur , comme cil qui n atendoit que la mort . 
l endemain que ce nous fu avenu , m appela le roy , tout seul , et me dist : ' seneschal , ore nous a moustré dieu une partie de son pooir . 
car un de ses petiz venz , que a peinne le sceit on nommer , deut avoir le roy de france , ses enfans et sa femme et ses gens noiés . 
or dit saint anciaumes que ce sont des menaces nostre seigneur , aussi comme se diex vousist dire . 
- or vous eusse - je bien mors se je vousisse . 
- sire dieu , fait li sains , pour quoy nous menaces tu ? 
car es menaces que tu nous faiz , ce n est pour ton preu ne pour ton avantage . 
car se tu nous avoies touz perdus , si n en seroies - tu ja plus povre , ne plus riche . 
donc n est - ce pas pour ton preu , la menace que tu nous a faite , mes pour nostre profit , se nous le savons mettre a oeuvre . 
a oeuvre devons nous mettre ceste menace que dieu nous a faite , en tele maniere que se nous sentons que nous aions en nos cuers et en nos cors chose qui desplese a dieu , oster le devons hastivement . 
et quanque nous cuiderons qui li plese , nous nous devons efforcier hastivement du prenre . 
et se nous le faisons ainsinc , nostre sire nous donra plus de bien en cest siecle , et en l autre , que nous ne saurions deviser . 
et se nous ne le faison ainsi , il fera aussi comme le bon seigneur doit faire a son mauvais sergant . 
car apres la menace , quant le mauvais serjant ne se veut amender , le seigneur fiert ou de mort ou de autres greingneurs mescheances qui piz valent que mort . 
" si y preingne garde li roys qui ore est , car il est eschapé de aussi grant peril ou de plus que nous feimes . 
si s amende de ses mesfais en tel maniere que dieu ne fiere en li ne en ses choses cruelment . 
le saint roy se esforca de tout son pooir , par ses paroles , de moy faire croire fermement en la loy crestienne que dieu nous a donnee , aussi comme vous orrez ci apres . 
il disoit que nous devions croire si fermement les articles de la foy , que pour mort ne pour meschief qui avenist au cors , que nous n aiens nulle volente d aler encontre par parole ne par fait . 
et disoit que l ennemi est si soutilz que , quant les gens se meurent , il se travaille tant comme il peut que il les puisse faire mourir en aucune doutance des poins de la foy . 
car il voit que les bones oeuvres que l omme a faites , ne li peut - il tollir , et voit que il l a perdu , se il meurt en vraie foy . 
et pour ce , se doit - on garder et en tele maniere deffendre de cest agait , que en die a l ennemi quant il en envoie tele temptacion : ' va - t - en , " doit on dire a l ennemi . 
' tu ne me tempteras ja a ce que je ne croie fermement tous les articles de la foy . 
nes se tu me fesoies touz les membres tranchier , si vueil je vivre et morir en cesti point " . 
et qui ainsi le fait , il vaint l ennemi de son baston et de s espee , dont l ennemi le vouloit occire . 
il disoit que foy et creance estoit une chose ou nous devions bien croire fermement , encore n en feussiens - nous certeins mezque par oir dire . 
sus ce point , il me fist une demande , comment mon pere avoit non . 
et je li diz que il avoit non symon . 
et il me dit comment je le savoie . 
et je li diz que je en cuidoie estre certein et le creoie fermement , pour ce que ma mere le m avoit tesmoingné . 
lors il me dist : ' donc devez - vous croire fermement touz les articles de la foy , les quiex les apostres tesmoingnent , aussi comme vous oez chanter au dymanche en la " . 
il me dist que l evesque guillaume de paris li avoit conté que un grant mestre de divinite estoit venu a li et li avoit dit que il vouloit parler a li . 
et il li dist : ' mestre , dites vostre volente . 
" et quant le mestre cuidoit parler a l evesque , et commenca a plorer trop fort . 
et l evesque li dit : ' maistre , dites , ne vous desconfortés pas , car nulz ne peut tant pechier que dieu ne peut plus pardonner . 
- et je vous di , sire , " dit li mestres , ' je n en puis mais si je pleure , car je cuide estre mescreant , pour ce que je ne puis mon cuer ahurter a ce que je croie ou sacrement de l autel , ainsi comme saint esglise l enseigne . 
et si sai bien que ce est des temptacions l ennemi . 
mestre , " fist li evesques , ' or me dites , l ennemi vous envoie ceste temptacion se elle vous plet " . 
et le mestre dit : ' sire , mes n ennuie tant comme il me peut ennuier . 
- or vous demande je , " fist l evesque , ' se vous prenriés ne or ne argent par quoy vous regeissiez de vostre bouche nulle riens qui feust contre le sacrement de l autel , ne contre les autres sains sacremens de l eglise ? 
je , sire , " fist li mestres ? 
' sachiez que il n est nulle riens ou monde que j en preisse . 
aincois ameroie miex que en m arachast touz les membres du cors , que je le regeisse . 
- or vous dirai - je autre chose , " fist l evesque : ' vous savez que le roy de france guerroie au roy d engleterre , et savez que le chastiau qui est plus en la marche de eulz deux , c est la rochelle en poitou . 
or vous vueil faire une demande , que se li roys vous avoit baillé la rochelle a garder qui est en la marche , et il m eust baillé le chastel de montleheri a garder , qui est ou cuer de france et en terre de paix , au quel li roys devroit savoir meilleur gre en la fin de sa guerre , ou a vous qui auriés gardé la rochelle sanz perdre ou a moi qui li auroie gardé le chastel de montleheri sanz perdre ? 
- en nom dieu , sire , " fist le mestre , ' a moy qui auroie gardé la rochelle sanz perdre . 
- mestre , " dit l evesque , ' je vous di que mon cuer est semblable au chastel de montleheri . 
car nulle temptacion ne nulle doute je n ai du sacrement de l autel . 
pour la quel chose je vous di que pour un gre que dieu me scet de ce que je le croy fermement et en paix , vous en scet dieu quatre , pour ce que vous li gardez vostre cuer en la guerre de tribulacion , et avez si bone volente envers li , que vous pour nulle riens terrienne , ne pour meschief que on feist du cors , ne le relenquiriés . 
dont je vous di que soiés tout a ese , que vostre estat plet miex a nostre seigneur en ce cas que ne fait le mien " . 
quant le mestre oy ce , il s agenoilla devant l evesque et se tint bien pour poiez . 
le saint roy me conta que pluseurs gens de aubigois vindrent au conte de monfort , qui lors gardoit la terre de aubijois pour le roy , et li distrent que il venist veoir le cors nostre seigneur , qui estoit devenuz en sanc et en char entre les mains au prestre . 
et il leur dit : ' alez le veoir , vous qui le creez , car je le croi fermement , aussi comme sainte esglise nous raconte ou sacrement de l autel . 
et savez vous que je y gagnerai , " fist le conte , ' de ce que je le croy en cest mortel vie , aussi comme sainte esglise le nous enseigne ? 
je en aurai une couronne es ciex plus que les angres qui le voient face a face , par quoy il couvient que il le croient " . 
il me conta que il ot une grant desputaison de clers et de juis ou moustier de clygni . 
la ot un chevalier a qui l abbe avoit donné le pain leens pour dieu . 
et requist a l abbe que il li lessast dire la premiere parole , et en li otria a peinne . 
et lors il se leva et s appuia sus sa croce , et dit que len li feist venir le plus grant clerc et le plus grant mestre des juis . 
et si firent il . 
et li fist une demande qui fu tele : ' mestre , " fist le chevalier , ' je vous demande se vous creez que la vierge marie , qui dieu porta en ses flans et en ses bras enfantast vierge , et que elle soit mere de dieu " ? 
et le juif respondi que de tout ce ne creoit - il riens . 
et li chevalier li respondi que moult avoit fait que fol , quant il ne la creoit ne ne l amoit , et estoit entré en son moustier et en sa meson . 
' et vraiement , " fist le chevalier , ' vous le comparrez " . 
et lors il hauca sa potence et feri le juif les l oye et le porta par terre . 
et les juis tournerent en fuie , et emporterent leur mestre tout blecié . 
et ainsi demoura la desputaison . 
lors vint l abbe au chevalier , et li dist que il avoit fait grant folie . 
et le chevalier dit que encore avoit il fait greingneur folie , d assembler tele desputaison . 
car avantque la desputaison feust menee a fin , avoit - il ceans grant foison de bons crestiens , qui s en feussent parti touz mescreanz , par ce que il n eussent mie bien entendu les juis . 
' aussi vous dis - je , " fist li roys , ' que nulz , se il n est tres bon clerc , ne doit desputer a eulz . 
mes l omme loy , quant il ot mesdire de la lay crestienne , ne doit pas deffendre la lay crestienne , ne mais de l espee de quoy il doit donner parmi le ventre dedens , tant comme elle y peut entrer " . 
le gouvernement de sa terre fu tele , que touz les jours il ooit a note ses heures , et une messe de sanz note , et puis la messe du jour ou du saint , se il y cheoit , a note . 
touz les jours il se reposoit , apres manger , en son lit . 
et quant il avoit dormi et reposé , si disoit en sa chambre premierement des mors entre li et un de ses chapelains , avantqu il oit ses vespres . 
le soir , ooit ses complies . 
un cordelier vint a li au chastel de yeres , la ou nous descendimes de mer . 
et pour enseigner le roy , di en son sermon que il avoit leu la bible et les livres qui parlent des princes mescreans . 
et disoit que il ne trouvoit , ne es creans ne es mescreans , que onques reaume se perdist , ne chanjast de seigneurie a autre , mezque par defaute de droit . 
' or se preingne garde , " fist - il , ' le roy qui s en va en france , que il fasse bon droit et hastif a son peuple , par quoy nostre sire li seuffre son royaume a tenir en paix tout le cours de sa vie " . 
en dit ce enseignoit le roy , gist a marseille la ou nostre seigneur fait pour li maint bel miracle . 
et ne voult onques demourer avec le roy , pour priere que il sceut faire , que une seule journee . 
le roy n oublia pas cest enseignement , aincois gouverna sa terre bien et loialment et selonc dieu , si comme vous orrez ci apres . 
il avoit sa besoigne attiree en tele maniere , que mon seigneur de neelle et le bon conte de soissons et nous autres qui estions entour li , qui avions oies nos messes , alions oir les plez de la porte , que en appelle maintenant les requestes . 
et quant il revenoit du moustier , il nous envoioit querre , et s asseoit au pie de son lit , et nous fesoit touz asseoir entour li , et nous demandoit se il y avoit nulz a delivrer , que en ne peust delivrer sanz li . 
et nous li nommiens , et il les faisoit envoier querre , et il leur demandoit : ' pour quoy ne prenez vous ce que nos gens vous offrent ? 
" et il disoient : ' sire , que il nous offrent pou " . 
et il leur disoit en tel maniere : ' vous devriez bien ce prenre qu il vous voudroient faire " . 
et se traveilloit ainsi , le saint home , a son pooir , comment il les mettroit en droite voie et en resonnable . 
maintes foiz avint que en este il aloit seoir au bois de vinciennes , apres sa messe , et se acostoioit a un chesne et nous fesoit seoir entour li . 
et touz ceulx qui avoient a faire venoient parler a li , sanz destourbier de huissier ne d autre . 
et lors il leur demandoit de sa bouche : ' a yl ci nullui qui ait partie " ? 
et cil se levoient qui partie avoient , et lors il disoit : ' taisiez - vous touz et en vous deliverra l un apres l autre " . 
et lors il appeloit mon seigneur pierre de fonteinnes et mon seigneur geffroy de villette et disoit a l un d eulx : ' delivrez moy ceste partie " . 
et quant il veoit aucune chose a amender en la parole de ceulx qui parloient pour autrui , il meismes l amendoit de sa bouche . 
le vi aucune foiz en este que , pour delivrer sa gent , il venoit ou jardin de paris , une cote de chamelot vestue , un seurcot de tyreteinne sanz manches , un mantel de cendal noir entour son col , moult bien pigné et sanz coife , et un chapel de paon blanc sus sa teste , et fesoit estendre tapis pour nous seoir entour li . 
et tout le peuple qui avoit a faire par devant li , estoit entour li en estant . 
et lors il les fesoit delivrer , en la maniere que je vous ai dit devant du bois de vinciennes . 
je le revi autre foiz a paris , la ou touz les prelaz de france li manderent que il vouloient parler a li , et le roy ala ou palaiz pour eulz oir . 
et la estoit l evesque gui d ausserre , qui fu fuiz mon seigneur guillaume de mello , et dit au roy pour touz les prelaz en tel maniere : ' sire , ces seigneurs qui ci sont , arcevesques , evesques , m ont dit que je vous deisse que la crestiente , se pert entre vos mains " . 
le roys se seigna , et dist : ' or me dites comment ce est ? 
- sire , " fist - il , ' c est pour ce que en prise si pou les excommeniemens hui et le jour , que avant se lessent les gens mourir excommeniés que il se facent absodre , et ne veulent faire satisfaccion a l esglise . 
si vous requierent , sire , pour dieu , et pour ce que faire le devez , que vous commandez a vos prevos et a vos baillifz que touz ceulz qui soufferront escommeniez an et jour , que en les contreingne par la prise de leur biens a ce que il se facent absoudre " . 
a ce respondi le roys , que il leur commanderoit volentiers de touz ceulz dont en le feroit certein que il eussent tort . 
et l evesque dit que il ne le feroient a nul feur , que il li deveissient la court de leur cause . 
et le roy li dist que il ne le feroit autrement . 
car ce seroit contre dieu et contre raison , se il contreignoit la gent a eulz absoudre quant les clers leur feroient tort . 
' et de ce , " fist le roy , ' vous en doins je un exemple du conte de bretaigne , qui a plaidé sept ans aus prelas de bretaigne , tout excommenié . 
et tant a esploitié que l apostole les a condempnez touz . 
dont se je eusse contraint le conte de bretaingne la premiere annee de li faire absoudre , je me feusse meffait envers dieu et vers li " . 
et lors se soufrirent les prelaz . 
ne onques puis n en oy parler que demande feust faite des choses desus dites . 
la paix qu il fist au roy d angleterre fist - il contre la volente de son conseil , le quel li disoit : ' sire , il nous semble que vous perdés la terre que vous donnez au roy d angleterre , pour ce que il n y a droit , car son pere la perdi par jugement " . 
et a ce respondi le roy , que il savoit bien que le roy d angleterre n i avoit droit . 
mes il y avoit reson par quoy il li devoit bien donner . 
' car nous avon deux seurs a femmes , et sont nos enfants cousins germains , par quoy il affiert bien que paiz y soit . 
il m est moult grant honneur en la paix que je foiz au roy d angleterre , pour ce que il est mon home , ce que il n estoit pas devant " . 
la leaulte du roy peut len veoir ou fait de mon seigneur de trie , qui au saint unes lettres , les quiex disoient que le roy avoit donné aus hoirs la contesce de bouloingne , qui morte estoit novellement , la de danmartin en gouere . 
le seau de la lettre estoit brisié , si que il n i avoit de remenant forsque la moitie des jambes de l ymage du seel le roy , et l eschamel sur quoy li roys tenoit ses piez . 
et il le nous moustra a touz qui estions de son conseil , et que nous li aidissons a conseiller . 
nous deismes trestuit sanz nul descort , que il n estoit de riens tenu a la lettre mettre a execution . 
et lors il dit a jehan sarrazin son chamberlain , que il li baillast la lettre que il li avoit commandee , et si fist - il . 
quant il tint la lettre , il nous dit : ' seigneurs , veez ci seel de quoy je avantque je alasse outremer , et voit on cler par ce seel , que l empreinte du seel brisé est semblable au seel entier , par quoy je n oseroie en bonne conscience la dite contee retenir " . 
et alors il appela mon seigneur renaut de trie , et li dist : ' je vous rent la contee " . 
en nom de dieu le toutpuissant , avons ci ariere escriptes partie de bones paroles et de bons enseignemens nostre saint roy looys , pour ce que cil qui les orront les truissent les unes apres les autres , par quoy il en puissent miex faire leur profiz , que ce que elles feussent escriptes entre ses faiz . 
et si apres commencerons de ses faiz en nom de dieu et en non de li . 
aussi comme je li oy dire , il fut né le jour saint marc euvangeliste apres pasques . 
celi jour porte len croix processions en moult de liex , et en france les appele len les croiz noires . 
dont ce fu aussi comme une prophecie de la grant foison de gens qui moururent en ces deux croisemens , c est a savoir , en celi de egypte et en l autre , la ou il mourut en carthage . 
que maint grant deul en furent en cest monde , et maintes grans joies en sont en paradis , de ceulz qui en ces deux pelerinages moururent vrais croisiez . 
il fut coronné le premier dymanche des advens . 
le commencement de celi dimanche de la messe si est : et ce qui s ensuit apres , et ainsi : ' biaus sire diex , je leverai m amme a toy , je me fie en toy " . 
en dieu ot moult grant fiance jusques a la mort , car la ou il mouroit , en ses darrenieres paroles reclamoit il dieu et ses sains , et especialment mon seigneur saint jaque et ma dame sainte genevieve . 
dieu , en qui il mist sa fiance , le gardoit touz jours des s enfance jusques a la fin . 
et especialment en s enfance le garda - il la ou il fu bien mestier , si comme vous orrez ci apres . 
comme a l ame de li , le garda dieu par les bons enseignemens de sa mere , qui l enseigna a dieu croire et a amer , et li attrait entour li toutes gens de religion . 
et li faisoit , si enfant comme il estoit , toutes ses heures et les sermons faire et oir aus festes . 
il recordoit que sa mere li avoit fait aucune foiz a entendre que elle ameroit miex que il feust mort , que ce que il feist un pechie mortel . 
bien li fu mestier que il eust en sa joenesce l aide de dieu . 
car sa mere , qui estoit venue de espaigne , n avoit ne parens ne amis en tout le royaume de france . 
et pour ce que les barons de france virent le roy enfant et la royne sa mere femme estrange , firent - il du conte de bouloingne , qui estoit oncle le roy , leur chievetain , et le tenoient aussi comme pour seigneur . 
apres ce que le roy fut couronné , il en y ot des barons qui requistrent a la royne granz terres que ele leur donast . 
et pour ce que elle n en voult riens faire , si s assemblerent touz les barons a corbeil . 
et me conta le saint roy que il ne sa mere qui estoient a montleheri ne oserent revenir a paris , jusques atantque ceulx de paris les vindrent querre a armes . 
et me conta que des montleheri estoit le chemin plein de gens a armes et sanz armes jusques a paris , et que touz crioient a nostre seigneur que il li donnast bone vie et longue , et le deffendit et gardast de ses ennemis . 
et dieu si fist , si comme vous orrez ci apres . 
a ce parlement que les barons firent a corbeil , si comme len dit , establirent les barons qu la furent , que le bon chevalier le conte de bretaigne se reveleroit contre le roy . 
et acorderent encore que leur cors iroient au mandement que le roy feroit contre le conte , et chascun n auroit avec li que deux chevaliers . 
et ce firent - il pour veoir se le conte de bretaigne pourroit fouler la royne , qui estrange femme estoit , si comme vous avez oy . 
et moult de gent dient que le conte eust foulé la royne et le roy , se dieu n eust aidié au roy a cel besoing , qui onques ne li failli . 
l aide que dieu li fist fu tele que le conte tybaut de champaigne , qui puis fu roy de navarre , vint servir le roy atout trois cens chevaliers . 
et par l aide que le conte fist au roy , couvint venir le conte de bretaigne a la merci le roy , dont il lessa au roy par paix faisant , la contee de ango , si comme len dit , et la contee du perche . 
pour ce que il affiert a ramentevoir aucunes choses que vous orrez ci apres , me couvient laissier un pou de ma matiere . 
si dirons ainsi que le bon conte henri de large ot de la contesce marie , qui fu seur au roy de france et seur au roy richart d angeleterre , deux filz , dont l ainsne ot non henri et l autre thybaut . 
ce henri , l ainsne , en ala croisié en la sainte terre en pelerinage , quant le roy phelippe et le roy richart assiegerent acre et la pristrent . 
si tost comme acre fu prise , le roy phelippe s en revint en france , dont il en fu moult blasmé . 
et le roy richart demoura en la sainte terre et fist tant de granz faiz que les sarrazins le doutoient trop , si comme il est escript ou livre de la terre sainte , que quant les enfans sarrazins braioient , les femmes les escrioient et leur disoient : ' taisiez vous , vez ci le roy richart " ! 
et pour eulx faire taire . 
et quant les chevaus aus sarazins et aus beduins avoient poour d un bysson , il disoient a leur chevaus : ' cuides - tu que ce soit le roy richart " ? 
ce roy richart pourchassa tant que il donna au conte henri de champaingne , qui estoit demouré avec li , la royne de jerusalem , qui estoit droit her du royaume . 
de la dite royne ot le conte henri deux filles , dont la premiere fut royne de cypre , et l autre ot me sire herart de brienne , dont grant lignage est issu , si come il appert en france et en champaingne . 
de la femme mon seigneur erart de brienne ne vous dirai - je ore riens , aincois vous parlerai de royne de cypre , qui affiert maintenant a ma matiere , et dirons ainsi : apres ce que le roy eust foulé le conte perron de bretaingne , tuit li baron de france furent si troublez envers le conte tybaut de champaingne , que il orent conseil de envoier querre la royne de cypre , qui estoit fille de l ainsne filz de champaingne , pour desheriter le conte tybaut qui estoit filz du secont fil de champaingne . 
aucun d eulz s entremistrent d apaisier le conte perron au dit conte tybaut , et fu la chose pourparlee de tel maniere , que le conte tybaut promist que il prenroit a femme la fille le conte perron de bretaingne . 
la fu prise que le conte de champaingne dut la damoiselle espouser , et li dut amener pour espouser a une abbaie de premoustre , qui est delez chastel - thierri , que en appelle val secre , si comme j entent . 
les barons de france qui estoient auques touz parens le conte perron , se penerent de faire amener la demoiselle a val secre pour espouser , et manderent le conte de champaingne qui estoit a chastel thierri . 
et endementieresque le conte de champaingne venoit pour espouser . 
mon seigneur geffroy de la chapelle vint a li de par le roy , atout une lettre de creance , et dit ainsinc : ' sire conte de champaingne , le roy a entendu que vous avez convenances au conte perron de bretaingne , que vous prenrez sa fille par mariage . 
si vous mande le roy que se vous ne voulez perdre quanque vous avez ou royaume de france , que vous ne le faites . 
car vous savez que le conte de bretaingne a pis fait au roy que nul home qui vive " . 
le conte de champaingne , par le conseil que il avoit avec li , s en retourna a chastel thierri . 
quant le conte pierres et les barons de france oirent ce , qui l attendoient a val secre , , il furent touz aussi comme desvez , du despit de ce que il leur avoit fait , et maintenant envoierent querre la royne de cypre . 
et si tost comme elle fut venue , ils pristrent un commun acort qui fu tel , que il manderoient ce que il pourroient avoir de gent a armes , et enterroient en brie et en champaingne par devers france , et que le duc de bourgoingne , qui avoit la fille au conte robert de dreues , ranterroit en la de champaingne par devers bourgoingne . 
le duc manda quanque il pot avoir de gent . 
les barons manderent aussi ce que il en porent avoir . 
les barons vindrent ardant et destruiant d une part , le duc de bourgoigne d autre , et le roy de france d autre part , pour venir combatre a eulz . 
le desconfort fu tel au conte de champaingne que il meismes ardoit ses villes devant la venue des barons , pour ce que il ne les trouvassent garnies . 
avec les autres villes que le conte de champaingne ardoit , ardi il espargnay et vertuz et sezenne . 
les bourgeois de troies , quant il virent que il avoient perdu le secours de leur seigneur , il manderent a symon , seigneur de joingville , le pere au seigneur de joinville qui ore est , qu i les venist secourre . 
et il qui avoit mandé toute sa gent a armes , mut de joingville a l anuitier , si tost comme ces nouvelles li vindrent , et vint a troies aincoisque il feust jour . 
et par ce faillirent les barons a leur esme que il avoient de prenre la dite cite . 
et pour ce , les barons passerent par devant troies et se allerent logier en la praerie d isles , la ou le duc de bourgoingne estoit . 
le roy de france qui sot que il estoient la , il s adreca tout droit la pour combatre a eulz . 
et les barons li manderent et prierent que il son cors se vousist traire arieres , et il se iroient combatre au conte de champaingne et au duc de lorreinne , et atout le remenant de sa gent , a trois cens chevaliers moins que le conte n auroit ne le duc . 
et le roy leur manda , que a sa gent ne se combattroient - il ja , que son cors ne feust avec . 
et il renvoyerent a li et li manderent que il feroient volentiers entendre la royne de cypre a paix , se il li plaisoit . 
et le roy leur manda que a nulle paiz il n entendroit , ne se souferroit que le conte de champaingne y entendit , tantque il eussent vuidié la contee de champaingne . 
et il la vuidierent en tel maniere que des ylles la ou il estoient , il alerent logier dessous juylli . 
et le roy se loja a ylles , dont il les avoit chaciés . 
et quant il seurent que le roy fu alé la , il s alerent logier a chaorse et n oserent le roy attendre , et s alerent logier a laignes , qui estoit au conte de nevers , qui estoit de leur partie . 
et ainsi le roy acorda le conte champaingne a la royne de chypre , et fu la paiz faite en tel maniere , que le dit conte de champaingne donna a la royne de cypre entour deux mille livrees de terre et quarante mille livres que le roy paia pour le conte de champaigne . 
et le conte de champaigne vendi au roy , parmi les quarante mille livres , les fiez ci apres nommez , c est a savoir , le fie de la de bloiz , le fie de la contee de chartres , le fie de de la contee de sanserre , le fie de la vicontee de chasteldun . 
et aucunes gens si disoient que le roy ne tenoit ces devant diz fiez que en gaje . 
mes ce n est mie voir , car je le demandai nostre saint roy looys outremer . 
la terre que le conte tybaut donna a la royne de cypre , tiennent le conte de brienne qui ore est , et le conte de joigny , pour ce que l aiole le conte de brienne fu fille a la royne de cypre , et femme le grant conte gautier de brienne . 
pour ce que vous sachiez dont ces fiez que le sire de champaingne vendi au roy vindrent , vous foiz - je a savoir que le grant conte tybaut , qui gist a laingny , ot trois filz : le premier ot non henri , le secont ot non tybaut , le tiers ot non estienne . 
ce henri desus dit fust conte de champaigne et de brie , et fu appelé le conte henri le large . 
et dut bien ainsi estre appelé , car il fu large a dieu et au siecle : large a dieu , si comme il appiert a l esglise saint estienne de troie , et aus autres eglises que il fonda en champaingne , large au siecle , si comme il apparut ou fait de ertaut de nongent , et en moult d autres liex que je vous conteroie bien , se je ne doutoie a enpeeschier ma matiere . 
ertaut de nogent fu le bourgois du monde que le conte creoit plus . 
et fu si riche que il fist le chastel de nogent l ertaut de ses deniers . 
or avint chose que le conte henri descendi de ses sales de troies pour aller oir messe a saint estienne le jour d une penthecouste . 
aus piez des degrez s agenoilla un povre chevalier , et li dit ainsi : ' sire , je vous prie pour dieu que vous me donnés du vostre , par quoy je puisse marier mes deux filles que vous veez ci " . 
ertaut , qui aloit dariere li , dist au povre chevalier : ' sire chevalier , vous ne faites pas que courtois de demander a mon seigneur , car il a donné que il n a mez que donner " . 
le large conte se tourna devers ertaut , et li dist : ' sire vilain , vous ne dites mie voir , de ce que vous dites que je n ai mez que donner , si ai vous meismes . 
et tenez , sire chevalier , car je le vous donne , et si le vous garantirai " . 
le chevalier ne fu pas esbahi , aincois le prist par la chape , et li dist que il ne le lairoit jusques atantque il auroit finé a li . 
et avantque il li eschapast , ot ertaut finé a li de cinq cens livres . 
le secont frere le conte henri ot nom tybaut et fu conte de blois . 
le tiers frere ot non estienne et fu conte de sancerre . 
et ces deux freres tindrent du conte henri touz leurs heritages et leur deux contees et leur apartenances . 
et les tindrent apres des hoirs le conte henri qui tindrent champaingne , jusques alors que le roy tybaut les vendi au roy de france , aussi comme il est devant dit . 
or revenons a nostre matiere et disons ainsi , que apres ces choses tint le roy une grant court a saumur en anjo , et la fu - je , et vous tesmoing que ce fut la miex que je veisse onques . 
car a la table le roy manjoit , empres li , le conte de poitiers , que il avoit fait chevalier nouvel a une saint jehan . 
et apres le conte de poitiers mangoit le conte jehan de dreuez , que il avoit fait chevalier nouvel aussi . 
apres le conte de dreuez mangoit le conte de la marche . 
apres le conte de la marche , le bon conte pierre de bretaingne , et devant la table le roy , endroit le conte de dreuez , mangoit mon seigneur le roy de navarre , en cote et en mantel de samit , bien paré de courroie , de fermail , et de chapel d or . 
et je tranchoie devant li . 
devant le roy , servoit du mangier le conte d artoiz son frere . 
devant le roy tranchoit du coutel le bon conte jehan de soissons . 
pour la table garder , estoit mon seigneur ymbert de biaugeu , qui puis fu connestable de france , et mon seigneur engerran de coucy , et mon seigneur herchanbaut de bourbon . 
darrieres ces trois barons avoit bien trente de leur chevaliers , en cottes de drap de soie , pour eulz garder . 
et darrieres ces chevaliers avoit grant plante de sergans vestus des armes au conte de poitiers , batues sur cendal . 
le roy avoit vestu une cotte de samit ynde , et seurcot et mantel de samit vermeil fourré d ermines , et un chapel de coton en sa teste , qui moult mal li seoit , pour ce que il estoit lors joenne homme . 
le roy tint cele feste es hales de saumur . 
et disoit len que le grant roy henri d angleterre les avoit faites pour ses grans festes tenir . 
et les hales sont faites a la guise des cloistres de ces moinnes blans , mes je croi que de trop loing il n en soit nul si grant . 
et vous dirai pour quoy il le me semble : car a la paroy du cloistre ou le roy mangoit , qui estoit environné de chevaliers et de serjans qui tenoient grant espace , mangoient a une table vint , que evesques que arcevesques . 
et encore apres les evesques et les arcevesques mangoit encoste cele table la royne blanche sa mere , au chief du cloistre , de celle part la ou le roy ne mangoit pas . 
et si servoit a la royne le conte de bouloingne qui puis fu roy de portingal , et le bon conte de saint pol , et un alemant de l aage de dis huit ans , que en disoit que il avoit esté filz saint helizabeth de thuringe , dont len disoit que la royne blanche le besoit ou front par devocion , pour ce que ele entendoit que sa mere li avoit maintes foiz besié . 
au chief du cloistre , d autre part , estoient les cuisines , les bouteilleries , les paneteries et les despenses . 
de celi cloistre servoient devant le roy et devant la royne de char , de vin , et de pain . 
et en toutes les autres elez et eu prael d en milieu mangoient de chevaliers si grant foison que je ne sce le nombre . 
et dient moult de gent que il n avoient onques veu autant de seurcoz ne d autres garnemens de drap d or a une feste , comme il ot la . 
et dient que il y ot bien trois mille chevaliers . 
apres celle feste mena le roy le conte de poytiers a poitiers , pour reprenre ses fiez . 
et quant le roy vint a poytiers , il vousist bien estre arieres a paris , car il trouva que le conte de la marche qui ot mangié a sa table le jour de la saint jehan , ot assemblé tant de gent a armes a lusignan delez poytiers comme il peust avoir . 
a poytiers fu le roy pres de quinzeinne , que onques ne s osa partir tantque il fu accordé au conte de la marche , ne ne sce comment . 
plusieurs foiz vi venir le conte de la marche parler au roy a poitiers de lusignan , et tous jors amenoit avec li la royne d angleterre sa femme , qui estoit mere au roy d angleterre . 
et disoient moult de gent que le roy et le conte de poytiers avoit fait mauvese paiz au conte de la marche . 
apres ce que le roy fu revenu de poitiers , ne tarja pas grandement apres ce que le roy d angleterre vint en gascoingne pour guerroier le roy de france . 
nostre saint roy , a quanque il pot avoir de gent , chevaucha pour combattre a li . 
la vint le roy d angleterre et le conte de la marche , pour combattre devant un chastel que en appele taillebourc , qui siet sus une male riviere que len appele carente , la ou en ne peut passer que a un pont de pierre moult estroit . 
si tost comme le roy vint a taillebourc , et les hoz virent l un l autre , nostre gent qui avoient le chastel devers eulz , se esforcierent a grant meschief , et passerent perilleusement par nez et par pons et coururent sur les anglois . 
et commenca le poingnayz fort et grant . 
quant le roy vit ce , il se mist ou peril avec les autres . 
car pour un homme que le roy avoit quant il fu passé devers les anglois , les anglois en avoient mil . 
toutevoiz avint il , si comme dieu voult , que quant les anglois virent le roy passer , ils se desconfirent et mistrent dedens la cite de saintes , et pluseurs de nos gens entrerent en la cite mellez , et furent pris . 
ceulz de nostre gent qui furent pris a saintes recorderent que il oirent un grand descort naistre entre le roy d angleterre et le conte de la marche . 
et disoit le roy que le conte de la marche l avoit envoié querre , car il disoit que il trouveroit grant aide en france . 
celi soir meismes , le roy d angleterre meust de saintes et s en ala en gascoingne . 
le conte de la marche , comme celi qui ne le pot amender , s en vint en la prison le roy , et li amena en sa prison sa femme et ses enfans , dont le roy ot , par la pez fesant , grant coup de la terre le conte . 
mes je ne sce pas combien , car je ne fu a celi fait , car je n avoie onques lors hauberc vestu , mes j oy dire que avec la terre le roy emporta dis mille livres de parisis que il avoit en ses cofres et chascun an autant . 
quant nous fumes a poitiers , je vi un chevalier qui avoit non mon seigneur gyeffroy de rancon , que pour un grant outrage que le conte de la marche li avoit fait , si comme len disoit , et avoit juré sur sains que il ne seroit jamez roingné en guise de chevalier , mes porteroit greve , aussi comme les femmes fesoient , jusques atantque il se verroit vengié du conte de la marche , ou par lui ou par autrui . 
et quant mon seigneur geffroy vit le conte de la marche , sa femme et ses enfans , agenoillez devant le roy , qui li crioient merci , il fist aporter un tretel et fist oster sa greve , et se fist roingner en la presence du roy , du conte de la marche et de ceulz qui la estoient . 
et en cel ost contre le roy d angleterre et contre les barons , le roy donna de grans dons , si comme je l oy dire a ceulz qui en vindrent . 
ne pour dons ne pour despens que len feist en cel host , ne autres de ca mer ne de la , le roy ne requist ne ne prist onques aide des siens barons , n a ses chevaliers , n a ses hommes , ne a ses bones villes , dont en se plainsist . 
et ce n estoit pas de merveille , car ce fesoit - il par le conseil de la bone mere qui estoit avec li , de qui conseil il ouvroit , et des preudes homes qui li estoient demouré du tens son pere et du temps son ayoul . 
apres ces choses desus dites avint , ainsi comme dieu voult , que une grant maladie prist le roy a paris , dont il fu a tel meschief , si comme il le disoit , que l une des dames qui le gardoit , li vouloit traire le drap sus le visage , et disoit que il estoit mort . 
et une autre dame qui estoit a l autre part du lit , ne li souffri mie , aincois disoit que il avoit encore l ame ou cors . 
commentque il oist le descort de ces deux dames , nostre seigneur ouvra en li et li envoia sante tantost . 
car il estoit esmuyz et ne pouoit parler . 
il requist que en li donnast la croiz , et si fist - on . 
lors la royne sa mere oy dire que la parole li estoit revenue , et elle en fist si grant joie comme elle pot plus . 
et quant elle sot que il fu croisié , ainsi comme il meismes le contoit , elle mena aussi grant deul comme se elle le veist mort . 
apres ce que il fu croisié , se croisierent robert le conte d artois , auphons conte de poitiers , charles conte d anjou , qui puis fu roy de sezile , touz troiz freres le roy . 
et se croisa hugue duc de bourgoingne , guillaume conte de flandres , frere le conte guion de flandres nouvellement mort , le bon hue conte de saint pol , mon seigneur gauchier son neveu , qui moult bien se maintint outremer et moult eust valu se il eust vescu . 
si i furent le conte de la marche et mon seigneur hugue le brun son filz , le conte de salebruche , mon seigneur gobert d apremont son frere , en qui compaingnie je , jehan , seigneur de joinville , passames la mer en une nef que nous louames , pour ce que nous estions cousins . 
et passames de la atout vint chevaliers , dont il estoit li disiesme et je moy disiesme . 
a pasques , en l an de grace que le milliaire couroit par mil deux cenz quarante huit , mande - je mes homes et mes fievez a joinville . 
et la vegile de la dite pasque , que toute cele gent que je avoie mandé estoient venu , fu nez jehan mon filz , sire de xm , de ma premiere femme qui fu seur le conte de grantpre . 
toute cele semaine fumes en festes et en quarolles , que mon frere le sire de vauquelour , et les autres riches homes qui la estoient , donnerent a manger chascun l un apres l autre , le lundi , le mardi , le mercredi , je leur diz le vendredi : ' seigneurs , je m en voiz outremer , et je ne sce se je revendre . 
or , venez avant . 
se je vous ai de riens mesfait , je le vous defferai l un par l autre , si comme je ai accoustumé , a touz ceulz qui vourront riens demander , ne a moy ne a ma gent " . 
je leur deffiz par l esgart de tout le commun de ma terre . 
et pour ce que je n eusse point d emport , je me levai du conseil , et en ting quanque il raporterent , sanz debat . 
pour ce que je n en vouloie porter nulz deniers a tort , je ale lessier a mez en lorreinne grant foison de ma terre en gage . 
et sachiez que au jour que je parti de nostre paiz pour aler en la terre sainte , je ne tenoie pas mil livrees de terre , car ma dame ma mere vivoit encore . 
et si y alai moy disieme de chevaliers , et moy tiers de banieres . 
et ces choses vous ramentevoiz - je pour ce que se diex ne m eust aidié , qui onques ne me failli , je l eusse souffert a peinne par si lonc temps , comme par l espace de sis ans que je demourai en la terre sainte . 
en ce point que je appareilloie pour mouvoir , jehan sire d apremont et conte de salebruche de par sa femme , envoia a moy et me manda que il avoit sa besoigne pour aler outre mer , li disiesme de chevaliers . 
et me manda que se je vousisse , que nous loissons une nef entre li et moy , et je li otroia . 
sa gent et la moie louerent une nef a marseille . 
le roy manda ses barons a paris et leur fist faire serement que foy et loiaute porteroient a ses enfans , se aucune chose venoit de li en la voie . 
il le me demanda , mez je ne voz faire point de serement , car je n estoie pas son home . 
endementresque je venoie , je trouve trois homes mors sur une charrette , que un clerc avoit tuez . 
et me dist que en les menoit au roy . 
quant je oy ce , je envoie un mien escuier apres , pour savoir comment ce avoit esté . 
et conta mon escuier que je y envoye , que le roy , quant il issi de sa chapelle , ala au perron pour veoir les mors , et demanda au prevot de paris comment ce avoit esté . 
et le prevost li conta que les mors estoient trois de ses serjans du chastelet , et li conta que il aloient par les rues forainnes pour desrober la gent . 
et dist au roy que ' il trouverent ce clerc que vous veez ci , et li tollirent toute sa robe . 
le clerc s en ala en pure sa chemise en son hostel , et prist s arbalestre et fist aporter a un enfant son fauchon . 
quant il les vit , il les escria et leur dit que il y mourroient . 
le clerc tendi s arbalestre et trait et en feri l un parmi le cuer , et les deux toucherent a fuie . 
et le clerc prist le fauchon que l enfant tenoit , et les ensui a la lune , qui estoit belle et clere . 
l un en cuida passer parmi une soif en un courtil , et le clerc fiert du fauchon , " fist le prevost , ' et li trancha toute la jambe , en tele maniere que elle ne tient que a l estivall , si comme vous veez . 
le clerc rensui l autre , le quel cuida descendre en une estrange meson la ou gent veilloient encore , et le clerc feri du fauchon parmi la teste , si que il le fendi jusques es dens , si comme vous poez veoir , " fist le prevost au roy . 
' sire , " fist - il , ' le clerc moustra son fait aus voisins de la rue , et puis si s en vint mettre en vostre prison , sire , et je le vous ameinne , si en ferez vostre volente , et veez - le - ci . 
sire clerc , " fist le roy , ' vous avez perdu a estre prestre par vostre proesce , et pour vostre proesce je vous retieing a mes gages , et en venrez avec moy outremer . 
et ceste chose vous foiz - je encore , pour ce que je vueil bien que ma gent voient que je ne les soustendrai en nulles de leurs mauvesties " . 
quant le peuple , qui la estoit assemblé , oy ce , il se escrierent a nostre seigneur et li prierent que dieu li donnast bone vie et longue , et le ramenast a joie et a sante . 
apres ces choses je reving en nostre pais , et attirames , le conte de salebruche et moy , que nous envoierions nostre harnois a charrettes a ausonne , pour mettre ilec en la riviere de saonne jusques a rone . 
le jour que je me parti de joinville , j envoie querre l abbe de cheminon que on tesmoingnoit au plus preudomme de l ordre blanche . 
un tesmoingnage li oy porter a clerevaus , le jour d une feste nostre - dame que le saint roy i estoit , a un moinne qui le moustra , et me demanda se je le cognoissoie . 
et je li diz pour quoy il le me demandoit ? 
et il me respondi : ' car je entent que c est le plus preudomme qui soit en toute l ordre blanche . 
encore sachez , " fist - il , ' que j ai oy conter a un preudomme qui gisoit ou dortouer la ou l abbe de cheminon dormoit , et avoit l abbe descouvert sa poitrine pour la chaleur que il avoit . 
et vit ce preudomme , qui gisoit ou dortouer ou l abbe de cheminon dormoit , la mere dieu qui ala au lit l abbe . 
et li retira sa robe sur son piz , pour ce que le vent ne li feist mal " . 
cel abbe de cheminon si me donna m escharpe et mon bourdon . 
et lors je me parti de joinville sanz rentrer au chastel jusques a ma revenue . 
a pie deschaus et en langes , et ainsi ale a blechicourt et a saint urbain , et autres cors sains qui la sont . 
et endementieresque je aloie a blechicourt et a saint urbain , je ne voz onques retourner mes yex vers joinville , pour ce que le cuer ne me attendrisist du biau chastel que je lessoie , et de mes deux enfans . 
moy et mes compaingnons mangames a la fonteinne l arcevesque devant dongieuz . 
et illecques l abbe adam de saint - urbain , que diex absoille , donna grant foison de biaus juiaus a moy et a mes chevaliers que j avoie . 
des la , nous alames an ansone et en alames atout nostre hernoiz que nous avion fait mettre es nez des ansone jusques a lyon contreval la sone . 
et encoste les nes menoit on les grans . 
a lyon entrames ou rone pour aler a alles le blanc . 
et dedans le rone trouvames un chastel que len appelle roche de glin , que le roy avoit fait abbatre , pour ce que roger , le sire du chastel , estoit criez de desrober les pelerins et les marchans . 
au mois d aout entrames en nos nez a la roche de marseille . 
a celle journee que nous entrames en nos nez fist len ouvrir la porte de la nef . 
et mist len touz nos chevaus ens , que nous devions mener outremer . 
et puis reclost len la porte et l enboucha len bien , aussi comme len naye un tonnel , pour ce que quant la nef en la mer , toute la porte est en l yaue . 
quant les chevaus furent ens , nostre mestre notonnier escria a ses notonniers qui estoient au bec de la nef et leur dit : ' est vostre besoigne ? 
sire , vieingnent avant les clers et les proveres " . 
maintenantque il furent venus , il leur escria : ' chantez de par dieu " ! 
et il s escrierent touz a une voiz . 
et il escria a ses notonniers : ' faites voille , de par dieu " ! 
et il si firent . 
et en brief tens le vent se feri ou voille et nous ot tolu la veue de la terre , que nous ne veismes que ciel et yaue . 
et chascun jour nous esloigna le vent des pais ou nous avions esté nez . 
et ces choses vous moustre - je , que celi est bien fol hardi qui se ose mettre en tel peril , atout autrui chatel , ou en pechie mortel , car len se dort le soir la ou en ne scet se len se trouverra ou fons de la mer . 
en la mer nous avint une fiere merveille , que nous trouvames une montaigne toute ronde qui estoit devant barbarie . 
nous la trouvames entour l eure de vespres et najames tout le soir , et cuidames bien avoir fait plus de cinquante lieues , et l endemain nous nous trouvames devant icelle miesmes montaigne , et ainsi nous avint par deux foiz ou par trois . 
quant les marinniers virent ce , il furent tout esbahiz , et nous distrent que nos nefz estoient en grant peril . 
car nous estions devant la terre aus sarrazins de barbarie . 
lors nous dit un preudomme prestre que en appeloit doyen de malrut , car il n ot onques persecucion en paroisse , ne par defaut d yaue , ne de trop pluie , ne d autre persecucion , que aussi tost comme il avoit fait trois processions par trois samedis , que dieu et sa mere ne delivrassent . 
samedi estoit : nous feismes la premeire procession entour les deux maz de la nef . 
je meismes m i fiz porter par les braz , pour ce que je estoie grief malade . 
onques puis nous ne veismes la montaigne , et venimes en cypre le tiers samedi . 
quant nous venimes en cypre , le roy estoit ja en cypre , et trouvames grant foison de la pourveance le roy , c est a savoir , les celiers le roy et les deniers et les garniers . 
les celiers le roy estoient tiex , que sa gent avoient fait enmi les champs sus la rive de la mer , gran moyes de tonniaus de vin , que il avoient acheté de deux ans devantque le roy venist , et les avoient mis les unes sus les autres que quant len les veoit devant , il sembloit que ce feussent granches . 
les fourmens et les orges , il les ravoient mis par monciaus enmi les champs . 
et quant en les veoit , il sembloit que ce fussent montaignes , car la pluie qui avoit batu les blez de lonc temps , les avoit fait germer par dessus , si que il n i parroit que l erbe vert . 
or avint ainsi que en les vot mener en egypte , len abati les crotes desus atout l erbe vert , et trouva len le fourment et l orge aussi frez comme len l eust maintenant batu . 
le roy feust moult volentiers alé avant , sanz arester , en egypte , si comme je li oi dire , se ne feussent ses barons qui li loerent a attendre sa gent qui n estoient pas encore touz venuz . 
en ce point que le roy sejournoit en cypre , envoia le grant roy des tartarins ses messages a li , et li manda moult de bonnes et honnestes paroles e . 
ntre les autres li manda que il estoit prest de li aidier a conquerre la terre sainte , et de delivrer jherusalem de la main aus sarrazins . 
le roy recut moult debonnairement ses messages . 
et li renvoia les siens qui demourerent deux ans avantque il revenissent a li . 
et par les messages , envoia le roy au roy des tartarins une tente faite en la guise d une chapelle , qui moult cousta , car elle fu toute faite de bone escarlate finne . 
et le roy , pour veoir se il les pourroit atraire a nostre creance , fist entailler en la dite chapelle , par ymages , l annonciation nostre dame et touz les autres poins de la foy . 
et ces choses leur envoia - il par deux freres preescheurs qui savoient le sarrazinois , pour eulz moustrer et enseigner comment il devoient croire . 
il revindrent au roy , les deux freres , en ce point que les freres au roy revindrent en france , et trouverent le roy qui estoit parti d acre , la ou ses freres l avoient lessié . 
et estoit venuz a cezaire , la ou il la fermoit , ne n avoit ne pez ne treves aus sarrazins . 
comment les messages le roy de france furent receus vous dire - je , aussi comme il meismes le conterent au roy . 
et en ce que il raporterent au roy pourrez oir moult de merveilles , les queles je ne vueil pas conter ore , pour ce que il me convendroit derompre ma matiere que j ai commenciee qui est tele : je , qui n avoie pas mil livrees de terre , me charjai , quant j ale outremer , de moy disiesme de chevaliers , et de deux chevaliers banieres portans . 
et m avint ainsi que quant je arivai en cypre , il ne me fu demouré de remenant que douze vins livres de tournois , ma nef paiee . 
dont aucuns de mes chevaliers me manderent que se je ne me pourveoie de deniers , que il me leroient . 
et dieu , qui onques ne me failli , me pourveut en tel maniere que le roy , qui estoit a nichocie , m envoia querre et me retint , et me mist huit cent livres en mes cofres . 
et lors oz je plus de deniers que il ne me convenoit . 
en ce point que nous sejournames en cypre , me manda l empereris de constantinnoble que elle estoit arivee a baphe , une cite de cypre , et que je l alasse querre , et mon seigneur erart de brienne . 
quant nous venimes la , nous trouvames que un fort vent ot rompues les cordes des ancres de sa nef et en ot mené la nef en acre , et ne li fu demouré de tout son harnois que sa chape que elle ot vestue , et un seurcot a manger . 
nous l amenames a limeson , la ou le roy et la royne et touz les barons la recurent moult honorablement . 
l endemain , je li envoiai drap et cendal pour fourrer la robe . 
mon seigneur phelippe de nenteil , le bon chevalier qui estoit entour le roy . 
trouva mon escuier qui aloit a l empereis . 
quant le preudomme vit ce , il ala au roy et li dist que grant honte avoie fait a li et aus autres barons , de ses robes que je li avoie envoié , quant il ne s en estoient avisez avant . 
l empereis vint querre secours au roy pour son seigneur qui estoit en constantinnoble demourez , et pourchassa tantque elle emporta cent de lettres et plus , que de moy que des autres amis qui la estoient , es quiex lettres nous estions tenus par nos seremens , que se le roy ou le legaz vouloient envoier troiz cens chevaliers en constantinnoble , apres ce que le roy seroit parti d outremer , que nous y estions tenu d aler par son seremens . 
et je , pour mon serement aquiter , requis le roy au departir que nous feismes , par devant le conte dont j e la lettre , que se il y vouloit envoier trois cens chevaliers , que je iroie pour mon serement acquiter . 
et le roy me respondi que il n avoit de quoy , et que il n avoit si bon tresor dont il ne feust a la lie . 
apres ce que nous feumes arivez en egypte , l empereris s en ala en france et enmena avec li mon seigneur jehan d acre son frere , le quel elle maria a la contesce de montfort . 
en ce point que nous venimes en cypre , le soudanc du coyne estoit le plus riche roy de toute la paennime , et avoit fait une merveille . 
car il avoit fait fondre grant de son or en poz de terre . 
et fist brisier les poz , et les masses d or estoient demourees a descouvert enmi un sien chastel , que chascun qui entroit ou chastel y pooit toucher et veoir . 
et en y avoit bien sis ou sept . 
sa grant richesce apparut en un paveillon que le roy d ermenie envoia au roy de france , qui valoit bien cinq cens livres . 
et li manda le roy de hermenie que un ferrais au soudanc du coyne li avoit donné . 
ferrais est cil qui tient les paveillons au soudanc et qui li nettoie ses mesons . 
le roy d ermenie , pour li delivrer du servage au soudanc du coyne , en ala au roy des tartarins , et se mist en leur servage pour avoir leur aide . 
et amena si grant foison de gens d armes que il ot pooir de combattre au soudanc du coyne . 
et dura grant piece la bataille , et li tuerent les tartarins tant de sa gent , que len n oy puis nouvelles de li . 
pour la renommee , qui estoit grant en cypre , de la bataille qui devoit estre , passerent de nos gens serjans en hermenie pour gaaingner et pour estre en la bataille . 
ne onques nulz d eulz n en revint . 
le soudanc de babiloinne , qui attendoit le roy qu il venist en egypte au nouvel temps , s apensa que il iroit confondre le soudanc de hamant qui estoit son ennemi , et l ala assieger devant la cite de hamant . 
le soudanc de hamant ne se sot comment chevir du soudanc de babiloinne , car il veoit bien que se il vivoit longuement , que il le confondroit . 
et fist tant bagingner au ferrais le soudanc de babiloine , que le ferrais l empoisonna . 
et la maniere de l empoisonnement fu tele , que le ferrais s avisa que le soudanc venoit touz jourz jouer aus eschez apres relevee sus les nates qui estoient au pie de son lit . 
la quele natte sur quoy il sot que le soudanc s asseoit touz les jours , il l envenima . 
or avint ainsi que le soudanc , qui estoit deschaus , se tourna sur une escorcheure que il avoit en la jambe . 
tout maintenant le venin se feri ou vif , et li tolli tout le pooir de la moitie du cors de celle part , il fu bien deux jours que il ne but , ne ne manja , ne ne parla . 
le soudanc de hamant lessierent en paiz , et le menerent sa gent en egypte . 
maintenantque mars entra , par le commandement le roy , le roy et les barons et les autres pelerins commenderent que les nez refeussent chargiees de vins et de viandes , pour mouvoir quant le roy le commanderoit . 
dont il avint ainsi que quant la chose fu bien , le roy et la royne se requeillirent en leur nez le vendredi devant penthecouste . 
et dist le roy a ses barons que il alassent apres li en leur nez droit vers l egypte . 
le samedi fist le roy voille et touz les autres vessiaus aussi , que moult fu belle chose a veoir , car il sembloit que toute la mer , tant comme len pooit veoir a l ueil , feust couverte de touailles des voilles des vessiaus , qui furent nombrez a dis huit cens vessiaus , que granz que petiz . 
le roy encra au bout d une terre que len appelle la pointe de limeson , et touz les autres vessiaux entour li . 
le roy descendi a terre le jour de la pentecouste . 
quant nous eumes oy la messe , un vent grief et fort qu venoit devers egypte , leva en tel maniere que de deux mille huit cens chevaliers que le roy mena en egypte , ne l en demoura que sept cens que le vent ne les eust dessevrés de la compaignie le roy , et menez en acre et en autres terres estranges , qui puis ne revindrent au roy de grant piece . 
l endemain de la penthecouste , le vent fu cheu . 
le roy et nous qui estions avec li demourez , si comme dieu voult , feismes voille derechief et encontrames le prince de la moree et le duc de bourgoingne qui avoit sejourné en la moree . 
le jeudi apres penthecouste ariva le roy devant damiete , et trouvames la tout le pooir du soudanc sur la rive de la mer , molt beles gent a regarder . 
car le soudanc porte les armes d or , la ou le soleil feroit , qui fesoit les armes resplendir . 
la noise que il menoient de leur nacaires et de leur cors sarrazinnois estoit espouentable a escouter . 
le roy manda ses barons et pour avoir conseil que il feroit . 
moult de gens li loerent que il attendit tantque ses gens feussent revenus , pour ce que il ne li estoit pas demouré la tierce partie de ses gens . 
et il ne les en voult onques croire . 
la reson pour quoy , que il dit que il en donroit cuer a ses ennemis , et meismement que en la mer devant damiete n a point de port la ou il peut sa gent attendre pour ce que un fort vent n es preist , et les menast en autres terres aussi comme les autres avoient le jour de penthecouste . 
accordé fu que le roy descendroit a terre le vendredi devant la trinite , et iroit combatre aus sarrazins se en eulz ne demouroit . 
le roy commanda a mon seigneur jehan de biaumont que il feist bailler une galie a mon seigneur erart de brienne et a moy , pour nous descendre et nos chevaliers pour ce que le grans nefz n avoient pooir de venir jusques a terre . 
aussi comme diex voult , quant je reving a ma nef , je trouvai une petite nef que ma dame de baruch , qui etoit cousinne germainne le conte de monbeliart et la nostre , m avoit donnee , la ou il avoit huit de mes chevaus . 
quant vint au vendredi , entre moy et mon seigneur erart , touz armés alames au roy pour la galie demander , dont mon seigneur jehan de biaumont nous respondi que nous n en arions point . 
quant nos gens virent que nous n ariens point de galie , il se lesserent cheoir de la grant nef en la barge de cantiers , qui plus plus qui miex miex . 
quant les marinniers virent que la barge de cantiers se esfondroit pou a pou , il s enfuirent en la grant nef et lesserent mes chevaliers en la barge de cantiers . 
je demandai au mestre combien il li avoit trop de gens . 
et si li demandai se il menroit bien nostre gent a terre se je le deschargoie de tant gent . 
et il me respondi : oyl . 
et je le deschargai en tel maniere que par trois foiz il les mena en ma nef ou mes chevaus estoient . 
endementresque je menoie ces gens , un chevalier qui estoit a mon seigneur erart de brene , qui avoit a non plonquet , cuida descendre de la grant nef en la barge de cantiers , et la barge esloigna , et chei en la mer et fu noyé . 
quant je reving a ma nef , je mis en ma petite barge un escuier que je fiz chevalier , qui ot a non mon seigneur hue de wanquelour , et deux moult vaillans bachelers , dont l un avoit non mon seigneur villain de versey et l autre mon seigneur guillaume de danmartin , qui en grief courine l un vers l autre , ne nulz ne en pooit faire la pez , car il s estoient entrepris par les cheveux a la moree . 
et leur fiz pardonner leur maltalent et besier l un l autre par ce que leur jurai sur sains , que nous n iriens pas a terre atout leur maltalent . 
lors nous esmeumes pour aler a terre , et venimes par delez la barge de cantiers de la grant nef le roy , la ou le roy estoit . 
et sa gent me commencerent a escrier , pour ce que nous alions plus tost que il ne fesoient , que je arivasse a l ensaigne saint denis qui en aloit en un autre vaissel devant le roy . 
mes je ne les en cru pas , aincois nous fiz ariver devant une grosse bataille de turs , la ou il avoit bien sis mille homes a cheval . 
si tost comme il nous virent a terre , il vindrent ferant des esperons , vers nous . 
quant nous les veismes venir , nous fichames les pointes de nos escus ou sablon , et le fust de nos lances ou sablon et les pointes vers eulz . 
maintenantque il virent ainsi comme pour aler parmi les ventres , il tournerent ce devant darieres et s enfouirent . 
mon seigneur baudoin de reins , un preudomme qui estoit descendu a terre , me manda par son escuier que je l attendisse . 
et je li mandai que si feroie - je moult volentiers , que tel preudomme comme il estoit devoit bien estre attendu a un tel besoing . 
dont il me sot bon gre toute sa vie . 
avec li nous vindrent mil chevaliers . 
et soiés certain que quant je arrive , je n oz ne escuier , ne chevalier , ne varlet que je eusse amené avec moy de mon pays , et si ne m en lessa pas dieu a aidier . 
a nostre main senestre ariva le conte de japhe , qui estoit cousin germain le conte de monbeliart , et du lignage de joinville . 
ce fu celi qui plus noblement ariva , car sa galie ariva toute peinte dedens mer et dehors , a escussiaus de ses armes , les queles armes sont d or , a une croiz de gueules patee . 
il avoit bien trois cens nageurs en sa galie , et a chascun de ses nageurs avoit une targe de ses armes , et a chascune targe avoit un pennoncel de ses armes batu a or . 
endementieresque il venoient , il sembloit que la galie volast , par les nageurs qui la contreingnoient aus avirons , et sembloit que foudre cheist des ciex , au bruit que les pennonciaus menoient , et que les nacaires , les tabours , et les cors sarrazinois menoient , qui estoient en sa galie . 
si tost comme la galie fu ferue ou sablon si avant comme len li pot mener , et il et ses chevaliers saillirent de la galie moult bien armez et moult bien atirez , et se vindrent arranger decoste nous . 
je vous avoie oublié a dire que quant le conte de japhe fu descendu , il fist tendre ses paveillons . 
et si tost comme les sarrazins les virent tendus , il se vindrent touz assembler devant nous , et revindrent ferant des esperons pour nous courre sus . 
et quant il virent que nous ne fuirions pas , il s en ralerent tantost arieres . 
a nostre main destre , bien le tret a une grant arbalestree , ariva la galie la ou l enseigne saint denis estoit . 
et ot un sarrazin , quant il furent arivez , qui se vint ferir entre eulz , ou pour ce que il ne pot son cheval tenir , ou pour ce que il cuidoit que les autres le deussent suivre . 
mes il fu tout decoupé . 
quant le roy oy dire que l enseigne saint denis estoit a terre , il en ala grant pas parmi son vessel , ne onques por le legat qui estoit avec li , ne le voult lessier , et sailli en la mer , dont il fu en yaue jusques aus esseles . 
et ala l escu au col , et le heaume en la teste , et le glaive en la main , jusques a sa gent qui estoient sur la rive de la mer . 
quant il vint a terre et il choisi les sarrazins , il demanda quelle gent c estoient , et en li di que c estoient sarrazins , et il mist le glaive dessous s esselle et l escu devant li , et eust couru sus aus sarrazins , se ses preudes hommes , qui estoient avec li , li eussent souffert . 
les sarrazins envoierent au soudanc par coulons messagiers par trois foiz que le roy estoit arivé , que onques message n en orent , pour ce que le soudanc estoit en sa maladie . 
et quant il virent ce , il cuidierent que le soudanc feust mort , et lessierent damiete . 
le roy y envoia savoir par un messager chevalier . 
le chevalier s en vint au roy et dit que il avoit esté dedans les mesons au soudanc , et que c estoit voir . 
lors envoia querre le roy le legat et touz les prelas de l ost , et chanta len hautement . 
lors monta le roy et nous touz , et nous alames loger devant damiete . 
mal apertement se partirent les turs de damiete , quant il ne firent coper le pont qui estoit de nez , qui grant destourbier nous eust fait . 
et grand doumage nous firent au partir , de ce que il bouterent le feu en la fonde , la ou toutes les marcheandises estoient et tout l avoir de poiz . 
aussi avint de ceste chose comme qui auroit demain bouté le feu , dont dieu le gart , a petit pont . 
or disons donc que grant grace nous fist dieu le toutpuissant , quant il nous deffendi de mort et de peril a l arriver la ou nous arivames a pie , et courumes sus a nos ennemis qui estoient a cheval . 

