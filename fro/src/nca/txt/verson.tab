a deu me plaign a saint michiel 
qui est message au rei deu ciel 
de toz les vileins de verson 
et de osber un vilein felon 
saint michiel veut deseriter 
la pierre deivent amener 
toz les jorz qu il en est mestier 
sanz contredit et sanz dangier 
et eus as fors et as molins 
eus sunt plus cuverz que mastins 
et eus as molins et as fors 
doivent servise toz les jorz 
que len i veut fere mesons 
il doivent servir les machons 
et de la pierre et del mortier 
tot ceu fait le vilein plenier 
maleeth gre osber peenele 
qui porte malvese novele 
les vilains en font lor visconte 
dont il morront a male honte 
il en ont fait lor plaideor 
por deseriter lor seignor 
ne l firent il eu tens ogier 
et eu robert le chevalier 
et eu tens as autres priors 
eus le fesoient toz les jors 
le premier servise de l an 
si doivent a la saint johan 
c est qu il doivent les prez fauchier 
auner et aparellier 
et tasser eu mileu des prez 
quant il les aront assemblez 
porter les doivent au manoir 
quant len lor veut faire a savoir 
et les bordiers les metent enz 
cest servise font il toz tens 
apres deivent le bie curer 
queun i doit o son truble aler 
chescun i va le truble au col 
curer le fiens et dur et mol 
queun i vet le truble en sa main 
cest servise fait le vilein 
et vez ici le mois d aaust 
un servise qui ne vos faut 
c est que il doivent la corvee 
el ne doit pas estre obliee 
c est qu il doivent les blez soier 
auner et aparellier 
et tasser el mileu del champ 
et porter les en meintenant 
porter les doivent a la granche 
cest servise font des enfance 
issi firent lor anceisor 
tel servise font au seignor 
lor terres si sont champartables 
ja n en aporteront lor garbes 
querre vont le champarteor 
qu il i meinent a grant dolor 
se le vilein faut a son conte 
le champartor le met a honte 
et en lieve grande merci 
del vilein quant l a deservi 
le champart charge en sa charete 
ne n i ose autre garbe metre 
vet a la grange del champpart 
son ble remaint de l autre part 
qui est au vent et a la pluie 
au vilein malement ennuie 
de son ble qui gist par le champ 
la ou il a domage si grant 
alainzqu il puet vient a la grange 
ou len levera merci grande 
s il a nule garbe perdue 
qui soit chaite en champ n en rue 
ses chevaus si et lie 
ne len lessera mengier mie 
si le le tasseor 
il le metteit a grant dolor 
il en voudroit avoir del vin 
mout fait le vilein male fin 
qui a des serjanz treis ou quatre 
l un receit et l autre desquarque 
et l autre amarne au tassoor 
assez a le vilein dolor 
quant a dechargié si s en va 
il n out mie tel joie piece a 
et puis maudit en son language 
qui li dona tel heritage 
por quoi il est si mal mené 
apres vient la foire del pre 
et la nostre dame en setembre 
qu il covient le porcage rendre 
se le vilein a yy porceaus 
il en prendra les yy plus beaus 
et l autre apres est au seignor 
il ne prendra pas le peior 
del sorplus de queun zz denier 
il lor covient tot ce paier 
et apres vient la saint denis 
que les vilains sunt esbahis 
qu il lor covient lor cens paier 
qui verreit vileins esmaier 
et puis deivent les porprestures 
donc il tienent les granz clostures 
se le vilein zz sen champ a 
que il gaagné de grant piece a 
il ne le porra mie clorre 
il ne le puet fere ne n ose 
devant ce qu il ait assis rente 
au seignor et qu il le consente 
que len apele porpresture 
ja n i metra pierre en closture 
ne n i fera mur ne maisiere 
por la terre qu est champartiere 
une autre chose vos veil dierre 
qu il ne puet pas vendre sa tierre 
que le seignor n eit le treziesme 
quer n est pas dreiz qu il ait le diziesme 
s il a sa terre loing de sei 
atornee de mal agrei 
qu il bait a gaagnerie 
par de dehors la seignorie 
len en lieve la seque moute 
iceste rente n est par toute 
len en lieve moute et campart 
et la diesme est de l autre part 
et l autre garbe est au secor 
poi i demore del labor 
quant il a la ferme paee 
mout s est bien la terre aquitee 
s un bat orge et l autre froment 
li un achate et l autre vent 
se ne puent paier au jor 
en la merci sunt lor seignor 
apres il deivent la corvee 
quant il aront la terre aree 
querre vont le ble au guernier 
semer le deivent et hercier 
chescun un acre en sa partie 
apres cen si deivent l oublie 
a la saint andreu baconnel 
treis semaines devant noel 
por ce fu oblie apelee 
ce fu por la chambre privee 
a noel deivent les gelines 
s il n es rendent bones et fines 
le prevost en prendra les gages 
apres il deivent les bresages 
chescun doit d orge yy sestiers 
et de froment doit yy quartiers 
alez si les fetes paier 
bien se deivent mes aquitier 
alez si prenez lor chevaus 
prenez et vaches et veaus 
prenez gages par les ostes 
et si m en amenez assez 
ne lessiez mie por lor dons 
quer trop sont les vileins felons 
biem me conta rogier ade 
que honte ait vilein eschapé 
se vilain sa fille marie 
par de dehors la seignorie 
le seignor en a le culage 
yy sols en a del mariage 
yy sols en a reison por quei 
sire je l vos di par ma fei 
jadis avint que le vilein 
ballout sa fille par la mein 
et la livrout a son seignor 
ja ne fust de si grant valor 
a faire idonc sa volonte 
anceisqu il li eust el doné 
rente chatel ou heritage 
por consentir le mariage 
apres vient la pasque florie 
feste que dex a establie 
que il doivent les motonages 
il en tienent les heritages 
s il ne poent paier au jor 
en la merci sont au seignor 
a pasques deivent la corvee 
quant il aront la terre aree 
querre vont le ble au guernier 
semer le deivent et hercier 
chescun si fet un acre d orge 
et puent aler a la forge 
et fere lor chevaus ferrer 
quer el bois les covient aler 
en montpinchon ou en aunei 
en cingueleis ou en vernei 
il en ont mout riche soudee 
yy deniers ont por la jornee 
et puis doivent le chariage 
que len apele le sommage 
del ble porter a dan jehan 
que il fesoient chescun an 
donc il estoient mal menez 
les vileins si sont acensez 
chescun zz quartier de froment 
itant au vilenage apent 
et puis sunt en ban de molin 
se le vilain n a fait sa fin 
vers le monnier ainzqu il i aut 
del ble prendra tant bas et haut 
o le boissel donc len mesure 
que il ara bien sa mouture 
et de la ferine prendra 
o la palete que il a 
comble ne sera pas demie 
et puis si prendra sa poignie 
et puis prendra le vasletage 
c est le servise del portage 
or li e le vilain en a sa part 
et si s en aut en sa maison 
qu il n i ait noise ne tencon 
apres si sont en ban de for 
encor est cest ban le peor 
quant la fame au vilein i va 
ou ele ne fu mes piecha 
et paie mout bien son fornage 
son tortel et son aiage 
enquor va grochant la forniere 
qui est mou orgellose et fiere 
et le fornier requine et jure 
et dit qu il n a pas sa dreiture 
requigne et jure les denz de 
que le for sera mal chaufé 
ja de boen pain n en mengera 
tot cru mal atorné sera 
sire sachez qu el firmament 
je ne sai plus cuverte gent 
que sunt les vileins de verson 
quer ceteinement le savon 
cest conte fist estout de goz 
et si dist voir de plusors moz 
