al tans passé ot un conte en pontiu . 
molt ama le siecle . 
en ce meisme tans enclina saint pol ; 
n avoit nul oir de se car , mais il avoit une sereur qui dame fu de doumart en pontiu . 
cele dame si avoit un fil , tiebaus avoit a non , oirs fu de le conte de saint pol , mais povres bacelers estoit tant con ses oncles vesqui . 
li quens de pontiu avoit feme molt boine dame , en cele dame eut une fille , cele fille criut et monteplia en molt grant bien , et eut bien seze ans d age , mais dedens le tierc en q ele fu nee se mere morut , et li quens se remaria tant tost . 
en pau de termine s eut un fil , et il criut et monteplia en bien . 
li quens vit mon sengneur tiebaut et si l apela de se maisnie , et quant il l ot de sa maisnie , si monteplia li quens de pontiu en molt grant bien . 
au repair d un tournoiement , apiela li quens mon segneur tiebaut , si li demanda : " tiebaut , qel joel de ma tere ameriés vous le mix ? 
- sire " , fait thiebaus , " je sui uns povres bacelers , mais de tous les joiaus de vostre terre je n ameroie tant nul con damoiselle vostre fille . 
" li qens fu lies et dist : " tiebaut , jo le vous donrai , s ele vous veut . 
" li qens vint la u li damoiselle estoit et dist : " fille , vous estes mariee , s en vous ne remaint . 
- sire " , fait elle , " a cui ? 
- fille " , fait il , " en men bon chevalier tiebaut de domart . 
- a ! 
sire " , fait elle , " se vostre contes estoit roiaumes et a moi deust tous venir , si me tenroie jo a molt bien mariee en lui ! 
- fille " , fait il , " benois soit vostres cuers ! 
" li mariages fu fais . 
li quens de pontiu et cil de saint pol i furent , et maint autre preudome a grant joie furent asamblé . 
et a grant deduit vesquirent bien cinc ans ensamble , mais ne plut a diu qu il eusent nul oir , dont molt pesa a cascun . 
une nuit , jut me sire tiebaus en sen lit et pensa : " diu ! 
dont vient co que j ain tant ceste dame et ele mi , et ne poons avoir oir dont dix soit servis et au siecle bien fais ? 
" il pensa de mon sengneur saint jake qu il dona as vrais requerans co qu il li demandoient , et premist sa voie . 
la dame se dormoit , et quant ele fu esvellie , il le tint entre ses bras et requist un don . 
" sire " , fait elle , " qel ? 
- dame " , fait il , " est ce seurtes que jo l arai ? 
- sire , faites l oir , qes qu il soit , se je doner le puis , je le vous donrai . 
- dame " , fait il , " congie d aler a mon sengneur saint jake , et prierai au boin sengneur qu il nos doinst oir , dont dix soit servis et sainte eglise oneree . 
- sire " , fait ele , " cis dons est molt courtois , et jo le vous otroi . 
" molt furent en grant joie . 
trespasa un jour et autre et tierc , et jurent ensi en leur lit une nuit . 
la dame li dist : " sire , je vous reqier que vous me donés . 
dame " , fait il , " demandés , je vous donrai , se je doner vous puis . 
- sire , " fait elle , " congie d aler avoec vous en ce voieage . 
" quant me sires tiebaus l oi , si fu molt dolans , et dist : " dame , gries cose seroit a vostre oeus . 
" et elle li dist : " sire , n en doutés mie , que dou meneur esquier que vous avés serés vous plus enblaés que de moi . 
- dame " , fait il , " je l vous otroi . 
" jors vint , et noviele corut , et tant que li qens de pontiu le seut , et manda mon sengneur tiebaut , et li dist : " tiebaut , vous estes li pelerins voés , ce me dist on , et me fille ? 
- sire " , fait il , " c est voirs . 
- tiebaut " , fait il , " de vous m est bel et de li me poise . 
- sire " , fait il , " je ne li peuc escondire . 
- tiebaut " , fait il , " movés quant vous volés , et hastés vous . 
palefrois et roncis et somiers je vous liverrai ases , et autre avoir . 
- sire " , fait il , " grant mercis . 
" il s aparelle et muet a molt grant joie , et va tant qu il aproce mon sengneur saint jake a mains de deus jornees . 
une nuit , jut en une boine ville . 
au soir , apella l oste et demanda li de la voie dou demain quele ele seroit , et il li dist : " sire , pres de ceste ville averés un peu de forest a paser ; 
apres , toute jour bele voie . 
" atant se teurent . 
li lit furent aparellié , si vont jesir . 
el demain fist molt bel , pelerin se leverent ainsqu il fust jors et fisent noise . 
et me sires tiebaus s esvella et se trova un peu pesant sen sanc , et dist a sen canbrelenc : " lieve te , et fai nostre maisnie lever et tourser et aler leur voie , et tu remanras et torseras nostre lit , que je sui un peu pesans et mehaities . 
" cil le conmanda et il s en alerent . 
petit demoura apres , me sire tiebaus se leva , li vales torsa , et li palefroi furent aparellié , si monterent , et n estoit encore mie jors , mais molt faisoit bel . 
il isirent de la ville , il troi sains plus de conpagnie forsque de diu , et aprocierent de la forest . 
et quant il i vinrent , si troverent deus voies , l une bone et l autre mauvaise , et dist au canbrelenc : " fier des esperons , ataing nostre gent , et di qu il nos atengent . 
laide cose est a dame de chevaucier parmi forest a pau de compagnie . 
" cil s en va grant aleure , et me sire tiebaus vint a la forest et trova les deus voies , et ne seut le quele aler , et demanda le dame : " la quele irons nous ? 
" et elle dist : " sire , se diu plaist , la bone . 
" en la forest avoit larons , qui mibatoient la fause voie pour faire les pelerins desvoier . 
me sire tiebaus descendi et esgarda la voie et trova la fause voie plus antee et plus large que la boine , et dist : " dame , alons , de par diu , cesti . 
" il entrent ens et alerent bien le quart d une liue . 
la voie commenca a estrecier et raim furent bas , et il dist : " dame , moi samble que nous n alons mie bien . 
" quant il eut ce dit , il vit devant lui quatre houmes armés comme larons , sur grans chevaus , et cascuns lance en sa main . 
et quant il les ot veus , il resgarda ariere et en vit autres quatre en autel maniere atornés , et dist : " dame , ne vous esfreés de cose que voiés . 
" il salua les premiers , et il se teurent a son salu . 
apres , il leur demanda qu il pensoient envers lui , et li uns li dist : " ce sarés vous ja . 
" et il muet a lui le glave et le quide ferir parmi le cors . 
et me sire tiebaus vit le cop venir , si douta et baisa le cors , et cil fali a lui , mais , au trespaser , jeta me sire tiebaus le main deseure le glave , si le toli au laron , et mut as trois dont cil estoit mus , et en fiert un parmi le cors , si l ocit , et il recuevre et muet ariere , et fiert celui qui primes estoit mus a lui parmi le cors , et l ocit . 
ensi pleut a diu que des uit ocit les trois , et li cinc l avronnerent et li ocisent sen palefroi , et il cai sans avoir bleceure qui li grevast . 
il n avoit espee ne autre armeure dont il se desfendist . 
il li tolirent sa reube dusc a le cemise , et esperons et hoeuses , et prisent le coroie d une espee et li loierent les mains et les pies , si le geterent en un buison de ronses . 
et quant il eurent cou fait , il vinrent a la dame , si li tolirent son palefroi et sa rebe dusc a la chemise . 
et elle estoit molt bele , et nepourquant si plouroit elle molt durement . 
l un des larons l esgarda et dist : " segneur , j ai mon frere perdu , si voel avoir ceste dame en restor . 
" li autres dist : " ausi ai jo men cousin germain , autant i clain jou comme vous . 
" et autel dist li tiers , et li quars . 
et li quins leur dist : " segneur , en li retenir n arons nous mie grant preu , mais menon le en ceste forest et faisons de li nos volentes , puis le remetons a voie et le lasons aler . 
" ensi le fisent , et le remenerent a le voie . 
et me sire tiebaus le vit et dist li : " dame , pour diu , desliés me , car ces ronses me grievent molt . 
" la dame vit une espee gesir ki fu a un des larons qui ocis fu , si le prist et vint vers mon segneur tiebaut , si dist : " sire , je vous deliverai . 
" elle le cuida ferir parmi le cors , et il vit le cop venir , si le duta , et si durement tresali que les mains et li dos li furent deseure . 
et elle le fiert si q elle le bleca es bras et copa les coroies . 
et il senti les mains laskier , et saca a lui , et rompi les loiens , et sali sus en pies , et dist : " dame , se diu plaist , vous ne me ocirés huimais ! 
" et elle li dist : " certes , sire , ce poise moi . 
" il li toli l espee et li mist le main sur l espaule et l en remena le voie qu il estoient venu . 
et quant il vint a l entree , si trova de sa compagnie grant partie u il estoient venu . 
et quant il le virent nu , se li demanderent : " sire , qui vous a ensi atorné ? 
" et il leur dist que larons avoient encontrés ki ensi les avoient atornés , et il en fisent grant doel , mais tost furent ratorné , si monterent et alerent leur voie . 
cel jor chevaucerent , n onqes a la dame piaour sanblant me sire tiebaus n en fist . 
le nuit il jurent en une boine ville . 
me sire tiebaus demanda a l oste s il i avoit maison de relegion u on peust une dame laissier , et li ostes li dist : " sire , bien vous en est avenu . 
ci dehors en a une molt relegieuse . 
" cele nuis pasa . 
l endemain me sire tiebaus i ala , et si oi messe . 
apres , il pria a l abeesse que cele dame li gardast . 
elle li otria . 
me sire tiebaus i laisa de sa maisnie pour li servir et s en ala , et fist son pelerinage , et revint par la dame . 
bien fist en la maison , et reprist la dame , et le remena en u pais et a si grant honeur et a si grant joie com il l en avoit menee , forske de gesir en son lit . 
u revenir en la tere , molt fist on grant joie de lui . 
il i fu li qens de pontiu et ses oncles li quens de saint pol , et li dame fu molt honeree de dames et de demisseles . 
ce jor , li qens de pontiu menga avoec mon segneur tiebaut a s escuelle . 
apres le mengier , il li dist : " tiebaut , biaus fix , ki lonc va , il voit . 
or me contés aucune aventure que vous avés veue u oi dire . 
" et me sire tiebaus li respondi q il n en savoit nule aventure conter , et li qens autre fois l en pria , et il dist : " sire puisc , au dire vient , je ne l vous dirai mie en l oie de tant de gent . 
" li qens se leva , et le prist par le main et le mena a une part , et me sire tiebaus li conta q ensi estoit avenu un chevalier et une dame , mais il ne noma mie lui , et li qens li demanda que li chevalier avoit fait de la dame , et il li dist que il l avoit remenee a autel joie et a autel houneur com il l en avoit menee , forske de jesir en sen lit . 
" tiebaut , autre sens eut li chevalier ke jou n eusse , que , par le foi que jo doi vous , que je l euse la pendue a le brance d un arbre par les treces , d une ronse u de le coroie meisme . 
- sire " , fait me sire tiebaus , " se ne fust mie la cose si bien creue comme elle sera quant la dame meismes le temongnera . 
- tiebaut " , fait il , " savés qui li chevalier fu ? 
- sire , o je bien . 
- ki fu il ? 
" , fait li qens . 
- " sire " , fait il , " ce fui jo . 
- dont fu ce ma fille cui ensi avint ? 
- sire " , fait il , " voire . 
- tiebaut " , fait il , " bien en estes vengiés qui ramenee le m avés . 
" a le grant ire qu il avoit , il apiela la dame et li demanda se voirs estoit que mes sire tiebaus avoit dit , et elle demanda : " coi ? 
q ensi le vausistes occire . 
- sire " , fait elle , " oil . 
- pour que le vausistes vous faire ? 
- sire " , fait elle , " pour cou q encore me poise ke jo ne le fis . 
" li qens laisa ce ester et la cort departir , mais dedens le secont jor vint li qens a rue sur le mer et me sire tiebaus et ses fix , et fist le dame amener . 
li qens fist un batel aparellier fort et bien portant , se fist le dame metre ens , et si fist metere un tonel et fu et poi , et il entrerent tout troi avoec , sans compagnie d autre gent fors des maronniers qui les menerent . 
et fist li qens nagier bien deus liues en mer , et quant il vinrent la , il fist du tonel l un des fons ferir hors , et prist la dame , ki molt ert bele et bien acesmee , si le fist metre ou tonel , et fist le fons referir apres li et bien repoier , et le bondenel si ratirer k iaue n i peust entrer , et fist le tonel metre sur le bort de le nef , si le bouta de sen pie en le mer , puis le commanda au vent et as ondes . 
molt en fu me sire tiebaus dolans et ses frere , il li keirent as pies , et li prierent pour diu que de ce torment le peusent oster . 
il ne leur vaut otroier . 
mais ancoiske li qens fust a tere repairiés , vint une nes marceande devers flandres qui s en aloit en tere de sarrasins pour gaangnier , et virent le tonel floter , et dist li uns : " vés la un tonel vuit , se nous l aviens caiens , aidier nos poroit il . 
" l envoierent pourouec et mis fu en le nef . 
il le resgarderent et virent le fons novel repoiét . 
il l enfoncerent et troverent la dame ens gisant , tele come sor l estaindre , car airs li estoit falis , col gros , et vaire enflé , et les iex lais . 
et quant elle reut l air , si respira et sospira . 
li marceant furent entor li et l apelerent , mais elle n eut pooir de parler . 
li airs li revint et eut pooir de parler , et parla a aus , et il li demanderent ki elle estoit , et elle leur cela verite et dist que par cruel aventure estoit la venue et par grant forfait . 
ele manga et but et desenfla , et devint molt bele . 
s ele eust tant joie comme ele avoit duel . 
tant corut la nef ke ele vint devant aumarie , et quant il eurent havene pris , galies vinrent encontre aus qui leur demanderent ques gens erent , et disent : " marceant somes . 
" il avoient leur conduis des haus homes qu il pooient aler en totes parties sauvement . 
il misent la dame sor terre et furent avoec li , et demanda li uns a l autre qu il en feroient , et li uns dist qu i le venderoient , et li autres dist : " se j en fuise creus , nos en ferons present au soudant d aumarie , s en amendera nos afaires . 
" il s i asentirent tout et prisent la dame et l en menerent au soudant , ki jovenes hom estoit , et l en fisent present , et il le recut molt volentiers , q ele ert molt bele dame . 
li soudans demanda qui ele estoit , et il disent : " sire , nos ne savons , mais par tele aventure fu trovee . 
" molt leur fist de bien et la dame cuelli en molt grant amour . 
ele fu sur ferme terre , se li revint coulours , et le commenca a couvoitier et a amer , et li fist reqere par latiniers q ele li desist de quel linage ele estoit . 
ele nule verite n en vaut dire . 
il pensa bien a cou que il veoit en li qe ele estoit haute feme , et le fist reqere se ele estoit crestienne , et ke , se ele voloit sa loi laisier , k il le prenderoit . 
ele vit bien que mix li valoit faire par amours que par force , se li manda qu ele le feroit . 
il l espousa quant ele fu renoie et criut en molt grant amour envers li , et petit fu avec lui quant elle concut et eut un fil . 
elle fu de le conpengnie de la gent et parla et entendi sarrasinois . 
et petit demoura apres qe ele eut une fille . 
ensi fu bien deus ans et demi avoec le soudant , et entendi sarrasinois et parla molt bien . 
or dist ensi ke li qens estoit en pontiu , et me sire tiebaus et ses fix . 
li qens fu en molt grief pensee , et me sire tiebaus ne s osoit remarier , et li fix le conte , por le doleur qu il veoit que si ami avoient , ne voloit chevaliers devenir , et s estoit bien d aage q estre le peust . 
un jor li qens pensa et douta du pecie qu il avoit fait de se fille , il traist a l archeveske de roem , si se confessa a lui et prist le crois . 
et quant me sire tiebaus seut et vit ke li qens ses boins sires estoit croisiés , si se confessa et croisa . 
li fix le conte vit sen pere croisié et mon segneur tiebaut sen frere , qu il amoit tant , si se croisa . 
li qens ses pere le vit , se l en pesa , et dist : " biaus fix , por coi estes vous croisiés ? 
or remanra la tere vuide . 
" li fix li respondi : " biaus pere , je sui croisiés por diu servir et por vous . 
" li qens s aparella , et mut , et ala s ent . 
et me sire tiebaus et ses fix a grant savete vinrent en la tere et de cors et d avoir . 
fisent leur pelerinage molt saintement en tous les lius u il seurent c on devoit diu servir . 
et quant li quens eut cou fait , il pensa q encore voloit il plus faire , si s adona au service dou tenple un an , il et sa conpagnie . 
et quant ce vint au kief de l an , il pensa qu il voloit viseter sa tere et ses amis . 
il envoia a acre et fist nes aparellier , prist congie a la tere , et vint a acre et entra en mer . 
a vent molt bien portant issirent du havene d acre , mais pau leur dura . 
quant il furent en haute mer , si les souprist uns vens durs et oribles , si que li maronnier ne seurent qel part il aloient . 
cascune eure cuidoient noier , si s acousirent ensanble , li fix au pere et li nies au neveu . 
li troi s acousirent si fort ensanle qu on ne les pooit departir . 
petit eurent alé en tel maniere quant il virent tere , et demanderent as maronniers qes tere c estoit , et il respondirent ke c estoit tere de sarrasins et si l apeloit on le tere d aumarie , et disent : " sire , que plaist vous ? 
" et li qens leur dist : " laisiés corre , de plus cruel mort ne poons nous morir que de noier . 
" il vinrent devant aumarie tot a lagen . 
galies et batel plaines de sarrasins leur vinrent encontre et le prisent et menerent devant le soudant , si l en fisent present de tous leur avoirs . 
li soudans les departi et envoia en ses prisons . 
li qens et ses fix estoient si fort acousu ensanle et acolé c on ne les pooit departir , si commande li soudans a metre en carte a par aus . 
la furent une piece a grant meschief , et li fix le conte i fu molt malades . 
apres , vint uns jors que li soudans fist une grant feste du jor de se naisence . 
li cours fu grande . 
apres le mengier , arcier et turcople vinrent au soudant de aumarie et disent : " sire , nos reqerons no droit . 
" il demanda : " coi ? 
" et il disent : " sire , un cetif por metre au bersel . 
" il leur dist : " alés a le cartre , si prendés celui ki mains puet vivre . 
" il alerent et prisent le conte , et si l en amenerent carciét de barbe , vestu de caviaus , menesme d autre afaire . 
li soudans leur dist : " cis n avoit mestier de plus vivre . 
alés , menés l ent . 
" la dame qui feme estoit au soudant estoit la , et se le vit et li atenri li cuers , et dist : " sire , je sai francois , si parleroie a cest povre home , se vos plaisoit . 
- dame " , fait il , " oil molt bien . 
" ele vint a lui et si li demanda dont il ert et ques homs . 
il li respondi : " dame , je sui d une partie de franche , d une tere c on apele pontiu . 
[JK: " entfernté- de qel gent ? 
- dame , sire et qens en estoie qant jo m en parti . 
" qant ele l oi , si vint a sen segneur et dist : " sire , dounés me cest cetif , s il vous plaist , car il set des eschies et des tables , si juera devant nous et si nos en aprendera . 
et je sui auqes seule avoec vous , si me fera compengnie . 
- dame , par ma loi , saciés , molt volentiers . 
" ele l envoia en sa cambre . 
li cartriers s en rala a la cartre , s amena mon segneur tiebaut vestu de chaviaus et de barbe , magre et descarné . 
quant la dame le vit , si dist : " sire , encore parleroie jo de cestui , s i vous plaisoit . 
- dame , par ma loi , oil volentiers . 
" 
