salemon feit un petit livre 
qui enseigne conment deit vivre 
cil qui l amor del mont enivre 
por ester de pechie delivre 
li livre a non ecclesiaste 
et dit qu en vein le son degaste 
qui el deleit del mont s enpaste 
et golose qui il n en taste 
veine est la joe de cest monde 
plus tost vole que nule aronde 
molt par s apeie a feible esponde 
cil qui nage par mer parfunde 
aveir chastel aveir cite 
aveir grant feu grant erite 
nis reiaume tot aquité 
fanfelue est et vanite 
chasteaus ardent et citez fondent 
terres neent eives sorondent 
cil riche rei s entreconfundent 
et quant plus ont et mains abundent 
quant guerre ont ne sevent que feire 
que deivent dire ne que teire 
ques eschiver ne quels atreire 
quar le plus de la gent est vaire 
donent grant dons por feire amis 
quant ont doné et plus premis 
ja n avrunt plus maus anemis 
que cil qu il ont es ennors mis 
quant cil qui plus amer les deivent 
qui menjuent o els et beivent 
lor anemis contre els receivent 
et les traissent et deceivent 
a estre haut ne rei ne conte 
nis enperere rien ne monte 
quant plus haut peie et plus haut monte 
de plus haut chiet et mort a honte 
tant golosent et tant enbracent 
que ne lor chaut de rien qu il facent 
et si retrovent ce qu il chacent 
et rebeivent cel qu il brascent 
aveir tolent aveir aunent 
de povre gent qui en geunent 
aus lecheors qui deu rancunent 
le departent et le comunent 
quant ont grant tensor amassé 
et ca et la se sunt lassé 
quant il l avront mioz conpassé 
tort un bestenc tost ert passé 
de forcage ont et de tolte 
si en avront malveisse solte 
de malveis lai malveise volte 
de mal molin vient male molte 
si gerre torne ou contencon 
tot en reportent breibencon 
de mal marchie male vencon 
de poi de ovre mout grant tencon 
quant il ont peiz ou treve prise 
peis n ennorent deu ne iglise 
tant reigne partot coveistisse 
nus ne tient mes ferme justise 
quant justise deivent haucier 
les bons lever et essaucier 
les maus tondre et estaucier 
donc vont par bois cers enchaucier 
ha con est grant descovenue 
que reis ennoint qui deit ajue 
a tantes genz seit beste mue 
et corne apres et crie et hue 
je ne di pas que a la feiee 
ne li seit la chace otreiee 
dom nature seit recriee 
qui de la noise est ennoie 
cil qui le mont deit justisier 
ne deit mie tant boscheier 
ses sers i deit bien enveier 
et il pent dou pople aveier 
a chascun deit rendre reisson 
et dreit tenir sanz acheison 
et deit estre en tote seison 
apelables a sa messon 
vers rei ne deit rien avengier 
losengeor ne mencongier 
qui prodome seit blastengier 
quant il se veult de lui vengier 
hom mesdisant qui a mal tire 
mal dit mal feit et mal desire 
et li saives atrenpe s ire 
povre vengance est de mesdire 
reis deit amer peiz et concorde 
jugement o misericorde 
celui deit pendre o une corde 
qui porchace guerre ou discorde 
n eit pas envie d autrui terre 
esgaugrinier ne a tort conquerre 
quar por itant mout sovent guerre 
qui gent essille et gent enterre 
salemon dit que chose est veine 
a governer trop grant demaine 
qui plus enn a plus en a peine 
plus en travaille la semaine 
ca et la veit sovent se torne 
ne repose ne ne sejorne 
chasteaus abat chasteaus aorne 
sovent haitié plus sovent morne 
ca et la veit pas ne repose 
que sa marche ne seit desclose 
n endis mengier ne beivre n ose 
por venin et por male chose 
quant reis est plus en sa grant gloire 
qu il a eu partot vitoire 
si donques aveit en mimoire 
d alixandre le proz l estoire 
con il ala par le desert 
conment l ocistrent li cuvrert 
et con il fut peis descovert 
idonc savreit tot en apert 
que vaut le secle a quei revert 
qui plus i a et plus i pert 
la mort a son guichet overt 
a qui saignore et a qui sert 
las hom mortal por quei s enveise 
a que tire ne a quei teise 
s il n a terre por quei l en peise 
a son jor en avra sa teise 
plus n en avra povre ne riche 
molt est fous qui por aveir triche 
ne qui autrui terre escobiche 
s arme pert et chace la briche 
salemon dit qui pas ne ment 
" biau fiz remenbre escordement 
ta fin et ton conmencement 
ne pecheras pas longuement " 
chascun seit bien s il l en remenbre 
qui li dona et vie et menbre 
et coment home autrui engendre 
et conme il nest petit et tendre 
a travail nest a peine dure 
s il vit longues maint mal endure 
peis l estot morir par esture 
quar tel treu requiert nature 
con plus belle est sa char et tendre 
plus tost porist et devient cendre 
qui ce vodreit par cor entendre 
ja ne devreit rien a tort prendre 
et ce redit ecclesiaste 
que reis deit estre nez et chaste 
quar li poples cort a grant haste 
a vice dom li prince taste 
rele et esxanple est dux et reis 
aus chevaliers et aus borzeis 
et aus vilains et aus corteis 
lors feiz lor sunt preceiz et leis 
ban ne devie tant ne chastie 
conme de prince bone vie 
et la male les maus deslie 
a feire tote vilanie 
quant aucun le vilain menace 
qu il a fet qui a de ne place 
" dex aie " fet il en place 
" je ne faz que li reis ne face " 
reis n est pas son ainz est a toz 
s il por sei vit si ne est proz 
obeir deit les conmons voz 
se il sunt bon tot a lor moz 
si de bien vout aveir reison 
a toz sera si n iert pas son 
oblier deit tot le son bon 
por le comun s il est prodom 
por ce deit chier tenir son cors 
et auner les granz tresors 
quant mestier ert qu il ait illors 
qu il peise mestre enz et hors 
sor tote rien aint sainte iglise 
et cels qui funt le deu servise 
clers et moines de meinte guise 
et nonein neire et nonein grise 
et si clers funt d els desennor 
ne malvestie grant ne menor 
si lor deit len porter ennor 
non por els mes por lor saignor 
li reis qui s est a ce donez 
et a ce feire abandonez 
ses pechiez avra pardonez 
et eiert o de reis coronez 
et jhesu crist qui tot governe 
et terre et mer et ciel superne 
li meite el cor veire luserne 
et li otreit vitam eterne 
cil clerc qui sevent l escriture 
qu est jugement et qu est dreiture 
que leialte que desmesure 
icil n ont el mes de de cure 
pasteiement et beverie 
c est lor deduit par lecherie 
tuit sunt torné a tricherie 
molt en avrunt male escherie 
il preessent molt abstinence 
mes autre est molt lor concience 
l un o l autre de beivre tence 
et aus noalz est lor consence 
il esconmigent avoltire 
mes il i chient tot a 
honi seit mestre qui enpere 
et cels qu il deit aprendre et deire 
ha dex con est vilain li prestre 
qui en vil leu met sa mein destre 
qui deit ennointe et sacree estre 
o que baille le rei celestre 
lor soignanz peissent lor mestriz 
del patremoine au crucefiz 
et lor effanconez petiz 
des trenteus qu il n ont deserviz 
la povre gent funt toz raiendre 
quar trop sovent les en oi pleindre 
ne lor pout rien nule remeindre 
o il peisent par pleit ateindre 
bien sevent prendre et estoier 
que par tolte que par loier 
lor funt cil les borses voier 
que au plus menant deit ennoier 
celui conmandent au diable 
qui de usure rien aroable 
mes le miuz qui vient a lor table 
lor vient de monte et de jable 
il escummigent povre et riche 
qui l autrui a tort escobiche 
mes li prestre cil ment cil triche 
et menconge por veir afiche 
et dex que feiz o ton toneire 
por quei ne l tues tot en eire 
ja ne pout len ei cest jor creire 
ne clerc ne moine ne proveire 
arcediacre et deien 
icil sunt tel bien sei queien 
et li petit et li maien 
il sunt peire que li paien 
il enpleient la fole fame 
don ont oi malveise fame 
et si el a don se raienme 
si est meilor que sainte jame 
orri conmandent et angier 
d es foier et d els estrangier 
et s il redonent a mengier 
si sunt quites de lor dongier 
quant li deien a tot juré 
que l ostel en sera curé 
" ce ne pout mais estre enduré " 
yy sols l ont tost aseuré 
" cest clierc " fet il " n est pas erite 
qui tient horhan et organite 
bon est l ostel ou fame habite " 
raste vos le prestre tot quite 
sor l evesque est la cope meire 
qui a cels sofre ice a feire 
qu a de n a home ne deit pleire 
et prent loier por ice teire 
noalz est des iglises vendre 
n es dorra s il n i quide prendre 
por quei vodreit mes clierc aprendre 
si a moine ne se veut rendre 
si bon clierc est de bon tesmoing 
et n a deniers plus de plein poig 
n avra mostier ne pres ne loig 
si einz la paume ne li oig 
escience n i vaut ne leitre 
ne bien feire ne mal demestre 
si en iglise te velz meitre 
pren te au doner lei le premeitre 
li un ne volent nomer four 
mes li deien qui est l espour 
i conpase tot o avour 
segont l ovre et seron le four 
a lor nevouz qui rien ne valent 
qui en lor lez encor estalent 
donent provendes et trigalent 
por les deniers qu il en emalent 
dex ce que di ne di par ire 
ne por haor n o voil escrire 
mes verite li covient dire 
qui autre chastier desire 
evesque est molt haute personne 
si porte molt haute coronne 
si a bien faire s abandone 
sainte chose est et digne et bone 
evesque deit molt esgarder 
qui a les armes a garder 
por mort ne devreit coarder 
de dreit nis qui l vodreit larder 
apareilié seit do martire 
s est qui por de le veile ocire 
salu d armes pas ne desire 
qui por elles morir revire 
n ainge pas tant son bel meneir 
ne sa rente ne son aveir 
qu a toz raisson ne face aveir 
et jugement a son saveir 
ne prenge rien por dreit tenir 
ne por leialte meintenir 
si devant sei fet plei venir 
de sol de li deit sovenir 
qui fut lié et fut venduz 
et fut por nos en croiz penduz 
et clofiez et estenduz 
et mort en fut peis descenduz 
cil vengera les jugeors 
et les juz et les pecheors 
cil dampnera les menteors 
les fauz tez les faus conteors 
vendre justise est jhesum vendre 
per a judas qui l seit entendre 
qui de jhesu velt deniers prendre 
peis se corut au seur pendre 
por dreit feire a deniers et rente 
ne deit feire nule autre vente 
en ce deit meitre grant entente 
que tricherie ne consente 
ordener deit bon clierc et sage 
de bones mors de bon aage 
et né de leial mariage 
peis ne me chaut de quel parage 
ne deit nus proveire ordener 
se il mostier li veult doner 
que il ne sache sarmoner 
et sa gent bien aressoner 
por mal home ne por tirant 
dreit jugement n aut revirant 
mesurables et consirant 
de l autrui ne seit desirant 
quel part qu il aut deit preeschier 
si con ill a son pole chier 
tot les vices lor deit tochier 
le bien loer le mal vochier 
mes gart que ce qu il blame o boche 
qu i ne l adeist ne qu il n i toche 
quar qui feit ce qu il blasme et voche 
asez trove qui li reproche 
se il bien dit et il mal face 
ja ne vera de en la face 
ne ja d onme n en ara grace 
que li poples suivra la trace 
fins verai seit de convenant 
et de sa parole tenant 
a prodome n est avenant 
dire et desdire meintenant 
chaste de cors et de parole 
n en est dreit que c il porte estole 
die chufles de fole escole 
por feire rire ca gent fole 
por son pople deit jeuner 
sa char destreindre et rancuner 
nis tensor ne deit auner 
fors por aus povres conmuner 
si cherte torne en celle terre 
ou par mal tens ou par grant guerre 
donc fet bien qui tensor desserre 
et done a cels qui vont pein querre 
d aumones vit aumonier seit 
quant il menjue et quant il beit 
a cels en donge que il veit 
qui mestier ont et feire l deit 
s il done aus sons ce rest nature 
s il reconmande l escriture 
ne mes que l face par mesure 
a sostenir non a luxure 
et se il sunt de bon afeire 
bien les deit entor sei atreire 
quar le plus de la gent est veire 
que len ne set a qui bien feire 
bien les deit a sei aqueilir 
si aucun le velt asaillir 
ou enpeirier ou malbaillir 
ne li porrunt li son faillir 
molt deit aveir sa destre chiere 
sacree est en doble maniere 
home ne bate ne ne fiere 
ne leide ovre ne li requiere 
d auteil sacrer est il menistre 
gent asoldre gent beneistre 
et desposer segont lor istre 
si con saint pou dist en l epistre 
quant il sera en consitoire 
o mitre o croce ait en mimoire 
que ne vaut gueires veine gloire 
quar veine gloire est transitoire 
quan len l apele sire et mestre 
ne s en glorit ainceis deit estre 
en grant porpens qui les deit pestre 
et mener a gloire celestre 
quant il vendrunt au jugement 
ou arami n iert seirement 
ne demandé amendement 
ne treve pris n esloignement 
molt ert gueri et clerc et prestre 
qui o les bons sera a destre 
et molt pora cil mari estre 
qui tornera soz la senestre 
jhesu qui ses graces devise 
si con li plest en meinte guise 
nos face saus et sanz devise 
toz cels qu avon en conmandise 
arcevesque ne dei reprendre 
qui mei et autres deit aprendre 
et enseignier que dei entendre 
et que refuser et que prendre 
arcevesque a grant dignite 
sor evesques auctorite 
ainge dreiture et verite 
peiz et ennor et charite 
de veir cor aint humilite 
quar tot le secle est vanite 
il n i a pas meinant cite 
ainz enquiert durable erite 
n enprunt pas a jable n a monte 
por tenir de chevaus grant conte 
quar los de secle rien ne monte 
s il est povre n en ait ja honte 
molt fut povre saint gacien 
saint martin et saint julien 
unc n en furent meins crestien 
ne de pechie plus en lien 
tant con sa rente pout sofere 
deit arcevesque clers eslire 
qui sachent et chanter et lire 
et autres enseignier et deire 
et por loier ne veugent nuire 
n a tort aidier mes tot a tire 
si con veit l ovre et la mateire 
le bien loer le mal despere 
en reprovier dit len que dure 
ovre menee par mesure 
quar corteis meint en sa mesure 
s il n est sorfet par desmesure 
bobanz de secle est chose enposte 
hom mesurez s en geite et oste 
a un ostel confunt son oste 
qui trop grant gent o sei acoste 
chascuns deit esmer et entendre 
conbien se pout sa rente estendre 
segunt ce deit metre et despendre 
qu il n enprunt qu il ne peise rendre 
s il n o feit ne se pout defendre 
ne li esteche terre vendre 
ou leidement ou a tort prendre 
por ses gages qu estout raiendre 
ne vaut orgueil un poriun 
en bien meste s entenciun 
et tienge et aint religion 
quar por ce porte pallion 
le jor porte croiz et la neit 
s estet la croiz devant son leit 
que il la veie et s i deleit 
si con a en l apostre leit 
qui dit " ge n ei nulle autre gloire 
fors en la croiz qu ei en mimoire 
par que jhesu crist ot vitoire 
et morut por nostre ajutoire " 
por ce deit et penser et dire 
qu apareiliez est do martire 
sanz contencier sanz contredire 
s est qui por de le veille ocire 
sor tote gent est apostoire 
qui jhesum crist ont en mimoire 
c est nostre chef nostre ajutoire 
nostre salu nostre vitoire 
il deit toz nos pechiez porter 
et les esmaiez conforter 
e les repentant deporter 
e les rebelles roarter 
ne deit preisier gloire del munde 
plus tot vole que nule arunde 
tot redefist quanque habunde 
et quanque vit mort qui qu en gronde 
tot veit do munt la soastume 
et por ce un enfes par costume 
devant lui lin delié alume 
qui tot est ars et cotens fume 
il est fonteine de doctrine 
verge et baston de decipline 
vin et oile de medecine 
de piete leit et farine 
nostre chef est nostre salu 
molt est posé sor haut talu 
et s il rechiet en la palu 
que li avra son or valu 
qui son chief ne tient en cherte 
li menbre avront poi de fierte 
bien le peis dire de verte 
de chief enferm vient enferte 
se il avient que la fonteine 
seit de limon et de tai pleine 
do ruissel enleidist l areine 
et sante vient de teste seine 
si l eigue de la fontenelle 
est nete et pure et clere et belle 
clere en est au fonz la gravelle 
de quelque part qu el s aruiselle 
ne viuge dex ne ne pout estre 
que cil qui est soverein prestre 
qui n a sor sei nul autre mestre 
ne mes jhesum le rei celestre 
qui vest le roge pluvial 
et porte ceptre enperial 
qu il face chose desleial 
a escient nis venial 
se il mesfet par negligence 
hastive en seit la penitence 
n o reprenge sa concience 
que de pechier ait nis consence 
tote iglise por lui sopleie 
que dex le mete en bone veie 
et il et cels que il mestreie 
qu il veient de et de les veie 
desoz lui sunt li cardinal 
qui d iglise sunt marinal 
qui jugent o reisson final 
dreit citeien et creminal 
molt deivent a reison entendre 
que sor els n i ait que reprendre 
vilanie est de loier prendre 
et justise por deniers vendre 
garder deivent que coveitise 
a loier prendre n es atise 
o de raine leial justise 
et poi dure malveise prise 
gardez donc deboneirement 
ainceisque seit fet seirement 
que il facent dreit jugement 
devant celui qui pas me ment 
nus n es blasme se il mesprennent 
s il oent mal et bien mesprennent 
et se il trichent ne engennent 
la bone gent plus s en degennent 
et dex les dont s i contenir 
qu il peissent justise tenir 
et seur devant de venir 
o cels qu il deivent meintenir 
chevalier deit espee prendre 
por justisier et por defendre 
cels qui d els funt les autres pleindre 
force et ravine deit esteindre 
mes li plusor s en solent feindre 
si qu es en oi tote jor pleindre 
qu il ne lor pout chose remeindre 
que il peisent aveir n ateindre 
quant li dolent de fein baaillent 
il les robent et il les taillent 
il les peinent il les travaillent 
moltes corvees ne lor faillent 
lor dreites rentes en receivent 
peis les menjuent et les beivent 
et les engennent et deceivent 
ne se gardent que fei lor deivent 
grainor fei deit sire a son home 
que a seignor et a dome 
dex quel honte seignor se nome 
et de malfeire a lui ne chome 
por un sol poi de mesprison 
le fiert do poin ou del tison 
peis le trebuche en sa prison 
tote li tot sa garisum 
de lui malfeire ne coarde 
tot le son gaste et debarde 
morir le leit qu il ne l regarde 
mau seit garder qui issi garde 
morir le leit sanz regarder 
et dex con le pouz esgarder 
issi solent perer garder 
effant qui solent bofarder 
cil qui veut le perier defendre 
a qui en veut en leise prendre 
et lor dit " n i peis ore entendre 
au machie voiz ma robe vendre " 
quant il revient si le refrape 
si li rescot tres bien la chape 
s il s em marit et cil s en gabe 
molt devon cher aveir nos homes 
quar li vilen portent sonmes 
don nos vivon quanque nos sunmes 
et chevaliers et clers et domes 
choiles ja sunt il crestien 
ne sunt paien ne sulien 
s a grant sorfet n es prenien 
n es devrion mestre en lien 
ordre fut chevalerie 
mes or est ce trigalerie 
trop aiment dance et balerie 
et demener bachelerie 
franc hom de franche mere nez 
s a chevalier est ordenez 
pener se deit s il est senez 
qu il ne seit vils ne degenez 
proz et hardiz seit sagement 
et d oneste contennement 
vers iglise et vers tote gent 
se contienge afeiteiement 
menbrer li deit et cel sovent 
qu en leialte ust son jovent 
plus que nul moigne de covent 
l espee prist par tel covent 
que il ne triche ne ne mente 
ne tricherie ne consente 
sainte iglise aint et la frequente 
et vive de sa dreite rente 
n ait envie de malveis vice 
ne prenge desme ne premice 
ordené sunt au de service 
li clerc et por ce vivent d ice 
quant de son ble li estout rendre 
con l osera de l autrui prendre 
et ce li veil dire et aprendre 
que ne la pout doner ne vendre 
ice li veil dire et retreire 
que il n en pout aumone feire 
ne mes la rende sanz vismeire 
a iglise qui la deit treire 
a l autel deit l espee prendre 
por le pople jhesu defendre 
et a l autel ce deit entendre 
enceisqu il mere l estuet rendre 
sauver se pout bien en son ordre 
si len n i trove que remordre 
s a traison se veult amordre 
ne par engin pincier ne mordre 
si l deit len bien desordener 
tolir l espee et grief penner 
les esperons escoleter 
et d entre chevalers geter 
si con il prist l ordre en l iglise 
s en redeit len prendre justise 
devant l autel en itau guise 
proz n est malveise coveitise 
n i a neient do bobancier 
de boherder de torneier 
l un des glaives deit meneier 
por le pople de aveier 
dun jhesu crist dist quant il ere 
pres depris por nostre misere 
" querez glaives ci vient li lere 
ci en a dous " ce dist saint pere 
" c est asez " ce dist nostre sire 
" li uns est aus armes ocire 
por qui je sofre cest martire 
qui mon conmant vodra desdire 
icel avrunt li ordené 
par que serunt cil malmené 
et esconmingié et pené 
qui avront ma lei degené 
li autres glaives ert bailliez 
aus chevaliers par que ert tailliez 
le pei le poing des maubailliez 
qui a tort ont gent travailliez " 
cil dui glaive corent ensenble 
a justisier qui tost et enble 
li un de de les desasenble 
l autre li fet un pei de trenble 
l un glaive deit l autre ajuer 
l un maudire l autre tuer 
s il s entrevolent escuer 
mis est justise au deluer 
quant li clerc li larron enfeirge 
d esconmunge o livre et o cierge 
au chevalier conmant qu il fierge 
et le meite en chartre tenierge 
li un des glaives l autre ajue 
li uns maudit et l autre tue 
si l un l autre leidist n argue 
aste vos justise perdue 
et dex les dont si entreamer 
et l un l autre si reclamer 
qu andui seient dolz et enmer 
a cels qui funt les autres clamer 
clerc deivent por toz orer 
li chevalier sanz demorer 
deivent defendre et ennorer 
et li paisant laborer 
terres arer norir aumaille 
sor le vilain est la bataille 
quar chevalier et clerc sanz faille 
vivent de ce que il travaille 
molt a travail et molt a peine 
au meilor jor de la semeine 
il seinme seigle il here aveine 
il fauche prez il tose leine 
il fet paliz il fet meiseires 
il fet estanz par ces rivieres 
primes corvees peis preieres 
et peis cent choses costumieres 
ne mengera ja de bon pain 
nos en avon le meillor grein 
et le plus bel et le plus sein 
la droe remeint au vilain 
s il a grasse oie ou geline 
ne gastel de blanche farine 
a son saingnor tot le destine 
ou a sa dame en sa gesine 
et se il a vin de sa vingne 
sis sire l enerte et engingne 
ou par losenge ou par grinne 
en quauque sens qu il l esgaugrine 
de bon morsel onques ne taste 
ne il d oisel ne il de haste 
se il a pein de neire paste 
et lait et burre molt en gaste 
et quant plus vit de povre vite 
de tant a il grainor merite 
se il rent partot sa debite 
et leialment sa fei aquite 
se il prent en gre ses males freites 
ses angoisses et ses sofreites 
por ses fautes qu il a meffeites 
ne li serunt ja mes retreites 
mes ne prent rien en pacience 
ainceis s irest et ou de tence 
" et dex " fet il " par quel consence 
m avez doné tau pestilence " 
et se il fet qui tort a bien 
il n en mercie de de rien 
ne l en set gre quel a un chien 
" or l ai bien fet " fet il " do mien " 
dire devreit " dex vostre grace 
si ge faz rien qui a vos place 
et si ge treis qui mal me face 
biu m est por vair vostre face 
mes que noalz molt poi en treis 
qui tiegent une por por deis 
qui m aidera si ge m en neis 
qui me garra si ge me queis " 
ha tant par sert de fole briche 
qui a de tost n enble ne triche 
quar de s amor se desafiche 
et n en pout pas estre plus riche 
ha con a cil perdue honte 
qui a de triche ne mesconte 
qui seit quanz greins et que se monte 
a en la jarbe que il conte 
cil devant qui tot le mont trenble 
demande par autal con li senple 
qui la li tost ne la li enble 
et il li tost trestot ensenble 
apres li tout l arme et le cors 
quant li cors muert et l arme est fors 
molt li valent petit illors 
vignes ne blez n autre tensors 
primes dona deme cain 
do premier et do regain 
mes n i fut pas icel train 
qui fut amez as nabain 
quar il contout a dreit son nonbre 
mes cil qui seit vair el nonbre 
set qui s aquite et qui s enconbre 
il secoeit sa jarbe en l aire 
ainzqu il veille sa desme feire 
mes dex vit bien cele vimaire 
si ne la volt sofrir ne taire 
dist li " malves 
mes or t amende 
quar ne veil pas que len me rende 
o tricherie m ouferende 
a cel qui set conter totes 
de la pleie del ciel les goutes 
trichier et mestconter ne dotes 
aenz en enfer te fiers et botes " 
ne l en voult pas caim oir 
la deme es camps leisa porrir 
en l ostal enbler et froir 
por ce ne poent einc joir 
dou dum abel fut dex bon prestre 
que dex saigna o sa mein destre 
puis l art tot o son fou celistre 
do pechie que trop ot usé 
et dom de l ot si acusé 
sot caim que de l ot rusé 
son don despeit et refusé 
envie en ot et trop grant ire 
el champ mena son frere ocire 
puis le repost ne l osot dire 
dex enhait si sa ligneie 
conme maudite et reneie 
que tote ensenble fut neie 
gardez donc franc gaineor 
que vos seiez bon desmeor 
sor autres estes pecheor 
si vers de estes tricheor 
si aviez ferme creance 
en celui qui toz biens avance 
vous quildriez et sanz dotance 
a cent dobles vostre feisance 
mes li enfant vos sunt mal mestre 
que vos devez norir et pestre 
por qui estes faus et sodestre 
et dex vos tout et vert et flestre 
tenez fiance et seirement 
quant vos vendreiz au jugement 
devant celui qui pas ne ment 
qu il vos receive bonement 
as citeiens et aus borzeis 
deit conmander et quens et reis 
que il aient segon lor leis 
leial mesure et leial peis 
menesteral et marcheant 
deivent estre li reseant 
estre usurer et termeiant 
ce est mestier a recreant 
s il aporte 
devers garmaise ou devers pise 
segont l achat en seit la prise 
que n i ateine coveistise 
s il vet en france ou en espaigne 
et il aport quauque bargaigne 
bien deit vivre de sa gaine 
mes tricherie n i ateigne 
ne vende pas eive por vin 
pel de livre por de conin 
ne foine por cenbelin 
fust de pleine por mazelin 
il vos jura par son chapet 
de dras de oquet qu est mustabet 
ne prese gaires tel gabet 
d els deceivre par son abet 
ne deit jurer por son mers vendre 
ne sorfeire por terme atendre 
fors tant con pout meintenant prendre 
quar ce sereit usure rendre 
et tel i quide gaagnier 
que mioz en porreit barguinier 
et tel s espeire bien saignier 
qui son destre oil se fet sainier 
por dez preste qui poi vault quatre 
mes cil en reseit bien abatre 
que ainceis vendra d escoce gatre 
qu il regart fei mes qu an pilatre 
il quide aveir chatel ou monte 
mes cil li deffet molt son conte 
encor li fet il meire honte 
sa fame ou sa file li monte 
et tel i a qui pas n en peisse 
si len joue o sa borzeise 
" idonc est el " ce dit " corteise 
si el se rit et el s enveise " 
por ce en quide sa deite treire 
mes li domage en est molt meire 
dras viez si done lan treis peire 
por la quitance plus atreire 
por un viez mantel qu i li done 
li fous de creire s abandone 
male denree c il n en sone 
que li coste trop est el bone 
molt par est de grant pacience 
qui ce veit et ne grine ou tence 
quar dou fet et de la consence 
sera egal la penitence 
chastier la deit bonement 
et destreindre priveement 
se il ne li queult chastiement 
ne plorge ne ne se dement 
mes face la beivre a la jalle 
et la relit bien a l espalle 
et li atourt tres bien l estalle 
ne mes qu el fust fille au rei charle 
desqu el bevra l aive a la seille 
et vestira la povre peille 
donc sera il molt grant merveille 
si autrement ne se conseille 
si por doner ne por premeitre 
ne por batre n i pout fin meitre 
plus ne lo qu il s en entremete 
a iglise la pout tremeitre 
borzeis deit aler a iglise 
et escoter le de servise 
de son gain de sa conquise 
de sa plus leial menantise 
deit feire au cors de offerende 
que dex a l arme la li rende 
se il a fet dom de offende 
par aumones en face amende 
son proveire aint tant ne seit pessme 
et l ennort et a lui meesme 
se face confes en quareime 
sa desme rende de meime 
del gaain qu il pora veir 
que li prestres la deit aveir 
a icel an par son saveir 
que avra creu son aveir 
a une aune achaste et vende 
som drap ne tirge ne n estende 
si de usure a rien pris si l rende 
quar je n en sai plus bel amende 
main i a qui remuer n ose 
et qui s entente illoc ause 
et por ce maint prodome russe 
encore est peis qu il s en acuse 
" ne li ai pas fet convenant 
mes charite par avenant 
qui la me fet prenc maintenant 
d ome que voi bien contenant " 
quan le prove a deserité 
si dit qu ill a fet charite 
miuz poreit dire chanite 
s il voleit dire verite 
miuz vodroie ge qu a dreit conte 
feist covenant de la monte 
quar covenant neient ne monte 
mes le prendre est pechie et honte 
qui dez por yy fet u preste 
usure est et trop laide queste 
et trop i a laide conqueste 
mes a noalz fere ne ceste 
quar vendra vos taus yy mars 
por deiz livres peseiz et ars 
desiqu a la feste saint mars 
que de terme ne seit eschars 
qui vaudront yy livres a peine 
me de droe por me de aveine 
anone porrie por saine 
dras de borre por dras de laine 
dras corz por lons et veil por nof 
tree por porc vache por bof 
parjura s en yy ou nof 
ice ne tient pas a jable 
ainz dit que c est vencon raisnable 
mes je sai bien que li diable 
li fet acreire iceste fable 
et bien sai que ja n en jorra 
esconmungier sovent s ora 
que fera las quant il morra 
quant toz ce rendre ne porra 
et ce sai ge sanz nul qu en doge 
que il avra messon sanz boge 
a peine avra nul eir vioge 
et se il vit qui gaires froge 
por la cope do pere aperte 
avient au fiz que il reverte 
ainzqu il meire a grant poverte 
ou de con sors a leide perte 
noriz est de male viande 
conme ainz pout autretel demande 
plus i cort tost que cerf en lande 
quar coveitise le comande 
son cegoignel pest la cegoine 
de colovres d autre charonne 
a autretel vole la hoigne 
desque pout vivre par sa poigne 
a voz effanz faites donc bien 
que vos amez sor tote rien 
qu il ne meirgent conme paien 
et mis en terre conme chien 
n eiez ja por nule pecune 
o nul es2conmungié conmune 
si vos en i avez negune 
molt vos torra a grant rancune 
quar si vos estes pris en ice 
que vos meingiez en ital vice 
ne vos vaudra rien sacrefice 
messe aumosne n autre service 
por ce est trop fol cil qui se plunge 
a escient en esconmunge 
quar trop sovent li vient au runge 
ainzque prestre le racomunge 
la gent le tiennent por paien 
et li petit et li maien 
le forfet revient au deien 
si refet plei ne sei queien 
dex vos aveit dex vos conseolt 
qui ses amis conseillier seolt 
la vos alout ou rien ne deolt 
ou chascun a quanque il veolt 
des domes et des demeiselles 
des chanbereres des anceles 
des meschines et des pucelles 
m a len asez conté novelles 
les contesses et les reines 
funt asez peis que les meschines 
quar d iloc sordent les haines 
les meslees et les ravines 
si aucun fol les veolt requere 
de lor amor tost en a erre 
aste vos semence de guerre 
qui gent essille et gent enterre 
par les estoires anciennes 
de nostre lei et des paienes 
que len leist en corz e en sennes 
oiez quel mal funt riches fames 
par heleine fut arse troie 
par daulila que dex ne voie 
perdit sanson fortin sa joie 
riche dame qui est jolive 
a son saignor tence et estrive 
vers lui se tient gorde et eschive 
vers un peior de lui braive 
a proz se tient et a gueirie 
si grant gent est par lei perie 
molt par li plest sa lecherie 
ne li chaut quiqu en plort ne rie 
desque esprise est un poi la breise 
ne saignor ne mari ne preise 
non pas tot le mont une freise 
ne li chaut par un past ne trese 
ne mes son bon peise avengier 
ce dit qui la velt blastengier 
de son saignor se veut vengier 
qui l aime trop a leidengier 
mes par ma fei vilment se venge 
qui sei meismes en leidenge 
ainz lairei ge tot mon chalenge 
que ma honte a vengance prenge 
vers son mari est morne et mue 
et devant lui tost se remue 
vers son dru paint sa face et mue 
plus que esprevier qui eist de mue 
por son avoitre conpaignon 
dou moston quiert lez le reignon 
le fiel et l oint del blanc geinon 
a confere son tifeinon 
cent dahez ait cel or qui ment 
de vive chauz et d orpiment 
aus oster funt un ciment 
mes il n eult pas conme piment 
par les mestes de la feisselle 
se fait de laide fame belle 
et de putain se fet pucelle 
et de laide froncie belle 
fole est dome qui si s afeite 
quar ce dist dex par li prophete 
que tal heire pas ne li heite 
ne la conoist ne ne l a feite 
por plus crual et por plus fiere 
tien ge fame qui est sorciere 
enplastre fet de tal meniere 
don meint prodome gist en biere 
d ardille fet volz et de cire 
et dit charmes que ne sei dire 
quar diable pout bien ocire 
cels que li prestre solt maldire 
o son saignor trait male lime 
de males herbes l envenime 
de la raiz et de la cime 
morir l estot ainz ore prime 
effanz ocit dedenz ses filles 
quant els ont fet males semiles 
d els mordrir ne lor est dous billes 
quel de mengier grasses anguilles 
et tal i a ce dit ovide 
qui sei meime ocit a ride 
quant son effant ocire quide 
et fet issi doble omicide 
riche dome qui heit conoille 
ne teist ne file ne traoille 
ne barate ne ne treboille 
de tote cure se despoille 
fors de sei faire belle et gente 
et sei peindre blanche ou rovente 
et dit que mal fut sa jovente 
si en amor ne met entente 
dolcement seit l enmi amer 
mes le mari li rest amer 
l ami set el bien reclamer 
et do mari sovent clamer 
se sis mari la velt destreindre 
qu a son ami ne peise ateindre 
qui donc l oreit malade feindre 
et malade sanz nul mal pleindre 
idonc baaille et estendeille 
et dit qu el a croslepeille 
richeot li vient qui li conseille 
que porter se face a la veille 
a la veille se fet voer 
non por preier mes por joer 
ou el peisse celui trover 
qui de li fet desavoer 
s a celui ne pout avenir 
ou a l aler ou al venir 
ne seit que deie devenir 
aus garcons l estout covenir 
quant des garcons est mastinee 
" tel est " fet el " ma destinee " 
mes tal lineie est isi nee 
dun la nobleice est afinee 
dou gentil baron son saignor 
a l avoitron eschiet l ennor 
por ce sunt or li er menor 
que de la geste anciennor 
se l eir est malveis il qu en pout 
qui de chaz est surgier l estout 
qui de poirs est el taier fout 
et cil rest bon qui de bons mout 
li gentil fiz des gentiz peres 
des gentiz et des bones meres 
il ne funt pas les pesanz heires 
ainz ont pitie d autrui miseres 
de bel pechie n est pas merveille 
desque la nature le conseille 
mes qui de lei pechie s esveille 
encontre nature teseille 
celui deit len a chiens huer 
pieres et bastons estruer 
torchons li devreit ruer 
et con autres gueignons tuer 
ces dames ont trové zz jeu 
o dos trutennes funt un eu 
sarqueu hurtent contre sarqueu 
sanz focil escoent lor feu 
ne joent pas a piquenpance 
a pleins escuz joignent sanz lance 
n ont soign de lange en lor balance 
ne en lor mole point de mance 
hors d aigue peschent au torbout 
et n i quierent point de ribot 
n ont sain de pilete en lor pot 
ne en lor branle de pivot 
dus et dus jostent lor tripout 
et se meinent plus que le trot 
a l escremie del jambot 
s entrepaient vilment l escot 
il ne sunt pas totes d un molle 
l une s esteit et l autre crosle 
l une fet coc et l autre polle 
et chascune meine son rossle 
asez vos ai dit et conté 
quel honte fet cor dehonté 
mes a petit sera conté 
si ne redi de lor bonte 
s orhan fut fole et organite 
tecle fut saive et marguerite 
et meinte autre fame petite 
qui entre nos encore habite 
bone fame est molt haute chose 
de bien feire pas ne repose 
de bien dire partot s alose 
bien conseilier et bien fere ose 
vilains est qui fame devile 
et cil de borc et cil de vile 
s unt des fames de quelque guile 
et retrovun en l evangille 
de fames sovent mencion 
et si rest nostre entencium 
que de la grant perdicion 
fut par fame redencion 
perdue avion la cite 
do ciel qui ert nostre erite 
par celei fumes aquité 
en qui dex prist humanite 
quant dex deigna en lei descendre 
et en fame char d ome prendre 
et tolir mort et vie rendre 
penser poun bien et entendre 
qu il essauca fame sor home 
n enteis sus saint pere de rome 
sor les angres est or la dome 
qui tolit le mal del la pome 
abe pout moine beneistre 
de nonein sacrer est menistre 
li evesque selon son istre 
et si releison en l epistre 
que bone fame est ornement 
a son saignor et pas ne ment 
quant el l aime et sert bonement 
et le conseille veirement 
si espouse son espous aime 
n est vers de ne vers home en peine 
segurement son non reclaime 
et de ses maus a lui se claime 
fei que je dei sainte marie 
nule joie n est tant garie 
con de mari et de marie 
ja la lor joie n iert tolie 
joie se funt tal con lor semble 
ne lor chaut quiqu es treise ensenble 
dahez ait joie que len enble 
ou len toz jorz de pour trenble 
ce qu est pechie en une tose 
qui par folie la golouse 
ce pout faire espous en espouse 
sanz penitance trop grejouse 
et la dome conceit et porte 
et a effant s ele n avorte 
ou se deduit et se deporte 
et toz ses delis treconforte 
et li mariz si con le quit 
ra des effanz trop bon deduit 
qui en atent aveir bon fruit 
quant il sunt nori et estruit 
bons sunt li effant a aveir 
quant il unt et sen et saveir 
por els norrisent lor aveir 
mes une rien sai bien de veir 
que il et pere et mere afolent 
quant il les beisent et acolent 
por els robent et por els tolent 
por els enpruntent et ne solent 
lor cors en usent et travaillent 
gages prennent et gages baillent 
chasteaus aseent chasteaus asaillent 
quant tot ont fet mourent et faillent 
qui les eirs a aveir aune 
noalz se vest et plus jeune 
et qui n es a le son conmune 
aus povres sovent sanz rancune 
la contesse de heirefort 
seit bien si j ai ou dreit ou tort 
qui ot effanz mes tuit sunt mort 
or a o de tot son deport 
chapeles fet auteus aorne 
povres herberge et les sojorne 
et leive et coche tot a orne 
o bele chiere non o morne 
s elle trove haute persoine 
evesque abe prior ne moigne 
hospitalier ne blanc chanoine 
cels honore et sert sanz essoine 
emiz et aubes lor presente 
et chasubles de dras de trente 
que taille et coust o grant entente 
et les achate de sa rente 
leiament aime son saignor 
et tuit li portent grant hanor 
li plus veil et li jovenor 
et li plus grant et li menor 
en lei poent essample prendre 
celes qui bien volent entendre 
quar lor char mole blanche et tendre 
sera primes vers et peis cendre 
la plus tendre et la plus norie 
sera plus tost flestre et porrie 
ne troverunt qui peis lor rie 
ne arest eus ne atorie 
ne aus viles ne aus marchiez 
ne lor sera le pie marchiez 
li cil pelé ne aragiez 
en terre ert clos et enparchiez 
idonc est remes le guinier 
et le grondir et le grinier 
et le tifer et le painier 
et le laver et l alinier 
fleire chose est biaute de cors 
n i a bel fors la pel defors 
mes qui verreit dedenz le cors 
pareit quel i est li tensors 
quar si la pel defors enteime 
ou el descire ou el deraime 
ou el boce ou el sorseime 
por tant perist biaute de feme 
dex bone fame en bien meintienge 
la fole aveit et la meintienge 
et li otreit que se contienge 
si que peiz et pardon li vienge 
de plusors gent ai dit l afeire 
que il font et qu il devent fere 
que lor est bon et que contraire 
de mei lor veil itant retraire 
ma fole vie me espoente 
quar grant pour me represente 
quant me sovient que ma jovente 
ai tote mise en fole entente 
quant li segrei de mon cour s ovre 
et mis corage se descovre 
asez plus me point ma male ovre 
que serpent ne nule colovre 
nule bone tante malveise 
n en treis nule qui a de plesse 
que mis cors n a repos ne eisse 
tante malveise nule bone 
ge sui l arbre qui fruit ne done 
dex qui dampne et qui pardone 
seit qui desert flambe ou corone 
au pie de l arbre est la coignie 
ou n a de fruit une poignie 
molt est mes poi l ore esloignie 
que ert abatue et trenchie 
que fereiz las que devendreiz 
quant vos devant celui vendreiz 
qui dreit juge en toz endreiz 
tel avez fet tel trovereiz 
n i osereiz un mot tentir 
ne escondire ne mentir 
poi vaudra peis le repentir 
quar qui mal fet mal deit sentir 
selon l ovreine la deserte 
ou del gain ou de la perte 
vos ert viaz la perte overte 
et dex biu pere esperitable 
con ert la voiz espoentable 
" alez maudiz el feu durable 
qui aprestez est au diable " 
la est li freiz qui ne defeist 
ce est la rien qui plus mi neist 
que qui i entre ne s en eist 
la sunt li verm qui pas ne mourent 
qui a mal feire ne demourent 
qui les chaistis illoc acourent 
mordent et poignent et devourent 
crapauz colovres et tortues 
lor pendent aus mameles nues 
ha con mal furent unc veues 
les amistiez des foles drues 
quant leisardes et reneisselles 
et sorz lor pendent aus mamelles 
ne sunt pas illors demeisselles 
ainz se claiment sovent misselles 
et dex biau sire biau dolz pere 
sainte marie dolce mere 
saint michel saint pou et saint pere 
defendez nos d ital misere 
saint andre saint johan bautiste 
et saint johan l evangeliste 
saint vincent saint lorenz saint siste 
defendez nos do leu tan triste 
saint gorge saint garin saint blaise 
saint eutache et saint nicaise 
saint ypolite saint gerveise 
defendez nos d ital meseise 
saint estenvre saint dionise 
et saint thomas et saint morise 
saint nicolas et saint soplise 
defendez nos d infernal prise 
saint germein saint lou saint meleine 
sainte marie maideleine 
toz les sainz damlede demeine 
defendez nos d infernal peine 
feites que par vostre preiere 
aion o vos joie pleniere 
que nos seiun en tal meniere 
que nos veion de en la chiere 
et qu il nos vielge si saignier 
que cels qu avon a enseignier 
a confermer a prinseignier 
qu o sei les veile aconpaignier 
dex ait merci par voz preieres 
de mestre esteinvre de fougieres 
qui nos a mostré les meneires 
don plusors gent sunt costumeires 
que devon leissier et que prendre 
que eschiver et que atendre 
et que loer et que reprendre 
qu a de peisson noz armes rendre 
