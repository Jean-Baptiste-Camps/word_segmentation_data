chil qui ces vers fist et trova 
ne mist riens fors ce qu il prova 
dont ilh fu sages et estruis 
et dist que n est si grans deduis 
con est d aler en verite 
et de conoistre fausete 
ne mie por ce c on le face 
mais elle vient sovent en place 
por dechivoir la simple gent 
chascuns i doit et force et sens 
metre por eslongier de li 
con de son mortel anemi 
or vous dirons de verite 
coment ele est a fausete 
contraire et fausete a li 
fauseteiz n a nul bien en li 
ki fauseteit maintient et aime 
sovent en a anuit et paine 
veritez est par main levee 
bien est vestue et bien paree 
de droiture et de hardiment 
furent trestout si parement 
veritez s est mise a la voie 
ele n a cure qui le voie 
par tout le pais a alé 
home ne feme n a trové 
ki l ait a son hostel menee 
veritez est trop poi amee 
nus ne l onore tant qu il doit 
ne ne deporte ne ne croit 
por ce ne l a nus herbegie 
veritez heit ypocrisie 
ele ne puet en sa maison 
entrer par droit ne par raison 
car fausetez l a ja porprise 
car veritez n aime ne prise 
por ce qu ele est a li contraire 
et fausetez veut a li plaire 
ypocrisie et fausetez 
ont si porpris bor et citez 
vilhes campestres et chastiauz 
ke poi i a celes ne chiauz 
ki veriteit aiment a droit 
chascuns li va a male foit 
s ele seust bien le fengier 
chascuns le vosist herbegier 
mais elle heit losengerie 
barat orguel mormure envie 
ele aime mies a meschief estre 
qu avec mainie de mal estre 
or est veritez retornee 
et fausetez l a encontree 
ki chevauchoit un grant destrier 
s avoit robe de chevalier 
cote et et vair mantel 
mult se portoit et bien et bel 
o li avoit grant conpangnie 
orguel barat et tricherie 
losengerie et traison 
et murmure ki sens raison 
seit en derier d autrui mesdire 
fausetez se fait de toz mire 
a chiaus qu ele vuet dechivoir 
mavais i fait fiance avoir 
or a veriteis encontree 
fausete si l a saluee 
et arainie en tel maniere 
' dont veneis vos amie chiere " 
con cele ki bien seit parler 
' u deveis vos huy mais aler 
vos poés bien a hostel traire 
vos sembleis bien de haut afaire 
dont astes vos dites le moi 
et si vos acointiés a moi 
il vous en puet grant biens venir 
car vos en poreis devenir 
riche et aisie ce me samble 
se nos poons aler ensemble 
ceste mesnie qui me sert 
il sont cortois sage et apert 
et si sevent bien lor mestier 
ke nos fuisions bien avoiét 
se vos saviés en doblerie 
aler et mordre en traison 
je vos menroi en ma maison 
et si vos feroi soveraine 
et seriés riche sens vo paine 
veritez qui onkes ne ment 
ne dechivoir aucun n entent 
li respont ' vos n aveis que faire 
de herbegier vostre aversaire 
je sui veriteis qui n a cure 
de ceuls qui ne vont en droiture 
barat orguel mormure envie 
je ne les croi ne ne me fie 
ypocresie detraction 
ja n entrerai en lor maison 
avec traitor losengier 
ne me feroit nus herbegier 
je sui to tens a chials contraire 
nus qui tez est ne me puet plaire " 
fauseteis qui trop bel parole 
li respondi ceste parole 
' veritez tu es en balhie 
poi de gent sunt de ta manie 
j ai toz les bons hostez porpris 
chil quideroit estre sopris 
ki ne m aroit en sa maison 
je sai tant dire de raison 
et bel parler por dechivoir 
ke chascuns croit je die voir 
je fai a tous trop bele chiere 
nus ne se puet a ma maniere 
conoistre cant je velh boisier 
tant m aiment cler et chevalier 
borgois borgoises marcheant 
dames puceles et sergans 
prieus prevoire et grant abe 
que chascuns d euz est en abe 
de moi servir et honur faire 
chascons me tient a son repaire 
promier li pere apres li oirs 
car tot le mont n a nul manoir 
ke je n i soie bien venue 
nus ne me cange ne ne mue 
j ai toz jors alé et regné 
encor ne sont li enfant né 
ki lor honur tenront de moi 
je fai chascon tenir de moi 
k ilh soit miedres de ses voisins 
tous li mons est a moi enclins 
je fai riche les useriers 
je fai des vilains chevaliers 
je fai sovent monter en pris 
cheus c ont esté povre et despris 
et chevaliers les palefrois 
cui veritez et bone fois 
laisent bien a piet aler 
il me fait cremir et doter " 
cant veritez out et entent 
les las que fausetez li tent 
lor li respont sens atargier 
' il fait mavais en tel dangier 
entrer por vivre un poi de tens 
i venront mies solonc mon sens 
ke chascons pensast del bien vivre 
chil qui moins ont sont plus delivre 
por deu servir et plus ligier 
plus ont li riche de dangier 
et de travalh en aquerant 
lor grant avoir et en gardant 
sogne de cuer paour de perdre 
nus ne s i doit de cuer aerdre 
et cant ilh les covient laisier 
dont ne les puet nus apaisier 
je ose bien dire por voir 
tez gens sont serf a lor avoir 
et cant l ame del cors se part 
del tot et troi et claiment part 
li ver velent le cors avoir 
et li parent velent l avoir 
et l ame va droite la voie 
u sa deserte la convoie 
chil qui l ame a en sa bailie 
quant ele part de ceste vie 
ne varoit pas por li avoir 
le cors qui flaire ne l avoir 
et li parent ki l avoir ont 
convoitent plus ce qu il en ont 
qu il ne facent l ame et le cors 
nus ne voroit qu il ne fust mors 
chil qui ont le cors gaangniét 
ne voroient avoir cangiét 
ne por l ame ne por l avoir 
chascons seit bien que je di voir 
vos dites voir " dist fausetez 
' mais el siecle a mult de cez 
ki croient bien qu ipocresie 
les puist mener de mort a vie 
ypocresie a tot porpris 
le siecle et fait monter en pris 
ceuls qui le sevent maintenir 
ypocresie fait tenir 
ke ilh soient de bone vie 
gent le maintinent d abeye 
ki portent ces grans chapirons 
li cope en pent jusqu a talons 
bien sont vestut aise cuchiét 
ki les voient sont engignié 
et ce font ilh por plus aise estre 
ypocresie les fait estre 
sovent sangnor et avant traire 
il sevent tant et dire et faire 
et d orisons et de psaltiers 
k ilh avilhisse tot clergier 
ypocresie fait enlire 
tel a sovrain qu il n a nul pire 
en tos les autres del covent 
ypocresie est bien al vent 
semblans que nus ne puet veoir 
ne ne se puet aparchivoir 
cant ypocrites vuet regner 
ypocresie fait doner 
les avantages az mavais 
ypocrite n ont onke pais 
s il ne tienent vers le melhour 
il se travalhent nuit et jor 
k ilh puissent sembler mies et estre 
ypocresie fait bien estre 
al siecle et les honers avoir 
nus ne s i faint de dechivoir 
d ocire ne de laidengier 
il sevent bien soffrir dangier 
maisqu il facent lor volontez 
tez gens aime trop fausetez 
s a bien passé yy ans et plus 
ke mormure est de plus en plus 
en maintenue 
li clostrier l ont bien retenue 
murmure est detractions 
encore par ces religions " 
veritez aime tant droiture 
k ele ne puet soffrir laidur 
ke fauseteis face ne die 
lor li respont ' je ne croi mie 
ke gens qui tant font de penance 
poisent lor biens a la balance 
d ypocresie et de murmure 
on doit croire qu il n en ont cure 
puisqu il ont tot por dieu laisiét 
lor cuers doivent avoir paisiét 
de murmurer sor autrui fais 
li mavais porteront lor fais 
mormure est uns pechies qui flaire 
nus qui mormure ne puet plaire 
a deu ne nule ypocresie 
decheus est qui plus s i fie 
ypocrite n ont nule cure 
sor cui i vient ne mormure 
maisqu il puisent conter lor fais 
il ne font force a autrui fais 
on se doit bien d eus enlongier 
car ilh ne finent de gaitier 
chil qui oevrent d ypocresie 
il n ont cure que on lor die 
bien velent boivre et bien mangier 
bien pensent del cors aaisier 
qu il ne travalhent a deu plaire 
mult en i a qui ont deuz paire 
de reubes et de palefrois 
lors cors est chaus lor espirs frois 
tez gens vuelent kenque nus die 
c on les honore en ceste vie 
lor pais avoir autrui jugier 
pale ont la face le cuer fier 
tez gens ferent sans defier 
nus ne se doit en iaus fier " 
fauseteiz dist ' vos dites voir 
mais ilh le font por plus avoir 
de grasce al monde et d avantage 
il ne conoissent lor damage 
ne ne font force a l autrui mie 
por ce vont ilh en doblerie 
tez gens me doient bien servir 
car je le sai bien deservir 
il ont par moi les grans avoirs 
je fai cuidier que ce soit voirs 
de lor parole et de lor vie 
je les croi mult et mult m i fie 
car chil qui velent a moi plaire 
doient a vos estre contraire 
or vos dirai qu envie fait 
envie siet sovent en plait 
por les jugemens pervertir 
envie fait sovent mentir 
les majors et les eskevins 
et forjugier a lor voisins 
ce qu il doivent avoir par droit 
envie heit et bien et droit 
envie fait les gens conbatre 
l un fait ocire l autre batre 
l un fait tolir l autre doner 
envie ne lait pardoner 
les haimmes ne les forfais 
envie fait porter grant fais 
a plusors gens et engrever 
por ce qu il puissent mies grever 
envie fait metre en obli 
le preu de l ame et a deli 
a ce qu ele fait autrui perdre 
envie fait mainte gens perdre 
lor ame de ce qu il avoient 
envie ont de ce qu il veoient 
autrui avoir joie et solas 
envie n a onkes solas 
fors quant le mal voit adirier 
envie fait trop de blecier 
ces chevaliers par ces tornois 
envie met entre les rois 
les gerres et les male pais 
delez envie n a nus pais 
par tout le siecle n a vilain 
k ilh n ait d envie le soin plain 
il se maintiennent duc et conte 
envie a fait maint home honte 
et mainte feme ce est voirs 
envie heit les grans avoirs 
s ele les voit avoir autrui 
s autres a joie ele a anui 
envie va par tot le monde 
a poines a nului si monde 
ne plain de bien decha le mer 
k ilh ait aucune fois amer 
a cuer d autrui bien et envie 
ele les point et les crusie 
et si vos di qu ele ne lait 
nului en pais qui valur ait 
se bontez n ert et bone vie 
il covenroit morir envie 
chil qui parchoit c on a sor lui 
envie puet tenir en lui 
ait acui bien que ce fait faire 
les gens qui sunt de tel afaire 
maigre et petit et la char dure 
envie a cors de tel xxx 
pale le vis et lonc et maigre 
les iez parfont le regart large 
petit le front et tot crepit 
en li veoir n a nul delit 
et li sorchil de tel fachon 
con est li piauz d un irechon 
ses nes rensemble bech de pie 
la teste grande et hupelie 
noirs les cheviaus conme cornelhe 
onque ne dort mais ades velhe 
la boche grande et de travers 
les levres mortes les dens pers 
sa lengue trenche con rasoirs 
de sa boche ist un vens si frois 
ke si grenon sont englachiét 
et si dent sont entrelachiét 
ke nul qu il morde ne puet vivre 
si dentier sont tot fait de wivre 
et boit venin dont ele est plaine 
envie a trop puant alaine 
sa bouche ne puet onques rire 
s autrui dolors ne li fait frire 
envie porte grande oreilhe 
sor petit chief c est grant mervelhe 
por mies oir et mies entendre 
choze c on puist d autrui reprendre 
lonc a le col et maigre et noir 
n est nul solas de li veoir 
larges espales et trop cors 
ilh n est nus hons ja tant soit fors 
de bras de mains con est envie 
tout tens aprent onkes n oblie 
ses cors est toz envenimez 
ses ventres plas mais mult est lez 
les rens a grandes et mal faites 
nus hons ne vit onkes si faites 
ne si grans jambes sor tel cors 
char mais mult sont fors 
sei piet sont grant lonc et estroit 
si ne fait onkes si grant froit 
qu envie se peust chauchier 
ses ongles sont dures qu achier 
trenchans ausi con de lipart 
quanqu ele en point va male part 
kiki onkes en soit tochiés 
son cuers n iert ja netement lies 
sunt de povre pris 
ades quide monter en pris 
d une esclavine est afiblee 
ki mult laide est et depanee 
por ce c on tiengne plus de li 
mult de gens sunt enclin a li 
envie maint entre la gent 
tez en est plains qui ne la sent 
envie m a trop bien servi 
s envie savoit estre ami 
je dirai bien qu ele m amoit 
mais ele heit cantqu ele voit " 
veritez dist ' j ai bien oi 
ke vos m aveiz d envie di 
je sai mult bien qu ele seit faire 
nus biens d autrui ne li puet plaire 
n avantage ne nul honors 
trop de gens l ont ce est dolors 
envie fait les mauz penser 
sor ceus cui on devroit tenser 
envie maint entre les freres 
li enfant l ont contre lor peres 
envie n est fors que dolors 
de cuer qui naist d autrui honor 
d autrui bonteit et d autrui bien 
fait on semblant de bien 
en mostr ons d amors les grans fais 
ke li cuers n est mies si fais 
envie maint en marcheans 
envie fait prendre les chans 
et les batailhes conmenchier 
envie fait traire et lanchier 
les uns az autres des parages 
envie fait plusors damages 
et entre haus et entre bas 
envie fait tenir en bas 
ces qui sunt digne d essachier 
envie fait bien tresbuchier 
ces qui sunt riche et enlevé 
envie a maint home grevé 
sovent qui plus le maintenoit 
li envieus ne porte foit 
ne a valur ne a bonte 
nus n en a pais fors povrete 
karitez n est mie si faite 
ele ne grieve ne ne plaite 
autrui por choze c on li die 
le estraint et si le lie 
caritez aiuwe par amor 
il ne li semble lons nul jor 
ne nule nuis ne li anoie 
caritez maine tous tens joie 
cant ele voit autrui gangnier 
caritez seit d autrui sognier 
et maintenir les siens amis 
caritez fait les gens amis 
ki se soloient descorder 
et si les fait de cuer amer 
por deu rechoivre et herbegier 
caritez soffre bien dangier 
por porter pais a ce qu ele aime 
et ses amis li est a paine 
caritez heit les maus d autrui 
caritez n aime tant nului 
k ele ne hace ses pechies 
ne ses cuers n est mie entechiez 
d ypocresie ne d envie 
caritez aime bonne vie 
caritez est si debunaire 
k ele fist deu paradis faire 
caritez aime autrui profit 
caritez n a onkes delit 
ne d autrui mal ne d autrui perde 
ele n aconte a nule perde 
qu ele face por ces qu ele aime 
caritez est de tos biens plaine 
caritez aime par tot tens 
aversitez ne lieu ne tens 
ne li feroit laissier l amer 
en carite n a point d amer 
caritez vainc floibes et fors 
ele est forte conme la mors 
mi serf sont bon " dit fausetez 
' je les crois plus et aime asseiz 
que ces qui sunt de bone vie 
orgueus m a bien et bel servie 
et vos asteis a moi contraire " 
dist fausetez ' je ne puis plaire 
a vos par choze con je die 
je ne crois vos ne ne me fie 
ilh fait melhor avoir raison 
al peor serf de ma maison 
k a vos qui astez veriteiz 
il me fait mies mes volontes 
orguez me sert et nuit et jor 
et haut et bas li font honor 
chevalerie l aime et croit 
orgues les fait a grant defroit 
le lor despendre et a utrage 
orgues ne fait force a xxx 
a chevalier ne a despens 
orgues lor fait talhier lor gens 
et lor avoir tolir et prendre 
orgues lor fait les tornois prendre 
orgues lor fait tenir et batre 
l un fait tenir et l autre abatre 
orgues les fait de fer armer 
orgues lor fait grans dons doner 
as menestrez et az hyraus 
orgues lor fait les grans chevaus 
l un gaangnier et l autre perdre 
orgues ne lait conter a perde 
orgues les fait a remuier 
robes vestir estroit chauchier 
et chaindre les riches chaintures 
orgues les fait les aventures 
par le pais querre et chachier 
l un reculer l autre avanchier 
orgues fait les mirtres chauchier 
orgues fait les gens depointier 
orgues fait les chastiaus firmer 
orgues ne puet soffrir son per 
orgues fait faire les chiers dras 
huses a plois solers a las 
orgues fait vendre vair et gris 
de lie toile et estre em pris 
orgues fait les dames avoir 
k eles maintinent mireoir 
por mies loier et por mies plaire 
orgues lor fait les robes faire 
por cors estroite large por flans 
orgues lor fait chaindre lor flans 
de coroies a clous d argent 
orgues lor fait entre la gent 
mostrer lor faces et lor cors 
tantque vivent n iert orgues mors 
orgues lor fait estre en vitez 
orgues lor fait les mantiaz les 
avoir et querre les saffrans 
orgues ne lait estre soffrans 
orgues lor fait por poi tenchier 
orgues lor fait del fil lachier 
lor manches por mies asseoir 
orgues lor fait aler veoir 
les danses et les balories 
mult en i a qui son loies 
de holechins qui trop sont chier 
orgues fait lor cheviaus trechier 
de gros trechoirs por mies paroir 
orgues lor fait huves avoir 
de soie a flors d or u d argent 
mult se tient fer la u se prent 
orgues le lait les femmes tondre 
orgues les fait les gens respondre 
les felonies en riant 
orgues les fait rire en plorant 
orgues lor fait chapiaus porter 
orgues lor fait d autrui parler 
de ce dont riens n amonte a elles 
orgues a fait mainte puceles 
d autrui mesdire et despitier 
orgues lor fait blans gans chauchier 
orgues fait povres orguilheuses 
orgues lor fait estre ponoses 
orgues fait femes estre fieres 
d orgues vivent toutes les xxx 
et irors az gens et descordes 
orgues ne lait venir acordes 
cant li uns a l autre meffait 
orgues les tire orgues les trait 
orgues ne lait pas chevauchier 
un asne sans tenchier 
touz li siecles est plains d orguel 
je le depar si con je velh 
ilh n i a liw qu ilh n en soit plains 
chil en a trop qui en a mains 
certes c est voirs " dist veriteiz 
' car par le monde a molt de tez 
ki orguelh aiment et maintinent 
toute lor vie et ensi finent 
lor ames sunt en aventure 
et tez i a ki n en ont cure 
ains maintinent humilite 
et cant ilh sont d orguel tenté 
humilitez les en retrait 
humilitez les meine et trait 
a deu servir et honorer 
humilitez les fait orer 
et les fait querre lor pardons 
humilitez fait les grans dons 
doner a cels qui ont besongne 
humilitez fait estre en songne 
les gens d autrui honur porter 
humilitez fait deporter 
cels qui li font honte et damage 
humilitez ne seit utrage 
sor autre dire ne penser 
humilitez ne lait vanter 
les bons des biens si les ont fais 
humilitez sent autrui fais 
porter cant ilh en ont mestier 
humilitez fait al mostier 
les gens aler por messe oir 
humilitez ne lait oir 
d autrui parler en mesdisant 
humilitez fait traire avant 
les gens c orgueus fait despitier 
humilitez ne seit gaitier 
humilitez se seit passer 
a pou de mes et bien juner 
humilitez regarde en bas 
humilitez fait rendre mas 
les pechies devant le prestre 
humilitez est de noble estre 
et si sert bien piour de li 
humilitez aconte a li 
moins k a un autre ce li fait 
religions qui ne li lait 
conter a choze qu ele face 
humilitez a lie face 
et debunaire le regart 
humilitez fait avoir part 
en paradis et fait la voie 
nus n i va qu ele ne convoie 
humilitez fist deus descendre 
de paradis et li fist prendre 
dedens la virge cors humain 
et soffrit chaut et froit et faim 
humilitez le fist offrir 
al temple et se li fist soffrir 
le mort por nos a racheter 
humilitez li fist laver 
les pies judas le traitor 
humilitez li fait main tor 
faire por chels a li traire 
ki plus li ont esté contraire 
humilitez aime droiture 
humilitez n a d orguel cure 
humilitez ne seit tenchier 
humilitez fait atargier 
les venjances c on poroit rendre 
et fait sovent bien por mal rendre 
humilitez est vertueuse 
humilitez n est pas oiseuse 
humilitez fait deu amer 
humilitez n a point d amer 
humulitez fait essachier 
cheus qui sevent humilier 
humilitez seit bien soffrir 
ele se lait batre et ferir 
et si ne prent nule venjance 
humilitez fait le penance 
fors d autrui pechies 
humilitez vaut asses miez 
ke ne fait or fins ne argens 
en li aquerre gist grans sens 
et si le pert om mult legier 
ki ne se seit d orguel gaitier 
nus ne se puet " dist fausetez 
' d orguel gaitier car ilh est tez 
qu il seit toute gens dechivoir 
chascons en veut sa part avoir 
et s on se vuet de li garder 
je fais avarisce garder 
les chozes que on doit despendre 
je li ai fait tot entreprendre 
le siecle por moi honorer 
avarisce fait parjurer 
deuz por malhie d avoir 
avarisce vuet tot avoir 
delez li n est nus asseur 
n i a chastel ne si fort mur 
k avarisce ne le tresperce 
avarisce est semblans a l erce 
ki trait a li quanqu ele encontre 
ne se pooit de son encontre 
joveure eschiver ne velhogne 
car con plus ont plus sont en songne 
et de l aquerre et del garder 
avarisse fait amasser 
les bles et metre ens es greniers 
dont li aver ont les doniers 
encors lor semble tot lor falhe 
il ne font force a autrui falhe 
maisqu il aient toz tens asseis 
li cuers n est onques xxx 
d avoir aquerre et espargnier 
avarisse fait bien sognier 
del cors et de l ame n a cure 
avarisce est estroite et dure 
li aver pensent nuit et jor 
conment ilh puissent trover tor 
por l autrui aquerre et tolir 
li aver velent deu tolir 
le songne d eaus a porveoir 
il ne font force a deu veoir 
as montes velent gaangnier 
il donent deu por un donier 
il n aiment deu que riens lor valhe 
ain s donent le grain por la palhe 
il ne sevent conbien ilh vaut " 
dist veritez ' se deus me saut 
chil qui de deu font tel denree 
mais largece est mieus avisee 
s a retenut le bon marchiet 
largece a le mies esligiét 
largece seit bien honor faire 
largece fait mainte gent plaire 
a deu et trop heit avarisce 
largece n est fause ne nice 
largece donne volentiers 
largece fait ses dons entiers 
largece maintient cortoisie 
largece vuet bien c on li prie 
largece est al doner vigrose 
et de l autrui prendre honteuse 
largece fait les grans amuenes 
largece heit petites dones 
largece fait monter em pris 
largece done paradis 
largece aquite des pechiez 
largece fait les dolans lies 
largece honore povre gent 
chascons le seit chascons i prent 
largece aime mies a doner 
ke devenir riche al rover 
tout ce est voirs " dist fausetez 
' c est cortoisie c est bontez 
de mult doner de poi priier 
mais qui n aroit c on seul denier 
por le jor faire ses despens 
je ne l tenroie pas a sens 
s i le donoit ne a valur 
de ce sunt povre li plusor 
si les fait en nonsoffrance 
iror chair et desperance 
de ce qu il sont a tel meschief 
mult en i voi a grant meschief 
adont les fait irors jurer 
irors les fait mains parjurer 
irors les fait deu lasdengier 
irors les fait de grant dangier 
chiaus qui sovent sont en iror 
hyror ne lait porter honor 
home ne femme qui le valhe 
irors a fait mainte batalhe 
irors fait bien voir deneiier 
irors fait bien deu reneiier 
mainte fois gens par povrete 
irors ne lait faire bonte 
ne cortoisie a ses suges 
irors fait faire les exces 
irors fait faire les xxx 
irors esmuet totes les rages 
et les forsens que les gens ont 
irors defait le pais et ront 
irors fait gens perdre lor sens 
irors fait estaindre les dens 
irors les fait des gens mesdire 
irors ne lait orison dire 
irors ne lait rien aconter 
a chiaus c on doit plus aconter 
irors ne lait a droit jugier 
irors fait l ome forjugier 
et desconoistre ses amis 
irors fait liez les anemis 
et fait les floibes estre fors 
irors desiwe toz les cors 
nus ne poroit qui aime voir 
delez li joie et pais avoir 
delez li n a ne pais ne joie " 
dist veriteiz ' je n i sai voie 
comment on puist si bien abatre 
l iror des gens ne rendre mate 
c on fait par debunairete 
cuers debunaire a sormonté 
par plusors lies les tres grant ires 
cuers debunaires n est pas sires 
sor ceus qui font a deporter 
cuers debunaires seit porter 
altrui iror autrui talent 
cuers debunaires n a talent 
de faire a autrui vilonie 
cuers debunaires ne seit mie 
autrui sorquerre par iror 
cuers debunaire porte honor 
a chiaus qui sont de sa maniere 
cuers debunaires n a point d ire 
cuers debunaires seit amer 
debunaires n a point d amer 
ne iror nule d autrui joe 
cuers debunaires vainc et ploie 
les grans irors par bel parler 
et heit prometre sens doner 
cuers debunaire aime droiture 
et se met bien en aventure 
d autrui damage porter fors 
il ameroit mies estre mors 
qu il fuist troveis en fausete 
il heit les maus s aime bonte 
cuers debunaires tient a lui 
tout ce c on fait por li autrui 
soit bons soit mauz c est loiautez 
mais il i a petit de tez 
car toz li siecles est rattiers 
il i a poi d amis entiers 
je conselhe quenqu il aviengne 
ki bon amis a qu il le tiengne 
je respondrai " dist fausetez 
' vos aveis dit or m escoutez 
accide tolt ces loiautez 
ces cortoisies ces bontes 
dont vos m avez tant detenue 
accide tient l ame si nue 
k ele ne puet orison dire 
estudiier ne lait ne lire 
nului qui soit accidieus 
accide fait les gens oiseuz 
accide ne lait deu amer 
accide fait les gens dampner 
accide fait penser les mauz 
accide fait les amans fauz 
k ilh ne sont vrai amant 
accide n aime nul conmant 
ki enciter le puist a bien 
ain li anuient tot li bien 
accide met gens en tristece 
accide heit tote largece 
accide fait les gens vilains 
accide les fait estre vains 
accide fait les pechies faire 
joie ne biens ne li puet plaire 
accide heit quanqu ele voit 
accide n aime riens qui soit 
accide fait gens pericheus 
accide heit festes et geus 
s ele les voit mener autrui 
accidieus n aime nului 
accide fait paradis perdre 
accide fait de cuer aerdre 
az chozes qu il covient falhir 
accide fait les vis pallir 
accide tolt et ame et cors 
ki le maintient ilh en est mors " 
dist veritez ' vos dites voir 
or en redirai mon espoir 
accide ment de povre cuer 
hons ne poroit dire a nul fuer 
de li bien dire ne bialtez 
mais fors corages et bontez 
ke les gens ont les fait defendre 
encontre accide et vigor prendre 
force d esperit fait amer 
son creator et honorer 
force fait croire es sacremens 
force fait bien croire les gens 
force retrait gens de pechiet 
ki par accide i sunt lachiét 
et mis es las de l anemis 
force d espir a ses amis 
cui ele honeure et porte pais 
acquiert honor et joie et pais 
force fait dire les gens voir 
a toutes gens a son pooir 
force ne lait les gens mentir 
force fait bien des gens sentir 
force d esperit doit savoir 
conment chascons se doit avoir 
et en la glize et entre gent 
force d esperit les aprent 
les biens des maus a departir 
force d esperit fait sentir 
l amor de deu et le xxx 
force d espir entent et voit 
a l ame fort ses visions 
force fait querre les yy dons 
del saint espir par sa noblece 
force d espir ne fiert ne blece 
nului por coze c on li face 
force d espir esprent et lace 
les cuers apres lor creators 
force n a dote ne paur " 
fausete qui ce entreprent 
ne de nul mal ne se reprent 
lor li respont que glotenie 
a plus de gens de sa manie 
ke n ait de sers li rois de france 
' li glotons aime plus sa pance 
k ilh ne fait deu cui forme aporte 
glotenie a mainte ame morte 
et fait en infer avaler 
glotenie fait enyvrer 
les gens de vins et de chervoise 
glotenie fait mainte noise 
et es tavernes et defors 
glotenie a mult de gens mors 
ki bien powissent encor vivre 
glotenie fait les gens faire 
alcune fois plus d une paire 
de mes de chars u de poisons 
glotenie fait xxx 
aval le siecle et trop d utrages 
il rechoivent plusors damages 
de lor richoises por lor ventre 
li gloton font li vins chier vendre 
et les viandes a xxx 
glotons ne porte nului foit 
glotons font riche les merchiers 
glotons requiert les especiers 
d espices chieres aporter 
gloton ne sevent deporter 
ceuz qui manguent avec euz 
ain manguent conme porchiauz 
il n ont nul mercit de mangier 
glotenie fist comenchier 
les poivres et les savors faire 
glotenie est de tel afaire 
k ele fait gens croire et lor ventre 
glotenie flaire et avente 
de lonc fumee de cusine 
tout gloton l aiment a voisine 
plus qu il ne facent le mostier 
gloton ne puet nus aaisier 
tout adez li faut bon morsiaus 
nus sobres hons n a pais entre iauz 
glotenie fait gens pechier 
a un seul mors de pain mangier 
u a un boire de fontaine 
li gloton ont punaise alaine 
et que plus ont lor ventre plain 
tant a la lengue plus grant fain 
ensi les moine glotenie 
je tiens la feme a trop hardie " 
dist fausete ' qui gloton prent 
et si en sui lie sovent 
ce n est pas sens " dist veriteis 
' s eles sevent les homes tez 
u li hom eles d assembler 
cis visces fait les gens embler 
por sostenir lor glotenie 
sobretez n aime pas tel vie 
sobretez est de grant mesure 
sobretez fait de tot mesure 
sobretez n aime nul utrage 
sobretez heit autrui damage 
sobretez fait les gens juner 
et le lor partir et doner 
de lor viande az povre gens 
sobreteit tient a droit les sens 
sobretes fait avoir sante 
sobretes vient de grant bonte 
sobretez fait orisons dire 
sobretes fait penser et lire 
sobretez heit trop yvreitongne 
sobretez n a nule grant songne 
ne de boivre ne de mangier 
nus n est de li paistre en dangier 
sobretez fait les pechies vainkre 
nus sobres hons ne croit son ventre 
sobretez ewe et pain 
par plusors fois a soif et fain 
por deu servir et por penance 
et trop mangier li est grevance 
sobretes est joians et lies 
si l aiment gent de bonne vie 
et maintinent por euz saver 
et ansi font tot li aver 
por amasser et espargnier 
non por lor salut avanchier 
a tez sobres ne fait deus force 
k avarisce fait faire a force 
tez sobretez n est de nul pris 
amme n en puet monter en pris 
mies li venroit yy fois mangier 
il n en aroit atre lowier 
on le doit laissier purement 
por deu qui a yy dobles rent 
les biens cant on les fait por lui 
sobretez est large a atrui 
estroite a li ce est droiture 
sobretes fait morir luxure 
et mult de visces avec li 
sobretez tient petit de li 
sobretez fait avoir bon non 
nus ne le heit qui est prodons 
vos dites voir " dist fausetez 
' qui troveroit onques de tez 
on le tenroit a grant mervelhe 
mais li uns dort li autre velhe 
chil dorment qui font les pechies 
li plus del monde est entechiés 
de ce pechiet c on dist luxure 
icele gent n ont de deu cure 
il aiment mies un sol solas 
do cors qui les met ens es las 
de l anemi que bien a faire 
luxure fait mult de maus faire 
luxure fait les fois mentir 
luxure fait les maus sentir 
des gens anchoisqu il soient fais 
luxure a fait mainte gens lais 
luxure sece tot le cors 
luxure fait floibes les fors 
luxure fait drois les contrais 
luxure fait jolis les lais 
luxure fait perdre bialte 
luxure fait hair bonte 
luxure fait bialte falhir 
luxure fait le cors palir 
luxure fait le sens cangier 
luxure naist de trop mangier 
luxure fait sage assoter 
luxure fait orguel donter 
luxure fait povres les gens 
luxure fait passer le tens 
a poi de dras en grant froidure 
luxure a fait mainte laidure 
luxure tout gens lor avoir 
luxure heit et bien et voir 
luxure tolt a home blame 
luxure fait mainte gens blame 
dont on soloit grant biens tenir 
por ce est mal de l maintenir 
luxure fait les ames perdre 
luxure fait les gens aerdre 
de a choze qui pou vaut 
cele heure passe tost et faut 
et si fait perdre paradis 
luxure fait dies anemis 
rire et gaber d autre domage 
luxure met les gens en rage 
luxure fait les ielz torbler 
luxure fait palesiner 
luxure fait doner et prendre 
luxure fait wilhe gens rendre 
les dons c on les soloit doner 
chis visces fait abandoner 
les gens a mult d autres pechiez 
c est uns des set mortez pechiez 
dont mainte gens sont plus tanté 
il n a en lui autre bonte 
ke par li vient lignie humaine 
nus ne s en puet garder sans paine 
la paine est bone qui retrait 
l ome de ce qu il moinne et trait 
a faire les pechies mortez 
religions vuet et bontez " 
dist veritez ' que chascons songne 
conment il face la besogne 
de l esperit et pais del cors 
li pechies ont mult de gens mors 
et maiement chil de luxure 
ce semble l ame grant laidure 
ke li cors fait ce k ele heit 
l ame vuet vivre en castee 
et li cors vuet ses solas querre 
ensi ne puet nus hons aquerre 
l amor de deu ne paradis 
castee vint de paradis 
ki les ames amaine et trait 
castee ne fait nul lait plait 
castee fait l ame besongne 
castee ne dist ne tesmongne 
choze qui face a autrui honte 
castee ne sert de reconte 
ne de lait gas ce seit on bien 
castee droiture et bien 
castee seit le cors donter 
castee fait tot sormonter 
les vices de ce vilain monde 
castee se tient nete et monte 
castee s en va netement 
castee fait droit jugement 
castee vuet droiture faire 
castee fait gens debunaire 
castee est cortoise et sage 
castee ne vuet nul domage 
emprendre por autrui grever 
castee doit on bien garder 
de grans pechies et de grans maus 
castee soffre mult d assaus 
castee ne lait gens vanter 
de lor vertu ne raconter 
castee fait humblement rire 
et si ne lait des gens mesdire 
chil qui ne l ont tinent d autrui 
che que chascons d auz a en lui 
castee a la conscience 
nete de ce que uns autre pense 
castee vint de no signur 
et si l ont petit de signur 
ne de dames par sa bonte 
bone gent aime castee 
et chil qui ne l a s en repent 
castee fait honor sovent 
castee fait longement vivre 
castee n aime nul home yvre 
castez est simple en ses fais 
castee est uns des set rais 
dont l ame est bel enluminee 
castee n est ain tant menee 
k ele ne soit en bon talent 
castee ne seit mal talent 
mostrer a chiaz qui n i font force 
nus ne puet garder sans force 
ne sens combatre encontre lui 
nus ne se doit fier en lui 
mais ades estre sor sa garde 
car chil se pert ki mal se garde 
le ramenbrance de la mort " 
dist veritez ' fait grant confort 
a ce c on face moins de maus 
ki croit son cors ilh n iert ja saus 
se deus n i fait misericorde 
car el mon n a si grant descorde 
con de l ame encontre le cors 
et se n i puet avoir acors 
car li cors vuet son plaisir faire 
et l ame vuet porter la haire 
li cors vuet et boire et mangier 
et ce semble a l ame dangier 
li cors vuet ades le bon boivre 
et l ame heit savur de poivre 
et li cors le convoite et aime 
et l ame vuet traval et paine 
et li cors vuet delis avoir 
et l ame n aime nul avoir 
et li cors vuet tot traire a lui 
et l ame revuet a autrui 
ce qu ele vuet qu atre li face 
li cors bat la gent et menace 
et l ame vuet le pais traitier 
li cors convoite gerroiier 
l ame convoite humilite 
li cors orguelh et fausete 
et l ame vuet orisons dire 
li cors fabloiier et mesdire 
l ame convoite estre en pais 
et li cors qiert noises et plais 
et l ame vuet muer et lire 
et li cors de son plaisir rire 
et l ame vuet li cors amer 
et li cors vuet l ame dampner 
l ame maintient le cors en vie 
et li cors a sor l ame envie 
l ame ne puet avoir parchon 
contre le cors sans grant tencon 
l ame vuet gemir et plorer 
et li cors vuet joie mener 
l ame convoite le bien faire 
et li cors vuet al siecle plaire 
et cant l ame vuet deus orer 
li cors se poine d encombrer 
li cors vuet et songnes et cure 
et l ame vuet pensee pure 
li cors ne fait force a xxx 
ne a trestos ces gries tormens 
ke l ame soffre ce est tors 
par li est ilh haitiés et fors 
mais il ne set ki bien li fait 
chil est homs qui son cors lait 
de tot faire ses volonteiz 
li cors n est onques dontez 
l ame est bone et loiauz amie 
al cors mais ilh ne l aime mie 
si loialment con ilh devroit 
li cors va l ame a male foit 
li cors n est mie vrais amans 
ce no temongne no romans 
c est tot par moi " dist fausetez 
' ilh ne li faut nule bontez 
ke ce ne seit par moi enort 
je ne ni lais doter la mor 
ains li promet tot a delivre 
qu ilh puet encor longement vivre 
et faire mult de ses voloirs 
je li promes les grans avoirs 
tous tens vivre en prosperite 
li cors ne puet adversite 
soffrir ne nule grant grevance 
je ne li lais faire penance 
de ses pechies et de ses maus 
je fai le cors vilain et faus 
je li fai faire les pechies 
il est si par moi entechiés 
qu il cuideroit bien estre mors 
s il ne m avoit tels est li cors 
je fai le cors fauser d amurs 
l ame qui l ame par amurs 
et se li fais le siecle amer 
en cui ilh trueve tant amer 
et chil desert que nus ne l aime 
con amez est et nus ne l aime 
cors cor reviens or a merci 
encor aroit de toi merci 
l ame qu ele est trop debunaire 
cors tu porrois de legier faire 
quanque l ame dist et conseilhe 
cors ce me semble grant mervelhe " 
dist veritez ' de vo descorde 
vos devriés traire a une corde 
de vos pensers et de vos fais 
il n en devroit ja estre plais 
mais tot ce bresse fausetez 
cors tu n es mie bien dontez 
cant tu ne fais or a t amie 
k ele fait toi je n en dot mie 
que tu duise estre autrement 
savez s escritture ne ment 
cors car regarde a ton afaire 
si te retien de mal a faire 
dont tu mes t ame en grant dolor 
cors atorne ton cors en plor 
des fauses joies de cest siecle 
tu ne porois deu et le siecle 
ensemble avoir onques n i bee 
cors car retorne ta pensee 
de ces cozes qui aront fin 
cors cor regarde a orguel fin 
tu poras venir de tes fais 
cors tu fais faire trop de plais 
sor toi de ce que preu ne porte 
cors la mors vient qui ne deporte 
nului ains fait tot traire a fin 
et deus nos mete a bone fin " 
