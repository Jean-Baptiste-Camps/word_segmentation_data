ele vint a lui , se li demanda dont il estoit et qes hom , et il li dist : " dame , je sui de la tere au viel , et sui chevaliers , et si euc sa fille . 
" ele revint a sen segneur et se li dist : " sire , or me ferés vous grant bonte se vous me donés cestui , car il set de tous deduis , et s es verrés volentiers juer ensanlle . 
- dame " , fait il , " et je le vous doins . 
" e l envoia avoeques le premier . 
li archier - se hasterent et disent : " sire , nos drois trop atarge . 
" on ala a le chartre , se amena on le fil covert de molt biax keviax , sans barbe , et si estoit febles qu il ne se pooit soustenir . 
et quant la dame le vit , si en ot pitie et dist : " sire , plaist vous que je paroil encore a cestui ? 
- dame " , fait il , " oil bien . 
" ele vint a lui , si li demanda ques hom il iert et qui il estoit , et il li dist : " dame , je sui fiex au viel primerain . 
" quant ele l oi , si dist a sen seigneur : " sire , or me ferés vous grant bonte , se vous me dounés chestui , car il set d eskies et de tables et de biax contes ases . 
" et il dist : " par ma loy , dame , se cent en i avoit , si les vous douroie jou volentiers ! 
" la dame l envoia avoec les deus . 
on rala a la chartre , si en ramena on un autre . 
ele parla a lui , n en connut mie , livrés fu a son martire . 
alainsqu ele onques puet , s en parti et vint en la chambre u si prison estoient , et quant il le virent venir , si firent sanllant de lever , et ele leur fist signe qu il se sisent quoi . 
ele vint pres d aus et li quens li demanda : " dame , quant nous ocira on ? 
" et ele lor dist : " che n iert mie si tost . 
- dame " , fait il , " ce poise nous , car nous avons si fain , que li cuer nous partent . 
" et ele s en essi et fist apareller viande , si leur aporta et trencha meisme a sa main et si douna a chascun un morsel et petit a boire . 
et quant il orent chou pris , si eurent plus fain que devant . 
ensi lor douna a mengier par dis fois le jour et a chascune fois un morsel ou deus . 
la nuit a aise jurent . 
ensi la dame tous les uit jours les peut et aaisa a chascune fois petit , et tant qu il furent si fort qu ele leur abandouna viande et boire . 
ausi il eurent eskies et taules et juerent , si furent tot aise . 
li soudans estoit volentiers avoec aus pour veir jouer , et la dame si sagement se warda devant aus c onques n i ot celui qui eust oeul ne pensee a li connoistre . 
petit demoura apres ke li soudans ot a faire , car uns soudans qui a lui marcisoit si li fist sa tere laide , et il , por vengier , manda gent . 
et quant la dame le seut , si vint en la canbre u si prisounier estoient , et il ierent si acoustumé que pour s en aler ne por s en venir il ne se mouvoient . 
ele s asit en une kaiere devant aus , si les apela et dist : " seigneur , vous m avés dit de vostre afaire une partie , or veu ge savoir se voirs est che que vous m avés dit . 
vous me desistes ke vous estiés quens de pontieu , et que cil eut vostre fille , et que cil est vostre fiex . 
je sui sarrasine et sai d art , si vous di que vous ne fustes onques pres de si honteuse mort que vous estes ore , se vous voir ne me dites , et jou sarai bien se vous dirés voir . 
vo fille , que cil chevaliers ot espousee , que devint ele ? 
- dame " , fait li quens , " jou cuit qu ele soit morte . 
- coument morut ele ? 
" fait la dame . 
- " dame " fait li quens , " par une oquoison qu ele deservi . 
- kele fu l oquoisons ? 
" fait la dame . 
li quens li commence a conter le mariage et l atargement d oir qu ele ne pot avoir . 
li boins chevaliers pramist la voie a mon seigneur saint jake , ele li requist d aler avoec lui , et il li otroia , et murent , et alerent s ent . 
il vinrent a un lieu ou il furent sans conpagnie , si troverent larrons en une forest . 
li boins chevaliers ne puet mie contre tous , mais il en tua trois , cinc en i demourerent , et prisent le bon chevalier , et le desvestirent en sa cemise , lui et la dame . 
apres , il li loierent les pies et les mains et le jeterent en un buisson de ronces . 
il virent la dame bele , si le vaut chascuns avoir . 
a chou s acorderent ensanble que tout cinc jurent a lui . 
et quant il orent che fait , si s en partirent , et ele remest . 
li boins cevaliers le vit et li pria molt doucement : " dame , or me desloiés , si nous en irons . 
" ele vit une espee qui a un des larrons estoit keue , si le prist et vint vers lui en sanllant de molt grant ire , et li dist : " je vous deslierai . 
" ele tint l espee nue et l en cuida ferir parmi le cors . 
par la volente de dieu et par le viguer du boin chevalier , il se tourna chou desous deseure . 
ele ataint les loiens , si les trencha et li blecha les bras . 
les mainz li lasquierent , et il rompi les loiens de ses pies , et sali sus , si bleciés com il estoit , et dist li : " dame , se dieu plaist , vous ne m ocirés huimais ! 
" et ele li dist : " ce poise moi . 
- a ! 
" , fait la dame , " bien sai que voir avés dit , et bien sai por quoi ele le vaut ocirre . 
- dame , por quoi ? 
- por le grant honte qu il avoit veu que ele avoit soufferte et rechut devant lui . 
" et quant me sires tiebaus l oi , si commencha a plorer molt tenrement et dist : " elas ! 
ques coupes i avoit ele ? 
dame " , fait il , " si me voelle diex delivrer de la prison u je sui , ja por ce pieur sanllant ne l en eusse fait . 
- sire " , fait ele , " che ne cuidoit ele mie adont . 
" " or me dites " , fait ele , " le quel le cuidiés vous miex , ou vive ou morte ? 
- dame " , font il , " nous ne savons mie le kel . 
- mais bien sai " , fait li quens , " que cruel venjanche en fu prise . 
- et s il plaisoit a dieu " , fait la dame , " k ele fust escapee de cel tourment et vous en poiés noveles oir , k en diriés vous ? 
- dame " , fait li quens , " je ne seroie mie si lies d estre delivrés de ceste prison et d avoir autant de terre en crutures que jou oi onques ! 
- dame " , fait me sire tiebaus , " et je ne seroie mie si lies d avoir le plus bele dame du mont et d avoir le roiaume de france avoec lui ! 
- chertes , dame " , fait li joules , " n on ne me porroit douner ne prametre de quoi je fusse si lies ! 
" quant la dame oi lor paroles , si li atendri li cuers et dist : " diex en soit aourés ! 
or gardés qu il n ait faintise en vos paroles . 
" et il dirent tout troi a une vois : " dame , non a il . 
" la dame commencha a plourer molt tenrement . 
" sire , or poés vous dont dire ke vous estes mon pere , et que je sui vostre fille , et vous estes mes barons , et vous estes mes freres . 
" quant il oirent chou , si furent molt lie , et si firent sanllant d umelier vers li , et ele leur desfendi et dist : " je sui sarrasine , et si vous pri que de cose que vous aiés oie nul plus biau sanllant n en faites , mais sinplement vous maintenés et moi laisiés couvenir . 
or vous dirai por quoi je sui demoustree a vous . 
li soudans me sire en doit aler en une chevaucie , et je vous connois bien , si querrai que vous irés avoec li , et se vous onques fustes predoume , moustrés le ore ! 
" atant se taisent , et ele se lieve , et vient au soudant , et dist : " sire , li uns de mes prisons a oi parler de vostre guerre et m a dit qu il iroit volentiers avoec vous , s il en avoit laiseur . 
- dame " , fait il , " je n oseroie , qu il ne me fesist fausete . 
- sire " fait ele , " seurement le faites , car jou retenrai les deus , et se cil vous mesfaisoit , je penderoie ces par les gueles . 
- dame " , fait il , " et jou li livrerai ceval et armes et ce qu il li convenra . 
" atant ele s en retourne en la chambre et dist : " sire , vous irés avoec le soudant . 
" et ses freres s agenoilla et pria : " por dieu , seur , faites que jou voise avoec . 
- non ferés " , fait ele , " que trop seroit le coze aperte . 
" li soudans mut , et me sires tiebaus avoec lui , et vinrent seur leur anemis . 
li soudans li livra canques mestier li estoit . 
par le volente de dieu et en l aie d autrui , tant fist me sire tiebaus qu en pau de tans mist les anemis le soudant au desous . 
et molt le prist en gre , et repaira vainkiere , et amena grant plente de prisons en sa compaignie , et vint a la dame , et dist li : " dame , par ma loy , je me lo de vostre prisounier , et s il voloit grant terre prendre , chertes jou li douroie . 
" et ele li dist : " sire , il ne le feroit mie sans droite loy . 
" atant se teurent , et ele s atorne , et dist : " sire , je suis enchainte et en enferte sui keue . 
" et il li dist : " dame , je ne fusse mie si lies por cruture d autant de terre que jou ai ! 
- sire " , fait ele , " je ne menjai ne ne bui puske vous en alastes , par saveur , et me dist mes viex prisons que , se ge ne sui sus terre de droite nature , morte sui . 
- dame " , fait il , " vostre mort ne voel jou mie , mais devisés seur quel terre vous volés estre , je vous i ferai mener . 
- sire " , fait ele , " moi ne caut seur qel terre chou soit , mais ke jou soie hors de cest ille . 
" li soudans li fist apareller une molt bele nef et garnir de vin et de viande . 
" sire " , fait ele , " je menrai men viel prison et le joine , si jueront devant moi as eskies et as taules , et si menrai mon fil pour moi deduire . 
- dame " fait il , " et que devenra li tiers prisons ? 
je voel miex que vous l emmenés que les autres deus , car il n est liex ne sor terre ne sor mer qu il ne vous desfende , se vous en avés mestier . 
- sire " , fait ele , " et jou le voel bien mener . 
" la nes fu aparellie et entrerent en mer . 
sitostke li maronnier furent en haute mer , il dirent a la dame : " nostre vens nous porte droit a brandis . 
" et ele dist : " laisiés aler abandouneement , car jou sai franchois , si vous conduirai bien partout . 
" et il vinrent en haule a sauvete et monterent sor terre . 
la dame leur dist : " seigneur , jou voel ke vous recordés les paroles qui dites furent , car encor ai jou bien pooir du retourner , se jou voel . 
" et il disent : " dame , nous ne desimes coze que nous ne voellons bien tenir . 
- seigneurs " , fait ele , " vés chi mon fil , qu en ferons nous ? 
- dame , a grant bien et a grant houneur soit il venus ! 
seigneurs " , fait ele , " j ai molt tolu au soudant quant jou li ai tolu mon cors et son fil , ne plus de sez coses jou ne li be a tolir . 
" ele revint as marouniers a le nef et dist : " retor tournés , et dites le soudant que jou li ai tolu mon cors et son fil et jeté de sa prison mon pere et men baron et men frere . 
" li marounier furent molt dolant et alainsqu il puerent retornerent . 
li quens s aparella et bien ot de qoi par marceans et par templiers , qui volentiers li prestent du leur . 
aparellié furent et murent de la et vinrent a rome . 
li quens vint devant l apostole a toute sa compaignie . 
chascuns se confessa a lui , et quant il eut chou oi , si fist molt grant joie des oeuvres et du miracle que diex moustroit de sen tans . 
il bautisa l enfant et ot nom de guilliame . 
apres , il remist la dame en droite crestiente , et conferma et li et son seigneur en droit mariage , et douna chascun penitance de ses mesfais . 
apres , il monterent et vinrent u pais a grant joie ou il estoient molt desiré . 
molt fist on grant joie d aus . 
et la nes retourna de brandis et revint en aumarie , et dirent les noveles qui molt despleurent au soudant . 
la fille qui demoree estoit , mainz l ama ; 
neporquant ele crut et devint molt bele . 
et li quens fu en pontieu et fist de son fil chevalier . 
en pau de tans apres monteplia en grant bien , mais pau vesqui . 
a une haute feste li quens de pontieu fu , si ot un haut home de normendie c on apeloit mon segneur raoul de praiax . 
chis raous avoit une molt bele fille . 
li quens de pontieu parla tant qu il fist le mariage de guilliame sen neveu et de sa fille , car chis raous n avoit plus d oirs . 
guilliame l espousa et fu sires de praiax . 
molt fu li pais en grant joie et me sires tiebaus eut par le volente de dieu deus fiex de sa fame . 
li fiex au conte morut , dont grans deus fu fais , et li quens de saint pol vivoit . 
or furent li enfant mon segneur tiebaut en atente des deus contes ou il parvinrent en le fin . 
la boine dame vesqui en molt grant penitance et me sires tiebaus com molt preudom . 
ore avint que la fille qui demouree fu avoec le soudant crut en molt grant biaute e fu apelee la bele cetive . 
uns turs molt vaillans servoit lo soudant , malakins de baudas estoit apelés . 
il regarda la bele damoisele et le couvoita , et dist au soudant : " sire , por mon service avoir a toujors , dounés me . 
- malaquin " , fait li soudans , " quoi ? 
- sire " , fait il , " se jou l osoie dire , pour le hautece dont jou n ai mie tan com ele , jou le diroie . 
- dites seurement " , fait li soudans . 
" sire " , fait il , " la bele cetive , vostre fille . 
- malaquin , et je le vous dourai volentiers . 
" il li douna et chil l espousa et mena a son pais a molt grant joie et a molt grant houneur , et ensi com verites tesmoingne , de cele fu nee le mere au courtois salehadin . 

