mi sire nobles le leons 
o soi auoit toz sez baronz 
trois iors ot ia sa cort xxx 
bien l ont li baron meintenuee 
venu j sont de meinte terre 
senz ce qu il les enuoiast querre 
venu i erent tuit ensemble 
fors sire renart che me semble 
cil n i uoloit mie uenir 
ne la cort lo roi meintenir 
si auoit auques de raison 
s il le lessoit por l acheson 
et por la peine et por la dote 
de ce que il ne l amoient gote 
la gent lo roi n iert mie coie 
einz meinent grant bruit et grant ioie 
grant ioie font par le pales 
et chantoient et sons et lais 
et sonent tinbres et tabors 
tuit i sont fors renart li ros 
donc meinte est uenue 
li rois quant sa gent fu uenue 
comande que il oient tuit 
con cil qui est de grant deduit 
o haute uoiz o longe aleine 
de bien chanter chascun se peine 
l uns a l autre son chant auale 
atant es uos deuant la sale 
danz grinberz qui renart ameine 
atret l i a a molt grant peine 
par tens si come nos cuidonz 
li ert rendus ses guerredonz 
s or ne set molt renart de frape 
il est chaoit en male trape 
car meinte fois a fet la muse 
ysengrin qui au roi l encuse 
renart a l entree de la porte 
vet reculant molt le conforte 
grinbert et dit ' n aiez poor 
mes de dous maus pren le meillor 
se tu te tornoies de cin 
ce pues tu bien sauoir de fin 
veilles ou non retorneras 
vers le roi gandir ne poras 
renart ne t esmaier tu mie 
nus ne set con longue est sa uie 
renart soies de bel senblant 
car zz ior uault mielz que vns anz 
coart dote totens sa mort 
renart soiez de bon confort 
fortune secort les hardiz 
si come conte li escriz " 
renart ot ce que cil li sarmone 
et que molt bon conseil li done 
el paleis s en entre ades 
grinbert auant renart apres 
renart ne senbla pas uilein 
son cosin tenoit par la mein 
la presse deront et depart 
n i a celuj qui ne l esgart 
deuant lo roi come le uit 
s aienolla puis si a dit 
' rois deus le filz seinte marie 
vos gart et uostre conpaignie " 
forment sa parole en argue 
et neporquant si le salue 
meuz uousist estre aillors toz nuz 
q au roi rendist ices saluz 
li baron sont tuit en repos 
par la sale n i a tant os 
qui i face bruit ne noisse 
li rois parla renart s aqoise 
puis li a dit par felonie 
' ces saluz ne uos ren ie mie 
rous ennuios de pute foi 
einz remandroiz anchois o moi 
einz que isoiez de cest ostage 
nus lairois uos ce quit bon gaie 
autri eins cele rose pelice 
quant estoies dedens ta lice 
ne quidoies mes a repairer 
tot le mont quidiez engignier 
tant come torna ta roele 
nos a serui de la fauele 
mes meinte fois ei oi dire 
qu enpres grant ioie uient grant ire 
et apres noel uente brise 
tant ua pot a l eue que brise 
or quit ie molt sire renart 
qu il est brisiez de uostre part " 
li rois parla renart escote 
et a dit que sa gent l ot tote 
' renart " fait il ' a ton viaire 
senbles bien home debonaire 
bien pert a tez qeus est li poz 
renart est plus enflés que boz 
vnques nul ior ne feis bien 
renart molt a en toi enging 
por ce que m as tant engingnié 
est ysengrin tant corocié 
et porec est tiebert li chaz 
par ton engin fu pris au laz 
et bruns li ors parmi le groing 
el cesne dont ostas le cuing 
tel guerredon t en ferai rendre 
que as forches t en ferai pendre " 
renart sot molt d afetement 
si respondi se fetement 
' bau sire sauue vostre grace 
vnques ne fui de cele estrace 
qu a mon segnor face contrere 
ne chose que ne doie fere 
ie suj uostre hom et uos mi sire 
de moi ne deués cose dire 
qui estre me puise a nuisance 
mes beaus estes de tel puissance 
qu oster me poés de la terre 
ne puis pas soffrir uostre guerre 
molt par redot mes enemis 
molt me poise se g ai mespris 
de rien que a uos apartiegne 
mes non ei pas dont me souiegne 
tel uos ont fet le mal entendre 
et conté por moi entreprendre 
qui ne l oseroient prouer 
mencoingne poent il trouer 
mes au uoir dire sai ie bien 
que ie n ei entrepris de rien 
iames prodome n iert amez 
li plus loiaus est plus blamez 
fous est que mes dit ueritez 
plusors en sont deseritez 
et de ieté a tort 
li menteor sont li plus sort 
nus ne uos deuroit tant descoiure 
que ne doussiez apercoiure " 
quant bruns li ors les ot uenir 
dunc ne se pot plus atenir 
einz sache a soi par tel air 
que tot le cuir fet departir 
d entor son groing et de ses ioes 
n en remeist point entre ses ioes 
mes einsque il s en soit ostés 
molt li ont batus les costes 
de macues et de bastons 
ensus s en est a reculuns 
renart l a tenu por vilein 
hasard ieta arere mein 
fuiant s en uet a longe aleine 
mes molt ot ancois sofert peine 
' einsi serui renart mon home 
par les seins que len quert en rome 
apres se mist renart en ese 
ne laissa pas por sa mesese 
quant uint au trespas d une rue 
vne grant ransprone li rue 
baus sire bruns e car me dites 
se iestes moines ou ermites 
et se messe chanter sauez 
quant uos si grant corone auez 
molt par aués uermeil le chef 
renart li fist itel meschef 
de ce a fet dans brun son pleint 
et la messenge se conpleint 
qar quant ele le uolt besier 
et a luj se uolt apaier 
les denz ieta por luj courer 
ensi la uoloit enconbrer 
la li orent ses eles oes 
arere sailli en son crues 
molt par fesoit grans deuerie 
quant uers lui pensout tricherie 
meinte traison a il fete 
prendre le cuida en sozhaite 
ele estoit en foi sa comere 
et el le tenoit por conpere 
por ce di qu il n est pas beaus 
la se contint con desloiaus 
qui si poil uoit ne l doit pas croire 
par nature fet a mescroire 
dame pinte se rest clamee 
qui est de meinte gent amee 
de sa seror dame copee 
que renart l auoit descropee 
et yy mortes de ses sorors 
dont sis cors est en grant dolors 
grant mal a fet a meinte gent 
ia ne por or ne por argent 
ne l doit len laissier a iugier 
pur ses felonies uengier 
li corbaus rest a cort uenuz 
et dist que droit li soit tenuz 
de renart qui prist son formage 
et apres fist si grant utrage 
que o les denz le uolt sesir 
mes n en fist pas tot son plesir 
cil s apercust qu il le uolt prendre 
si s en torna ne l uolt atendre 
renart qui set de tantes frumes 
li esracha yy des plumes 
bien le cuida auoir sopris 
par son enging et entrepris 
il disoit ce qu il auoit plaie 
mes de lui ot male manlaie 
ne uos porroie pas retrere 
les mal le honte le contrere 
que dan renart a fet aillors 
a ysengrin et a plusors 
ysengrin s est a moi clamés 
de renart qui tant est blamez 
que sa feme li a maumise 
et sor lui a a sa forche mise 
si uilment et en tel manere 
con sor une autre chamberere 
toz sez pensez i sont fornis 
se droit n en ai toz sui honis 
si ne ueil que ma gent me hace 
droit me couient que ie li face 
danz noonaus li uiels mastins 
qui reset de plussors latins 
et qui molt a fier le corage 
se rest clamés quant el messaie 
l auoie tramis de ma part 
qu il me feist uenir renart 
donc li fist renart si grant honte 
que ie n en sai tenir le conte 
mes bien ai oi la querele 
de qoi danz roonaus l apele 
ce dit que par sa traison 
le fist retenir en prison 
amuser le sot par parole 
ce li dist de la cooignole 
que uns uileins l auoit tendue 
liez une uoie a estendue 
que iloc gisoit zz seintuaire 
qui ert apelé seint elaire 
et bien entendre li a fet 
qu iloc redrecent li contret 
cil ne sout pas l autorite 
pensa qu il deist uerite 
ne se sout pas contregarder 
renart que len deuroit larder 
tant li fist par engin acroire 
que cil tint sa parole a uoire 
que tant sages estre soloit 
nus n est si sages ne foloit 
a l abessier vit le formaie 
qui li fist rendre le paage 
ne uelt laissier que il n i morde 
au resacher estreint la gorge 
qui desoz le col li deuale 
ausi destroit con nef qui hale 
cil somont et se detorne 
mes renart qui point n i soriorne 
et qui l a mené come fol 
le laissa pendre par le col 
renart li ros que mal fu l arde 
li dist que des uignes fust garde 
bien li mastins descous 
des gardes fu aperceus 
o macues et o barreaus 
li ont bien auné ses buraus 
iloc ont tant le las batu 
que a terre l ont abatu 
ne bret ne crie ne ne muet 
sinplement contenir l estuet 
a grant peine en escapa uis 
si con il dit ie l uos pleuis 
molt deuroit len renart destruire 
toz li mondes le deuroit nuire 
qui si baillist la bone gent 
ia n en prendroie or ne argent 
que ne l destruie o ne l pende 
se il n est teus que il se defende 
honte m a fet et uileinie 
trop ai sofert sa felonie 
renart tot ce aués uos fet 
quj baux en est mal dehet ait 
toz iorz nos aués fet moleste 
de uos se pleint chascune beste 
mes par ma barbe se ie puis 
et ie en mon conseil le truis 
quant uos de ci escaperois 
iames beste n atraperois 
renart " fait il ' molt est hais " 
et il qui n estoit pas esbais 
ne trop hastis en sa parole 
molt a esté a bone escole 
vers terre tint enclin son chef 
et fet senblant que li soit gref 
bien se sot tere et bien parler 
bien respondre et bien aparler 
quant il en uoit et leu et ese 
or li couient que il se tese 
car il uoit lo roi corocié 
son chef a un poi redrecié 
il n ot en lui rien que apredre 
bien se sot garder et desfendre 
itant a dit qu il li otroit 
qu il puisse respondre et a droit 
et que au droit dire s acort 
' renart " fet nobles ' bien as dit 
ia en ce n en aura desdit 
or diras nos escoteron 
se tu dis bien nos nos teron " 
renart respont ' sire bien dites 
vos aués dit ne sui pas quites 
des semonses que m aués fetes 
que uos aués desor moi tretes 
de tiebert et de la mesenge 
m escondi bien comentqu il prengne 
et del corbel et de copee 
que par moi ne fu escropee 
ne a tiebert ne fis otrage 
ne au corbel de son formaie 
bruns li ors qui se rest clamés 
certes a tort en sui blamés 
onc ne perdi par moi sa pel 
ne ne fis mal a roinel 
ne a mon conpere ysengrins 
a tort m acoillent mes uoisins 
las mal seruiche ai toz iors fet 
por bien fere a len le col fret 
chascun le set n i a si sort 
que teus ne peche qui encort 
male grace m a deus donee 
mes teus en est ma destinee 
que ia cel bien ne saurai fere 
qu en ne me tiegne a contrere 
certes molt ai a cous bien fet 
qui or m ont porchacié cest plet 
vos m en aués fet huj semondre 
et ie sui toz prest de respondre 
au iogement de uostre cort " 
a cest mot ysengrin acort 
deuant le roi entre les autres 
et roonels le filz le ueltres 
la mesenge et tiebert li chaz 
et bruns qui est de grant pocas 
dame rosete la ieline 
et dame pinte sa uoisine 
tuit font deuant lo roi lor pleinte 
et n i a mestier parole feinte 
renart se seigne a mein esclenche 
bien uoit que ci n a mestier gengle 
que li couient que raison rende 
grant pour a que len ne l pende 
s or n est renart en mal liens 
molt sera bons rectoriens 
se il sens perte s en eschape 
senz caperon set taillier cape 
de tantes pars s ot acuser 
q a peine s en set acuser 
ce dit nobles ' que uos est uis " 
renart respont ' ie l uos pleuis 
que de mesfet ne me recort 
dont enuers els ousse tort 
il diront ce que il uoudront 
ia por ce rien ne me toudront 
se uos plest qui mis sires estes 
molt sui sordiz de plusors bestes 
a tel ai porté grant onor 
qui puis m a fet grant desonor 
ie sai que li cors n est pas miens 
totes uoies ueintra biens 
onques de riens ne m entremis 
por qoi dousse estre enemis 
dant ysengrin mon cher conpere 
ne onques par l ame mon pere 
a sa feme ne quis folie 
si l a molt por moi asaillie 
tot en sui ie pres de desfendre 
se nus m en uoloit rien entreprendre 
ie l uos di bien senz autre faille 
o par iuise o par bataille " 
ysengrin est saillis en place 
prie le roi ne li desplace 
se sa droiture uelt prouer 
tot sens mencoigne controuer 
nobles comande que il die 
n i a celi que l contredie 
' renart " dit ysengrin ' entent 
ie sui cil qui son droit atent 
des granz anuis que tu m as fez 
que nos auons caiens retrais 
ne me sont encor amendé 
si l auoit li rois comandé 
molt as einz fet bestes pener 
q a cort te poust amener 
et de iounes et de canus 
en as asez por fol tenus 
por ceuls qui de toi clamor font 
et qui ci enpres toi estont 
por moi que par toi sui honis 
voil que cest plet soit hui feniz 
par la uerite m en irai 
ia se ie puis n en mentirai 
que ie n en die tot le uoir 
se ie le puis aperceuoir 
ie n ai mestier de trere alonge 
ne de controuer ci mencoigne 
sique garant en trouerai 
de traison te prouerai 
et mosterai tot par raison 
et felonie et traison 
bien en uoudrai l acaison dire 
se t en uoloies escondire " 
renart respont ' bien dit auez 
or dites coment le saués " 
fet ysengrin ' ie l uos dirai 
ia mot ne uos en celerai 
mes conperes estes en loi 
si m aués mené a besloy 
plus de yy fois que ie n en mente 
meinte beste aués fet dolente 
bien ont plussors aperceu 
que meinte fois m as decou 
or sai bien se cort ne me faut 
que tu en es uenu au saut 
molt ai por toi mauls endurez 
meinte foiz t en es pariurez 
de ma feme m as malbailli " 
ce dist renart ' tu as failli 
onques a ta feme ne l fis 
ne a toi de rien ne mesfis " 
dist ysengrin ' certes renart 
ie l mosteroie de moie part 
que uos a force l asaillistes 
au croz trouer pas ne faillistes 
voiant moi ou uousisse o non 
li batistes bien le crepon 
molt uos ui boter et enpoindre 
et durement la coe estreindre 
iloc la tenistes por sote 
ne senblot pas ieu de pelote 
ce ne porriez pas desfendre 
ne uos en ueisse descendre 
et uos braies sus enmonter 
ne m est honte del reconter 
mes se ie celer le pousse 
a nulhui dire ne l dousse " 
ce dist renart ' ia deus ne place 
le creator que tant me hace 
que la chose soit si corue 
que ma comere aie ferue 
plus bas de l ueil si con uos dites 
dont seroie ie plus qu erites 
or puis ie bien de fin sauoir 
que uos ne saués honte auoir 
qui ce aués amenteu 
donc li autre se sont tou 
ia n en doussiez fere conte 
qui a lui tornassent a honte 
mes bien aués tel chose aprise 
molt aués honte arere mise 
bien aués uergoigne adossee 
qui honissiez uostre esposee 
le monter et le sofacher 
fis ie tot por lui fors sacher 
enpoindre et traire me ueites 
bien sai que mal i entendistes 
mes ie ne l fis se por bien non 
or m en rendés mal guerredon 
ie l fis por bien et por francisse 
mes or ai perdu mon seruice 
que fous fou que m en entremis 
or en estes mes enemis 
renart de tant te pos uanter 
bien ses a fol messe chanter 
ce est bien chose coneue 
meinte honte ai aperceue 
tu es de tel autorite 
qu en toi n a point de uerite 
tant me conseillas en l oreille 
qu entrer me feis en la selle 
et aualer el puis dedenz 
la male gote aies es denz 
a tantes rien as tu fait honte 
n est nus que en sache le conte 
tu deis que roi porroie estre 
laiens en parais terrestre 
o il auoit gaigneries 
et plein et bois et praeries 
n estouoit cele rien rouer 
qu en ne poust iloc trouer 
et qui uoloit mangier poissons 
ou lus ou troites ou saumons 
tant en auoit con li plaisoit 
a son talant les eslisoit 
de toz biens ert li lius garnis 
einsi fui par toi escarnis 
ie quidoie que deisses uoir 
mes ie ne fis mie sauoir 
molt m engignas a icele ore 
el seel entrai sans demore 
et la corde s i destorteille 
tu eres ia en l autre seille 
traitres es et losengiers 
ie fui pesans et tu ligiers 
ie aualai et tu mouras 
quant enmi le puis m encontras 
donc fu mes cuers iriés et teins 
molt es de felonie pleins 
ie demandoi que tu queroies 
tu me deis qu en mont iroies 
c est custume que chascuns tient 
quant li uns uet li autres uient 
d enfer estieés eschapés 
or reseroie ia atrapés 
iluec remeis tot tens rinsis 
tel traison de moi feis 
en l eue soffri grant moleste 
trois foiz me reclost sor la teste 
molt i endurai grant mesese 
de boiure estoie ases a ese 
li blanc moine me traitrent fors 
mes tant mei batirent le cors 
o potences et o bastons 
qu il me mistrent a xxx 
de peus me firent tel aport 
qu iloc me lasserent por mort 
en vn fosse que fu puslent 
par la coe me traitrent ens 
et apres s en sont retorné 
en ort leu m orent ostelé 
de poor dui estre creuez 
molt ai esté par toi greuez 
d iloc me parti a grant peine 
ge ne pooie auoir m aleine 
encor m en dolent tuit mi menbre 
molt sui dolans quan moi en menbre 
et en l eue tant acrocier 
tote la coe oi engelee 
et en la glace seelee 
sen la coe perdre au partir 
ne m en pooie ie partir 
ysengrin di le tu a certes 
que tu ous par moi ces pertes 
par foi tu paroles a force 
ta legerie te fist force 
otre mesure fus costos 
et de poissons trop couoitos 
ia n en cuidoies prou auoir 
voir dit li leures de sauoir 
qui tot couoite trestot pert 
ce t o ie bien dire en apert 
teus quide auoir tot a sa part 
qui del tot s en desoiure et part 
molt est honis qui tant couoite 
que son gaig pert et le iete 
desque tu les poissons sentis 
di moi por qoi tu t alentis 
o dous ou trois t en reuensises 
mes por escarni te tenisses 
se tu n en fusses toz cargiés 
por fol i fus tant atargiés 
quant del uenir t alai somondre 
lors comencas zz poi a groindre 
quant ie fui anuious d atendre 
si te laissoi as poissons prendre 
se mal t en uint por qoi m en blames 
vnques des poissons n en meniames 
renart bien te ses escuser 
et gent par parole esmuser 
ne porroie hui auoir retrez 
les maus que tu m as diz et fez 
toz tens m as tenu por bricon 
vn ior que mangai d un bacon 
grant talant auoie de boiure 
la me sous molt bien decoiure 
tu me deis que d un celer 
t en auoit on fet celerer 
en ta garde estoient li uin 
toz tens au soir et au matin 
la me menas bien a enuers 
tu m as chanté de meint faus uers " 
ce dit renart ' or as tu tort 
de ce sai bien en mon recort 
que tant bous que tos fu iures 
si te uantas que tot sans liures 
chanteroies bien un conduit 
puis comencas a si grant bruit 
que tuit cil de la uile uindrent 
qui a grant merueille le tindrent 
quant i oi la noise uenir 
nus ne l me doit a mal tenir 
se me mis a l eslideor 
car de morir oi grant poor 
retenuz i fui par zz poi 
mes ie m en uinc au melz que poi 
auoir me durent enpris 
car molt uos auoient sospris 
s i fus batus a moi qu en tient 
qui mal chace mal li auient 
renart " fet il ' molt sez de bole 
tu t ies ietez de meinte fole 
renart molt est de male part 
la me tenis tu por musart 
ou tu me feis la corone 
d eue caude come a persone 
si grant et si ample et si lee 
que tote oi la teste pelee 
ne me remeist pois sus les ioes 
tu t en alas fesant tes moes 
de moi deuoies moine fere 
certes molt es de male afere 
par toi est ma char afeblie 
aillors te cruj si fis folie 
vn troncon me donas d anguille 
q eus conquise par ta guille 
por moi esprendre et alecher 
en meint leu m as fet trebucher 
ie demandai ou la trouas 
por moi decoiure controuas 
que charetir tant en portoient 
a bien petit qu il n es gitoient 
por fol auoie tant targié 
q autre mesure erent chergié 
souent s aloient arestant 
des anguilles i auoit tant 
ie demandai par quel senblance 
en pousse renplir ma pance 
tu me deis qu il te ieterent 
el charetil quant te trouerent 
tant m en alas amonestant 
que ie lor uing tot au deuant 
si fis senblance d estre mort 
lors refui ie batus si fort 
et de leuiers et de bastons 
q encor m en delt tot xxx 
n est merueille se i oi ennui 
quant de toi ne me suj 
en un des plus lons iors d este 
n auroie ie pas reconté 
les mals les anuis que m as fet 
mes ore est tant mené li plet 
que a cort en somes uenu 
se par droit en somes tenu 
de toi aurai encore ueniance 
bien en ai en deu ma fiance 
ie t ei menee loiaute 
et tu a moi deloielte 
quant m estordras que que nus die 
petit ualdra te renardie " 
renart respont par bon confort 
' sire ysengrin uos auez tort 
uos me blamés ne sai de qoi 
cil autre baron sont tuit qoi 
qui uos oent ne mot 
tels i a uos tienent por sot 
vostre raison est descouerte 
qu auez dite menconge aperte 
car qui trop ment s arme en pert 
ahi renart trop ai sofert 
ton grant ennui ton grant desroi 
mes se i en oi congie del roi 
ia auras la bataille a l oil " 
renart respont ' rien tant ne uoil " 
de bataille son gage tent 
ysengrin et li rois les prent 
renart apres le suen tendi 
sique li rois bien l entendi 
bien seuent li baron sanz dote 
que la bataille i fier tote 
s or ne set renart escremir 
mar uit la bataille arammir 
li rois demanda ses ostages 
qui molt estoit cortois et sages 
a nul d els n es a pardonés 
ysengrin a les suens liurés 
por lui a fet brun l ors entrer 
tiebert le chat et chantecler 
coart le leure et espinart 
cels met ysengrin de sa part 
renart en rot des mels banez 
que il ot a sa part tornez 
grinberz et baucent le sengler 
qu il ot fet o soi asenbler 
et espinart le hericon 
et segnor belin le moton 
cil firent a renart secors 
molt en pesa dan brun li ors 
la bataille ont aterminee 
a yy iors sans demoree 
grinbert li a acranté bien 
ne li faudra por nule rien 
que renart ne face conbatre 
por l orgoil ysengrin abatre 
li rois a dit ' tenez uos pes 
a uos ostels alez imes " 
li baron son tuit departi 
malement ont le chanp parti 
d entre renart et ysengrin 
renart n iert pas de tel puissance 
come ysengrin mes sa fiance 
auoit renart en escrimie 
por c out la bataille aramie 
engigneuz ert et cil ert forz 
sun senz ualoit zz granz esforz 
de l entredous se set courir 
et bien taper por descourir 
son conpaignon quant il uoit ese 
de fere chose qui li plese 
tant s est entremis de l aprendre 
ne l en porroit nus entreprendre 
tant sot renart d engins plussors 
de luite de ianbet de tors 
ainsque ysengrin baillier le puisse 
li bruisera ou bras hu cuisse 
ysengrin entent molt a el 
en pez se gist a son ostel 
car el droit qu il a tant se fie 
que renart en son cuer desfie 
se il le pot as poinz baillier 
forment le cuide trauellier 
molt desire que li iorz uiegne 
que en sa bataille le tiengne 
molt li desplest en son corage 
que la bataille tant li targe 
ia ne quide mes ueoir l ore 
que ele soit trop li demore 
renart refu en molt grant peine 
d armes conquerre la semeine 
et ysengrin tot ensement 
reporchasce armes belement 
en grant porchaz est de lui haster 
et en poine de l aprester 
son escu e s autre armeure 
tote a quise et afoutreure 
chausces ianbels ot bien fetes 
que il a en sez ianbes traites 
son escu es uermeuls trestoz 
et la cote roge desoz 
baston de perer et bien fet 
bien fu armés au ior de plet 
renart qui meint a escarnis 
ne restoit mie piz garniz 
ases auoit de buens amis 
qui de lui se sont entremis 
escu roont a sa manere 
et comande que len li quere 
vn len ont quis qui fu tot ganes 
en sa cote n ot pas yy aunes 
molt fu bien fete et aiese 
n out chauce n out ganboise 
vn baston ot d un aubespine 
qui molt estoit bons en pleuine 
en lui fu molt bien enploiez 
de coroiez fu bien liez 
de chef en autre et iusqu el forfet 
einsi armés a la cort uet 
ysengrin s en iert ia tornés 
qui molt estoit bien atornés 
en la cort est uenu renart 
et ysengrin de l autre part 
et li baron furent ensenble 
chascuns a dit ce que li senble 
renart ne fu pas esperdus 
haut fu roingniés et bien tondus 
et col et barbe se fist rere 
por le despit de son conpere 
ysengrin l ot en grant despit 
et sa forche proisoit petit 
onc n i deigna oster ceuoil 
ia fussent ensenble si uoil 
molt desire q as mains le teigne 
ia ne quide q a tans i uiengne 
mes einzque le tiegne as meins 
sera plus malades que seins 
hermeline fu en peor 
por dan renart et en feror 
et perchehaie et malebrance 
molt par estoit la dame france 
en crois s estent en sa tesnere 
por renart fet digne proiere 
a damlede prie et aore 
que renart garde et secore 
et de mal engin l escremisse 
que la bataille ne perisse 
si doi fil plorent en meson 
chascuns d ouz fesoit s orison 
por lor pere que tant les eime 
quant il les uoit baus filz les cleime 
hersent prie por son segnor 
que deus l en face tel onor 
que ia de bataille n ise 
et que renart ueintre le puisse 
qui molt soef li fist la chose 
en la ternere ou ert enclose 
ia par lui ne s en fu conpleinte 
mes ysengrin qui a fet meinte 
l en fist conpleindre ce li poise 
molt a en luj franche borgoise 
tuit sont a cort et poure et riche 
ysengrin metra en la briche 
renart s il pot par sa bataille 
n i ualdra sis engins maaille 
quant nobles uit sa gent uenue 
par qui la bataille ert tenue 
brichemer fet auant uenir 
por recorder et retenir 
le iugement de la bataille 
et prie que par le drot aille 
brichemer est uenus auant 
et dit qu il fera son comant 
a sei atret trois des barons 
qui molt estoient de grans nons 
liparz estoit li premiers 
que molt estoit estoz et fiers 
et baucent qui a gent le cors 
et me sire bruianz li tors 
cil quatre sont auant uenu 
por les plus sages sont tenu 
qui cel ior fussent en la place 
n i a cels d ous que ases ne sache 
por un grant iugement tenir 
et por zz grant fes sostenir 
cil quatre uont a un conseil 
dist brichemers ' ie me merueil 
que renart ossast ce penser 
donc nos l oimes encuser 
a roonel et a tiebert 
et a brun l ors que molt nos sert 
des autres clamors i a tantes 
que ie ne soi a dire quantes 
pinte se pleint et tiecelins 
tot ce prist sor soi ysengrins 
por tot couls a doné son gaie 
et si en a doné ostage 
que il conoistre zz ior li face 
se il le nie en nule place 
segnors qui poust apesier 
le mal oster et abessier 
ce fust grans sens ce m est auis 
ei ie bien dit que uos est uis " 
baucent respont ' bien aués dit " 
tuit l otroient sanz contredit 
tuit quatre sont uenu au roi 
si li dient tot en reqoi 
' sire uostre baron loassent 
que cil dui baron s acordassent 
sauue t anor et ta querele 
molt tenisson la pes a bele " 
molt plest au roi ce qu il ont dit 
ia par luj ne seront desdit 
' seignor " fet il ' or en parlez 
ysengrin premier apelez 
de tot la querele en lui tient 
a moi rien n en apartient 
fors solement de droit tenir 
del sorplus uos en les couenir 
moi ne poise se il s acordent 
ne uoil que par moi se decordent 
mels einz la pes d oulz que la querre 
se la poés entre els conquerre " 
quant brichemer l a entendu 
tornez s en est col estendu 
a ysengrin dist en l oreille 
que li rois forment se merueille 
que ne pot entre elz douz pez metre 
ne por doner ne por premetre 
face le bien pregne droiture 
de renart por la forfeture 
et por ce que sore lui mist 
que a sa feme force fist 
dist ysengrin ' n en parlés pas 
ie uoil qu en m arde enestlepas 
que ie a lui prendre acorde 
ne uoil q autre fois s i amorde 
a fere honte a son conpere 
ne a pelgesir sa comere 
ie uerrai bien qui me fet droit " 
brichemers dist que il uoudroit 
que la chose fust si menee 
si deduite et si atornee 
que entr els douz fusent amis 
let est qu il soient xxx 
sique chascun son droit oust 
que a mal torné ne li fust 
dist ysengrin ' ia deu ne place 
que ie pes ne acorde face 
desiqu en uoie le plus fort 
et sache li queus en a tort 
bien me porra tenir por iure 
se ie l en les partir deliure 
distes lo roi et son barnage 
que ce sachés et fol et saie 
que por noient la pes requert 
la desi el champ fete m iert 
chascuns dira ce qu il uoudra 
el champ uerons qui meus uoudra 
dites au roi que droit me tiegne 
la bataille aim comentqu il uegne " 
quant brun ot en la fin 
n en aura pes uers isengrin 
au roi a dite cel merueille 
par qoi s ire li renouele 
' sire " fait il ' a moi entent 
ysengrin sa bataille atent 
qui n a talant de fere pes 
honis soit qui en fera mes 
nule acorde se le champ non 
len en tendra l un a bricon " 
or est li plet molt enpiriés 
car brichemers est molt iriés 
de l orgoil que isengrin li dist 
quant de pes fere l escondist 
dist brichemer ' se uos uolés 
droit fere si con vos solés 
de uos tenés la droite uoie 
ce est le meuz que ie i uoie 
qu amedous les metons la fors 
penst chascun de garder son cors 
quant il seront enmi la place 
qui meuz fere porra si face " 
ce dist li rois " par seint richer 
por uerte uos os aficher 
n en prendroi pas tot l auoir 
que li plus richez puist auoir 
que ie la bataille n en aie 
iames n aurai en els manoie 
ne sai q alés plus atendant 
el champ les metés ie l comant " 
quant la parole out recitee 
de la bataille et recontee 
puis les ont mis el champ ensamble 
li plus hardis de peor trenble 
l un tenoit l autre par la mein 
nobles apele zz capelein 
mon seignor belin le moton 
molt est sages pas n en doton 
cil aporta le seintuaire 
sor qoi font les seremenz fere 
li rois a fet crier son ban 
n en i ait nul de tel boban 
qu i face noise en pes se tiengne 
come prodome se contiengne 
molt est li rois de gent iustice 
del serement fet la deuise 
danz brichemers et brun li ors 
que len tenoit as yy meillors 
' seignor " fet il ' or m entendez 
se ie di mal si m amendez 
renart iurra premerement 
et fera tot le serement 
que ysengrin n enn a tort fet 
ne a tiebert le chat forfet 
n a tiecelin n a la mesenge 
n a roonel comentqu il prengne 
alez fetes le serement 
a ysengrin enterement " 
renart s aienoille en la place 
molt s apareille et se rebrache 
desor les seint estent sa mein 
il a iuré par seinz iermein 
et par les seinz que iloc uoit 
que de cest plet nul tort n auoit 
les seinz bese puis si s en lieue 
a ysengrin durement greue 
ce qu il fet acroire por uoir 
la mencoigne par son sauoir 
a ienuz s est a terre mis 
dist brichemer ' ore oiés amis 
ce iurrez renart est faus 
del serement et tu loiaus " 
dist ysengrin ' ie l acreant " 
les seinz besa tot meintenant 
s est redrechés puis si s en uet 
enmi le camp s oreison fet 
longement fist ses oreisons 
et fu en grant aflicions 
et prie deu que tot sormonte 
que il li doinst uengier son honte 
siqu au partir l onor en ait 
de renart qui li a fet let 
baisa la puis se dreche 
son baston afete et adrece 
en plusors sens la detornoie 
en sa mein lace la coroie 
son escu prent et puis se moille 
en plusors sens le baston crole 
tot entor encline a la gent 
molt se deduit et bel et gent 
a renart dist que il se gart 
qu il ne mete le ior en esgast 
quant renart l ot del cuer sospire 
tot s est teus ne uelt mot dire 
renart sot letres de s enfance 
molt ot oi de nigromance 
tant ot entendu puis aillors 
qu ot oblié les moz mellors 
son baston prent con afaitiez 
bien senble home que soit haitiez 
le sot a soi trere 
bien fu apris de tel afere 
en plusors sens l a essaié 
n a pas senblant d ome esmaié 
en ses doiz la coroie lace 
apres se drece de la place 
quant il le tint si fu sours 
come castel enclos de murs 
li escrimir li est ioiaus 
car il en sot toz les enuiaus 
sun escu sor sa teste tient 
se ysengrin pres de lui uient 
tel escremie li dora 
qui a grant honte li uendra 
ysengrin est de grant air 
molt tost l est alez enuair 
' renart " fait il ' mal es bailliz 
toz iorz mes soie failliz 
se ne me uenz de ma ueutance 
que me feis par sorcuidance 
quant tu a ma feme ious 
et a force le porious " 
renart respont ' sire mal dites 
otroiés que ie soie quites 
fere uos feroie grant homage 
a cheualier de haut parage 
puis irai por uos otre mer 
si me fetes quite clamer 
renart " fait il ' ne te trauailles 
ie ne croi que tu noient uailles 
qant tu de mes meins torneras 
ia puis ne me ranproneras " 
renart respont ' c est deuinaille 
bien uerron a la definaille 
le quel que soit plus decou " 
dist ysengrin ' trop ai uescu 
se de uos ne me puis uengier " 
ce dist renart ' or uoi dangier 
qu alez tote ior manecant 
mes asailliez de meintenant " 
a cest mot ysengrin acort 
renart n a talent qu il s en tort 
son escu tint deuant son front 
met pie auant couert son gront 
molt le uet ysengrin hastant 
renart se uet bien defendant 
iete retreite entredels 
au quel que soit en iert li dels 
ainzqu il s en partent de l asaut 
renart le fiert que pas ne faut 
tel coup les l oreille li done 
tote la teste li estone 
a cel asaut mal li eschet 
tot chancele a poi ne chet 
quant sa teste a uou seignier 
de sa mein se prist a segnier 
deu prie qui ne faut ne ment 
que il le gart d afolement 
par sa feme ce dit trais 
longement fu si esbahis 
que il ne sot quel ore estoit 
s ert nuis ou iorz quel tens estoit 
por le cop qu il a recou 
renart l a bien aperceu 
n en fist senblant qu il lo soust 
ne que l eust 
mes d autre part torna sa chere 
encor se gart qu il ne le fere 
s il en pot leu ne ese auoir 
encor li fera mels sauoir 
car n a talant de lui atraire 
ensus le fera de lui trere 
ne l i laira pas aprocher 
au baston se set esmocher 
dant ysengrin de lainz esgarde 
renart li dit por qoi il tarde 
q a la bataille ne reuient 
bien set qu a fere li couient 
ysengrin se fu apensez 
que molt a esté esmaiez 
porpensé s est que trop demore 
ilnelement li recort sore 
met pie auant iete retrete 
mes renart dorement se guete 
ysengrin iete pas n areste 
de son baston uole la teste 
met pie auant si s en trat 
renart qui set asez de frat 
li dist itant ' dant ysengrin 
deus qui sor toz est uoirs deuin 
set bien quel droit uers moi aués " 
de pamoisons fu reuenuz 
bien fu le ior por fol tenuz 
se de lor meins pooit partir 
iames n iroit home aatir 
tote la cort oissiez bruire 
molt se hastent por luj xxx 
renart por sa uie tenser 
prie qu en le laist confesser 
qar a reiehir li couient 
toz les peches dont il se xxx 
il i ont fet uenir belin 
o luj ameine chanteclin 
renart se fet a luj confes 
et cil li encaria son fes 
solonc les pechez qu il a fes 
de qoi il a uers deu mesfet 
si con il confesoit renart 
atant es uos frere bernart 
qui de grant mont ert repairez 
troua grinbert qui fu iriez 
enquis li a et demandé 
come li rois a comandé 
que renart fust molt tot penduz 
por nulluj ne fust desfenduz 
quant li freres ot la parole 
molt li poisse se len l afole 
il ert de grant seintee pleins 
molt ert cortois n iert pas uileins 
en son cuer a aperceu 
por le grant duel qu il a ou 
que meine grinberz li teisons 
et espinarz li hericons 
la u vit nobles bonement 
le salua molt doucement 
li rois se drece en son estant 
ne set frere que il eint tant 
ioste luj le fet aseoir 
li freres le quelt a proier 
que por deu li otroit se li plest 
que uif et sauf renart li lest 
einsi le racata li frere 
' segnor por deu le deuez fere 
ne pot aler o deu le grant 
qui ne pardoinst son mautalant 
itel conseil te uoil doner 
que tu lesses renart aler " 
molt deproia l enpereor 
que renart li doinst par amor 
' por ce " fet il ' sui ie uenuz 
proie uos uoil ne soit penduz 
ancois laissiés renart aler 
que deus uos puist guerredoner 
donez le nos a deu seruir 
qui se laissa por nos morir 
por amor deu le nos donas 
renart de qoi s ert xxx 
ie l quit fere moine ordener 
en tot le mont n aura son per " 
le frere dist a l enpereor 
' deus ne uelt mort de peceor 
mes soit confes et se gart bien 
dont sera sauf le crestien 
s il est retez de guerpilage 
il est au meins el repentage " 
nobles entent que bien a dit 
ne l uoudroit auoir escondit 
de rien que il li demandast 
ne que a fere li comandast 
renart li rendi bonement 
seins nul autre contenement 
renart gité de prison 
en a fet en sa meson 
poissons li donent por amordre 
bien le dotrinent de lor ordre 
de dras a frere l ont uestu 
le fil a putein le testu 
einz la quinzeine fu garis 
cil qui tant a esté maris 
toz fu gariz et repassés 
par meint maueis pas est pasez 
bien retient ce que en l enseigne 
n a pas senblant que il se feinne 
les signes fet del moniage 
molt le tienent li moine a sage 
cher ert tenuz et molt amez 
or est frere renart clamés 
molt est renart de bel seruice 
volentiers uet a seinte iglise 
souent li menbre des ielines 
dont il selt rongier les eschines 
a peine tient estacions 
car souent a tentacions 
bien li seent si uestement 
molt se deduit onestement 
si met s entente a l ordre prendre 
que il n i a que entreprendre 
vn ior fu la messe cantee 
renart de cuer l ot escotee 
tot dereniers ist du mostier 
en sa mein tenoit zz sautier 
yy capons bien seiornez 
lor auoit zz boriois donez 
qui auoit non tiebaut le riches 
n iert pas uers els auers ne chices 
renart les a aperceus 
or sera il bien decouz 
se il n en fet ses gernons bruire 
belement s en quide deduire 
' par deu " fait il ' ne m apartient 
cil qui de char mangier se tient 
n ai pas fet ueu de mangier char 
molt le tendroie en grant eschar 
qui cest ueu fere me froit 
deus le selt molt me mesferoit 
de char ne me puis atenir 
se ie en puis en leu uenir 
ie mosteroie que ie soi fere 
quiqu en doiue parler ne tere " 
le ior trespasse et la nuit uient 
renart qui des chapons souent 
ne les pot metre en obliance 
tote trespasse obedience 
vient as chapons si les desnoche 
l un en au cuer li toce 
les autres yy a mis en terre 
que l endemein les uendra querre 
couert les a bien de terrier 
arere s est uenuz chocier 
ne sot un mot de son aguet 
ne del larecin qu il ot fet 
si li chai par auenture 
molt retret bien a sa nature 
l endemein apres les matines 
renart qui tant eime ielines 
d un des capons se rest dinés 
puis est el cloistre retornés 
le tiers mania que nul ne l sot 
au quart iluoc xxx 
vns freres que bien l apercoit 
que renart li ros se decoit 
quant reconté fu au couent 
renart en out blame souent 
renart lor en uait droit ofrir 
frere bernart ne l pot soffrir 
ia rauoit mangié zz corbel 
que il auoient en lor prael 
tant larecins lor auoit fet 
que bien uoit que il s est mesfet 
a renart ont toluz les dras 
congie li donent tot fu gras 
ne demandoit autres loreins 
ne mes qu il fust hors de lor meins 
a merueille lie s en fesoit 
car li ordres li desplaisoit 
tornez s en est tot le chemin 
encor nuira a ysengrin 
li moigne l ont mis a la uoie 
toz solz s en uet nul ne l conuoie 
molt manache ses enemis 
par qui il fu en peine mis 
sa teste iure coronee 
que ia s ire n iert pardonee 
a ysengrinz ne a tiebert 
par qui il a tant maus sofert 
roiaus ert en une haie 
de loinz le uoit forment l esmaie 
si s escrie ' uois le rendu 
que auoir pendu " 
cil n a talant de ranproner 
forment s aqelt a trestorner 
tantque il uint en sa tesnere 
ou a trouee sa feme chere 
quant ele le uit grant ioie en a 
en son cuer s en esleeca 
car molt auoit grant dol ou 
d ysengrin qui l auoit ueincu 
si dui fil font ioie molt grant 
quant lor pere uoient uiuant 
quent sein le uoient repairier 
or nes porroit nus corocher 
molt fu bien acesmés li estre 
renart qui fu res come prestre 
ot molt grant talant de mangier 
l eue comenche a hucher 
et len li a tost aportee 
ses filz ont la table posee 
