qui vauroit bons vers oir del deport du viel antif de deus biax enfans petis , nicholete et aucassins , des grans paines qu il soufri et des proueces qu il fist por s amie o le cler vis , dox est li cans , biax li dis et cortois et bien asis . 
nus hom n est si esbahis , tant dolans ni entrepris , de grant mal amaladis , se il l oit , ne soit garis et de joie resbaudis , tant par est douce . 
or se cante . 
aucassins fu de biaucaire , d un castel de bel repaire . 
de nicole le bien faite nuis hom ne l en puet retraire , que ses peres ne l i laisse et sa mere le manace : " di va faus , que vex tu faire ? 
nicolete est cointe et gaie , jetee fu de cartage , acatee fu d un saisne , puisqu a moullie te vix traire , pren femme de haut parage . 
mere , je n en puis el faire . 
nicolete est de bon aire , ses gens cors et son viaire , sa biautes le cuer m esclaire , bien est drois que s amor aie , que trop est douce . 
" or se cante . 
nicole est en prison mise en une canbre vautie ki faite est par grant devisse , panturee a miramie . 
a la fenestre marbrine la s apoia la mescine : ele avoit blonde la crigne et bien faite la sorcille , la face clere et traitice ; 
ainc plus bele ne veistes . 
esgarda par le gaudine et vit la rose espanie et les oisax qui se crient , dont se clama orphenine : " ai mi ! 
lasse moi , caitive ! 
por coi sui en prison misse ? 
aucassins , damoisiax sire , ja sui jou li vostre amie et vos ne me haés mie ; 
por vos sui en prison misse en ceste canbre vautie u je trai molt male vie ; 
mais , par diu le fil marie , longement n i serai mie , se je l puis fare . 
" or se cante . 
aucasins s en est tornés molt dolans et abosmés : de s amie o le vis cler nus ne le puet conforter , ne nul bon consel doner . 
vers le palais est alés ; 
il en monta les degres , en une canbre est entrés , si comenca a plorer et grant dol a demener et s amie a regreter . 
" nicolete , biax esters , biax venir et biax alers , biax deduis et dous parlers , biax borders et biax jouers , biax baisiers , biax acolers , por vos sui si adolés et si malement menés que je n en cuit vis aler , suer douce amie . 
" or se cante . 
aucassins ot du baisier qu il ara au repairier : por cent mile mars d or mier ne le fesist on si lie . 
garnemens demanda ciers , on li a aparelliés il vest un auberc dublier et laca l iaume en son cief , cainst l espee au poin d or mier , si monta sor son destrier et prent l escu et l espiel ; 
regarda andex ses pies , bien li sissent es estriers ; 
a mervelle se tint ciers . 
de s amie li sovient , s esperona le destrier , il li cort molt volentiers ( ? 
? 
nicht lesbar) tot droit a le porte en vient a la bataille . 
or se cante . 
qant or voit li quens garins de son enfant aucassin qu il ne pora departir de nicolete au cler vis , en une prison l a mis en un celier sosterin qui fu fais de marbre bis . 
quant or i vint aucassins , dolans fu , ainc ne fu si , a dementer si se prist si con vos porrés oir . 
" nicolete , flors de lis , douce amie o le cler vis , plus es douce que roisins ne que soupe en maserin . 
" " l autrier vi un pelerin , nés estoit de limosin , malades de l esvertin si gisoit ens en un lit , mout par estoit entrepris , de grant mal amaladis , tu passas devant son lit , si soulevas ton train et ton pelicon ermin la cemisse de blanc lin , tantque ta ganbete vit : garis fu li pelerins et tos sains , ainc ne fu si , si se leva de son lit , si rala en son pais sains et saus et tos garis . 
doce amie , flors de lis , biax alers et biax venirs , biax jouers et biax bordirs , biax parlers et biax delis , dox baisiers et dox sentirs , nus ne vous poroit hair . 
por vos sui en prison mis en ce celier sousterin u je fac mout male fin , or m i convenra morir por vos , amie . 
" or se cante . 
nicolete o le vis cler s apoia a un piler , s oi aucassin plourer et s amie regreter , or parla dist son penser . 
" aucassins , gentix et ber frans damoisiax honorés , que vos vaut li dementer , li plaindres ne li plurers , quant ja de moi ne gorés ? 
car vostre peres me het et trestos vos parentes . 
por vous passerai le mer , s irai en autre regne . 
" de ses caviax a caupés , la dedens les a rués . 
aucassins les prist , li ber , si les a molt honorés et baisiés et acolés , en sen sain les a boutés ; 
si recomence a plorer , tout por s amie . 
or se cante . 
li gaite fu mout vaillans , preus et cortois et sacans , il a comencié un cant ki biax fu et avenans . 
" mescinete o le cuer franc , cors as gent et avenant le poil blont et reluisant , vairs les ex , ciere riant , bien le voi a ton sanblant , parlé as a ton amant qui por toi se va morant . 
je l te di et tu l entens garde toi des souduians ki par ci te vont querant , sous les capes les nus brans ; 
forment te vont manecant , tost te feront messeant , s or ne t i gardes . 
" or se cante . 
nicolete o le vis cler fu montee le fosse , si se prent a dementer et jhesum a reclamer : " peres , rois de maiste , or ne sai quel part aler : se je vois u gaut ramé , ja me mengeront li le , li lion et li sengler , dont il i a a plente ; 
et se j atent le jor cler , que on me puist ci trover , li fus sera alumés dont mes cors iert enbrasés ; 
mais , par diu de maiste , encor aim jou mix asses que me mengucent li le , li lion et li sengler , que je voisse en la cite : je n irai mie . 
" or se cante . 
nicolete o le cler vis des pastoriaus se parti , si acoilli son cemin tres parmi le gaut foilli tout un vies sentier anti , tantqu a une voie vint u aforkent set cemin qui s en vont par le pais . 
a porpenser or se prist qu esprovera son ami s i l aime si com il dist . 
ele prist des flors de lis et de l erbe du garris et de le foille autresi , une bele loge en fist , ainques tant gente ne vi . 
jure diu qui ne menti , se par la vient aucasins et il por l amor de li ne s i repose un petit , ja ne sera ses amis , n ele s amie . 
or se cante . 
or s asanlent pastouret , esmeres et martines , fruelins et johanes , robecons et aubries . 
li uns dist : " bel conpaignet , dix ait aucasinet , voire a foi le bel vallet ; 
et le mescine au corset qui avoit le poil blondet , cler le vis et l oeul vairet , ki nos dona deneres dont acatrons gasteles , gaines et couteles , flausteles et cornes , macueles et pipes , dix le garisse ! 
" or se cante . 
aucassins oi les mos de s amie o le gent cors , mout li entrerent el cors . 
des pastoriax se part tost , si entra el parfont bos , li destriers li anble tost bien l en porte les galos . 
or parla , s a dit trois mos ( ? 
? 
nicht lesbar) " nicolete o le gent cors , por vos sui venus en bos , je ne cac ne cerf ne porc mais por vos siu les esclos . 
vo vair oiel et vos gens cors , vos biax ris et vos dox mos ont men cuer navré a mort . 
se diu plaist le pere fort je vous reverai encor , suer douce amie . 
" or se cante . 
" estoilete , je te voi , que la lune trait a soi ; 
nicolete est aveuc toi , m amiete o le blont poil . 
je quid dix le veut avoir por . 
. 
. 
. 
. 
. 
. 
. 
queque fust du recaoir , que fuisse lassus o toi je te baiseroie estroit . 
se j estoie fix a roi , s afferriés vos bien a moi , suer douce amie . 
" or se cante . 
aucassins li biax , li blons , li gentix , li amorous , est issus del gaut parfont , entre ses bras ses amors devant lui sor son arcon , les ex li baise et le front et le bouce et le menton . 
ele l a mis a raison . 
" aucassins , biax amis dox , en quel tere en irons nous ? 
douce amie , que sai jou ? 
moi ne caut u nous aillons , en forest u en destor , mais que je soie aveuc vous . 
" passent les vaus et les mons et les viles et les bors , a la mer vinrent au jor , si descendent u sablon les le rivage . 
or se cante . 
en le canbre entre aucassins , li cortois et li gentis ; 
il est venus dusque au lit , alec u li rois se gist ; 
par devant lui s arestit , si parla ; 
oés que dist : " di va ! 
fau , que fais tu ci ? 
" dist li rois : " je gis d un fil ; 
quant mes mois sera conplis et je sarai bien garis , dont irai le messe oir , si com mes ancestre fist , et me grant guerre esbaudir encontre mes anemis ; 
ne l lairai mie . 
" or se cante . 
aucassins est arestés , sor son arcon acoutés , si coumence a regarder ce plenier estor canpel : il avoient aportés des fromages fres asses et puns de bos waumonés et grans canpegneus canpés ; 
cil qui mix torble les gues est li plus sire clamés . 
aucassins , li prex , li ber , les coumence a regarder , s en prist a rire . 
or se cante . 
" sire rois de torelore , ce dist la bele nichole , vostre gens me tient por fole : quant mes dox amis m acole et il me sent grasse et mole , dont sui jou a tele escole , baus ne tresce ne carole , harpe , gigle ne viole , ne deduis de la nimpole n i vauroit mie . 
" or se cante . 
aucassins s en est alés a biaucaire sa cite le pais et le regne tint trestout en quitee . 
jure diu de maiste qu il li poise plus asses de nicholete au vis cler que de tot sen parente s il estoit a fin alés . 
" douce amie o le vis cler , or ne vous ai u quester , ainc diu ne fist ce regne ne par terre ne par mer , se t i quidoie trover , ne t i quesisce . 
" or se cante . 
nichole li preus li sage , est arivee a rivage , voit les murs et les astages et les palais et les sales , dont si s est clamee lasse . 
" tant mar fui de haut parage , ne fille au roi de cartage , ne cousine l amuaffle ! 
ci me mainnent gent sauvage . 
aucassin gentix et sages , frans damoisiax honorables vos douces amors me hastent et semonent et travaillent . 
ce doinst dix l esperitables c oncor vous tiengne en me brace , et que vos baissiés me face et me bouce et mon visage , damoisiax sire . 
" or se cante . 
a biaucaire sous la tor estoit aucassins un jor , la se sist sor un perron , entor lui si franc baron ; 
voit les herbes et les flors s oit canter les oisellons , menbre li de ses amors , de nicholete le prox qu il ot amee tans jors ; 
dont jete souspirs et plors . 
es vous nichole au peron , trait viele trait arcon or parla , dist sa raison . 
" escoutés moi , franc baron cil d aval et cil d amont ; 
plairoit vos oir un son d aucassin , un franc baron , de nicholete la prous ? 
tant durerent lor amors qu il le quist u gaut parfont ; 
a torelore u dongon les prissent paiien un jor . 
d aucassin rien ne savons , mais nicolete la prous est a cartage el donjon , car ses pere l ainme mout qui sire est de cel roion . 
doner li volent baron un roi de paiiens felon : nicolete n en a soing , car ele aime un dansellon qui aucassins avoit non ; 
bien jure diu et son non , ja ne prendera baron , s ele n a son ameor que tant desire . 
" quant or entent aucassins de s amie o le cler vis qu ele est venue el pais , or fu lies , ainc ne fu si . 
aveuc la dame s est mis , dusqu a l ostel ne prist fin , en le cambre se sont mis , la u nicholete sist . 
quant ele voit son ami , or fu lie ainc ne fu si , contre lui en pies sali . 
quant or le voit aucassins , andex ses bras li tendi , doucement le recoulli , les eus li baisse et le vis . 
la nuit le laissent ensi , tresqu au demain par matin que l espousa aucassins dame de biaucaire en fist , puis vesquirent il mains dis et menerent lor delis . 
or a sa joie aucassins et nicholete autresi : no cantefable prent fin , n en sai plus dire . 

