j ai si apris a rymoier 
que je ne m en puis chastoier 
por nul home qui m en repregne 
encor weil je aveigne qu aveigne 
tranlater en francois zz livre 
qui enseigne comment doit vivre 
cil qui veut amours maintenir 
mais ainsque je weille venir 
a rimoier ceste matiere 
vos weil conter en quel maniere 
et comment j ai empris tel fais 
et a cui proiere je l fais 
car je n i meisse ma paine 
s on ne m en priast de semaine 
qu asses ai autre chose a faire 
mais je qui sui de tel affaire 
et qui le weil ainsi user 
que je ne sai riens refuser 
qu on me prie l ai otroié 
a ciaus qui de ce m ont proié 
et puisque je otroié lor ai 
ja si m aist diex ne lairai 
que je lor proiere ne face 
l autrier avint en l an de grace 
mil yy quatre vinz dis 
il n estoit mie mescredis 
ains fu dyemanches ce crois 
apres la feste sainte crois 
c om apele exaltacion 
que je par grant devocion 
por esbanoier m en aloie 
ainsi com je faire soloie 
entre moi et mon compaignon 
dont je ne dirai pas le non 
qant nous eusmes assez alé 
et de mainte choses parlé 
de plus de yy voire de mile 
si revenismes a la vile 
adont si alasmes veoir 
zz compaignon de grant pooir 
mais je n i oy demourét gaires 
qant mes compains li debonnaires 
qui mon bien par tout me porchace 
fist le livre aporter em place 
dont je vous ai parlét deseure 
mout bien fait se dex me seqeure 
en latin quant je l oi veu 
et il en ot zz poi leu 
la matere trop durement 
me plot sachiez certainement 
tantque j en commencai a rire 
et mes compainz me prist a dire 
' compainz je vous pri et commans 
que le tranlatés en rommans 
si ferez trop grant cortoisie 
car la matere est renvoisie 
et asses de biaus mos i a " 
li autres compains m en pria 
de cui deseur parlét vos ai 
tantque je refuser n osai 
leur proiere ne lor requeste 
car elle fu assez honeste 
en tel maniere et en tel guise 
ai ge ceste oevre ci emprise 
que n entreprist omques mais hons 
assez i a d autres raisons 
que je pas or ne vous descuevre 
qui me font commencier ceste oevre 
a ce me muet meesmement 
cele qui j aimme entierement 
et amerai toute ma vie 
sans penser nule vilonie 
et se je pooie tant faire 
que mes rimes peussent plaire 
a ma tres douce chiere amie 
bien seroit ma rime emploie 
or doint diex que ma rime plaise 
a lui s en serai plus a ayse 
asses i a raisons encore 
qui me muevent a ce mais ore 
ne vos en weil nule autre dire 
car ses yy me doivent souffire 
voire l une me souffiroit 
qui plus domques vos en diroit 
ce seroit bien paine perdue 
or est la chose a ce venue 
que je weil proier doucement 
vous qui avez entendement 
se mes livres est bien rimés 
que vos a chascun l exprimés 
et celui qui le fist loés 
mais se vos parole i oez 
qui soit digne d estre reprise 
je m en met en vostre franchise 
et en vostre correction 
car je n ai pas entencion 
de dire nule vilonie 
et c il avient que je li die 
por ce qu elle a mon livre affiere 
prenez vous en a la matiere 
non pas a moi qui l arai dite 
se je avoie amour descrite 
au plus bel que je saveroie 
plus legierement parleroie 
si com moi samble de ses mours 
premiers dirai que est amours 
et puis dont elle est apelee 
tantost apres sanz demoree 
vous parlerai de son effait 
et qant je avrai tot ce fait 
si vos vorrai en escrit metre 
entre quiex genz amour puet estre 
puis sera drois que je devise 
comment amour puet estre aquise 
lors me covendra defenir 
comment on la puet retenir 
apres dirai comfaitement 
amours puet penre acroissement 
et puis si vorrai devisier 
comment ele puet amenuisier 
et puis vorrai a ce venir 
comment amours pueent fenir 
lors dirai comment savera 
hom et fame s on l amera 
apres si vous vorrai retraire 
que li amans doit dire et faire 
qant li autres sa foy li ment 
et puis briement et soutilment 
des riules d amours parlerai 
a la fin vous reconterai 
por quoi amours iert reprovee 
lors iert ma matere finee 
mais je faiz protectacion 
que je n ai pas entencion 
de parler ausi com amerres 
ains weil parler com enseignerres 
tele est la dyffinions 
d amours amours est passions 
ou maladie dedenz nee 
par vision desordenee 
venans de forme d autre sexe 
et de commun assent conmexe 
ainsi com venus le commande 
par qui chascuns amans demande 
plus l acoler et le baisier 
que lui d autre chose aaisier 
or est il drois que vos dions 
comment amours est passions 
car aincoisqu elle soit parfaite 
il i a mainte amgoisse traite 
qu ades est amans en doutance 
que il ne perde s esperance 
et que il ne perde sa paine 
d autre part malement le maine 
ce qu il doute les mesdisans 
maintes autres choses nuisanz 
qui li nuisent ou pueent nuire 
car vous avez bien oi dire 
les paroles ici retraites 
les choses qui ne sont parfaites 
sont legierement empeschies 
ja n ierent si bien commencies 
apres s ainsi va sa besoigne 
qu il soit povres il se resoigne 
que la fame ne le despite 
et ce sa biautez est petite 
il se doute par aventure 
que la fame n ait de lui cure 
ou aucuns autres avant viegne 
plus biaus a cui elle se pregne 
et c il est riches il se doute 
que la fame arier ne le boute 
por ce que len le tingne a nice 
ou plain de trop grant avarice 
et se je ne vous weil mentir 
il covient les amans sentir 
plus de torment et de martire 
que nus hom ne vous porroit dire 
il apert dont a veue faite 
qu amours ainsqu elle soit parfaite 
est passions ou maladie 
et tele amours queque nus die 
qui vient d une part seulement 
singule amours popprement 
doit estre dite ou apelee 
et qant amours est affermee 
ne sont pas amant asseur 
ainz ont ades plus de peur 
qu il n avoient devant ou tant 
chascuns se va forment doutant 
qu il ne perde l amour aquise 
par grant travail par grant maistrise 
et ce lor vient a grant grevance 
car se n est pas menre puissance 
de bien garder et metre en serre 
chose aquise que de l aquerre 
apres il est bien chose voire 
que c il avient c uns hons espoire 
une chose ou zz grant avoir 
c il voit qu il ne le puist avoir 
et qu il i ait dou tout failli 
il se tient plus a malbailli 
que c il n eust omques eue 
l esperance qui est cheue 
apres qui aimme bonement 
il se doute trop durement 
qu il em parlant ne se corrouce 
ou autrement s amie douce 
et autel vous dy de la fame 
briement nus ne porroit par m ame 
des amans dire la peeur 
il ne sont omques sans freeur 
por ce dist uns versefierres 
qui d amours estoit connoisserres 
et sot quiex fu d amours li us 
apelez fu ovidius 
amours est chose trop douteuse 
plaine de poor curieuse 
apres s est bien chose provee 
que tex passions est ens nee 
qu el ne vient de nule action 
ains vient de cogitacion 
que li pensers a conneu 
de ce que li homs a veu 
car qant aucuns voit une fame 
qui li samble estre bele dame 
et bien formee a sa devise 
dedenz son cuer la loe et prise 
et a couvoitier la commence 
et que plus i pense et repense 
tant est de s amour plus espris 
et commentqu il en soit repris 
jamais nul jor ne finera 
jusques atantqu il avera 
la dame de plus pres veue 
et plus plainement conneue 
en son cuer recorde et ramenbre 
la faiture de chascun menbre 
les venues et les alees 
et cerche les choses secrees 
et quant il la biaute remire 
de touz les membres il desire 
mout a user de leur office 
et hardiement vous di ge 
car miex l ai esprouvét que nus 
qant li amans sera venus 
a cogitacion pleniere 
des secrez en tele maniere 
puisqu il pensera as secrez 
c il estoit maistres de decrez 
ne se savra il maintenir 
aincois le couvendra venir 
tantost au fait commentqu il aille 
a lui venra vaille que vaille 
et la proiera doucement 
qu elle li doint allegement 
de ce mal qui si le demaine 
et metera toute sa paine 
et sa force a avoir l aie 
de sa tres douce chiere amie 
et dou pooir qu il avera 
dou tout en tout c efforcera 
par quoi il die chose ou face 
dont il ait de sa dame grace 
et puis fera tout son pooir 
de querre lieu por lui veoir 
tans couvenable ou oquoison 
de mestre s amie a raison 
lors samblera que chascune eure 
li soit zz ans qui trop demeure 
la chose a celui qui se heste 
maintes merveilles avec ceste 
li avenront et nuit et jour 
il n iert nule foiz a sejour 
aincois menra trop dure vie 
je di dont que tiex maladie 
si vient de cogitacion 
desordenee ou vision 
pour quoi di ge desordenee 
pour ce que chascune pensee 
ne puet pas amour faire nestre 
aincois doit desordenee estre 
car pensee ordenee et saige 
revient touz jors a bon coraige 
et pour ce n iert ja amours nee 
de pensee desordenee 
puisqu amours vous ai defenie 
il est raisons que je vos die 
dont amours est dite ou clamee 
amours est d amer apelee 
et amer en ceste partie 
autre chose ne senefie 
forsque penre ou estre pris 
car tex qui d amours est espris 
est pris des las dame venus 
et quant il est a ce venus 
qu il est pris si commence a tendre 
por les autres a son ainc prendre 
tout ausint comme li pecherres 
qui est saiges et agaiterres 
tent son ainc por poisons happer 
qu il ne li puisent eschapper 
ainsi cil qui aimme c efforce 
loiaument de toute sa force 
par paroles blandir et oindre 
tantqu il puist yy divers cuers joindre 
en zz seul loien corporel 
et apres qiert il encore el 
car qant il sont joint ce me samble 
s efforce il dou garder ensamble 
or m estuet en mon livre mestre 
entre quiex personnes puet estre 
amours et vous devez savoir 
qu amours ne pueent bien avoir 
ou eles ne seront pas bonnes 
sachiez forsqu entre yy personnes 
qui dyvers sexes averont 
ja bonnes amours ne seront 
entre yy hommes seulement 
n entre yy fames ensement 
ne ja bonne amours n iert connexe 
entre yy personnes d un sexe 
car l uns a l autre ne puet faire 
ce qui doit a bonne amour plaire 
n il ne rendent pas la droiture 
qu il doivent rendre par nature 
n amours ne fait s el n est dervee 
chose que nature devee 
et loyaus amans touz jours bee 
et en ce remaint sa pensee 
qu il puist acoler et baisier 
et puist bonne amour apaisier 
en faisant ces commandemenz 
et c est tiex ces entendemenz 
qu il i samble qu amours tant vaille 
que riens a lui ne s apareille 
car je cuide se diex m ament 
s uns hons amoit bien loiaument 
et tant de richeces eust 
que nus nombrer ne les peust 
et quanc on porroit souhaidier 
ainsi me weille diex aidier 
qu il ameroit miex si tout perdre 
qu il ne seust a quoy aerdre 
qu il perdist en aucune guise 
l amour qu il averoit aquise 
ou qu il n eust la desirree 
et c est or bien chose provee 
car je hardiement dire ose 
qu il n est au monde si grant chose 
c uns hom voussit avoir n aquerre 
maisqu il deust souffrir la guerre 
ne la grant perte qu amant sueffrent 
car amant a tous periex s offrent 
la mort et menaces despisent 
amant richeces riens ne prisent 
ains les gietent et les espardent 
mais cil sont fol qui ne les gardent 
car quant il l ont tout hors geté 
souvent chieent em povrete 
car je dy que cil n est pas saiges 
qui por amour devient fox larges 
ja soit ce qu il ait bon coraige 
de despendre assez par outraige 
por ce ne le doit il pas faire 
ains doit garder en son affaire 
et tant tout belement despendre 
com sa rente se puet estendre 
car cil est fox qui tant despent 
que puis apres il s en repent 
car li homs a qui il meschiet 
ou qui de son avoir dechiet 
jamais tant comme il vivera 
la teste en haut ne levera 
mais enclin portera le chief 
et li venront tuit li meschief 
dyverses cogitacions 
li feront tribulacions 
si que jamais haitie chiere 
ne fera en nule maniere 
lors saurra sus melencolie 
qui fait penser mainte folie 
qui tout maintenant l asaura 
et puisque li avoirs faura 
li aviaus si changiez sera 
a lui que il li samblera 
qu il soit horibles plus que nus 
et qu il soit autres devenus 
et puisqu amours n acroistera 
par force elle amenuisera 
car il covient commentqu il voise 
qu amours amenuise ou acroisse 
dont apert il a veue faite 
que qant povretez le culete 
amours pert son norrissement 
et ovides meismement 
en son livre d amours confesse 
que puisque povretes apresse 
l amant et richesse le laisse 
il n a riens dont il s amour paisse 
mais saichiez bien je ne dy ce 
pas por enseignier avarice 
qu avarice et amours ce samble 
ne pueent demorer ensamble 
aincois le dy por vous deffendre 
fole largesse qui despendre 
fait sans raison mainte richece 
et por vous enseignier largesce 
car cuers ou largesse est enclose 
ne doit redouter nule chose 
or weil que chascuns de vos note 
que s aucuns s amie hargote 
et il en trait aucune chose 
outre son gre dire vos ose 
ne vaut riens s el ne s i acorde 
ainsi mes livres le recorde 
or m estuet parler de l effait 
d amours qui grans merveilles fait 
car cil qui aimme est sans le vice 
que nous apelons avarice 
amours fait se n est pas novele 
laide chose resambler bele 
cex de bas lieu par bonnes mours 
rent plains de grant noblece amours 
les orgueilleus set si loier 
qu elle les fait humelier 
et tant amer les amoreus 
qu il font grans service por eus 
amours est chose merveilleuse 
qu elle fait estre vertueuse 
et plaine d amours la persone 
qui a lui servir s abandonne 
et si fait vivre chastement 
celui qui aimme entierement 
car qui une chose amera 
ja nule autre n esgardera 
tant soit bele ne tant jolie 
de cui il puist avoir envie 
toutes autres li desplairont 
ja si grant biaute n averont 
mais je vos dy bien toute voie 
seignor amant se je savoie 
qu amours a bon port amenassent 
les amans et guerredonnassent 
la paine qu ont por eus sofferte 
pour nul peril por nule perte 
d amours ne me departiroie 
mais a eus si m obligeroie 
que je devenroie lor sers 
mais saches tu qui amours sers 
qu amours est chose si douteuse 
si tornans si soupeconneuse 
que je ne m ose a lui lier 
ne je ne m ose en lui fier 
ne qu en zz soupeconneux juge 
et pour ce qant a ores fui ge 
sa justice et son jugement 
car je sai bien certainement 
qu elle lait ses naons souvent 
en l yave parfonde et au vent 
mais je pas ci ne vous decuevre 
la raison por qu elle ainsi oevre 
car ainsque je fine mon livre 
le vous dirai plus a delivre 
or vous weil dire qiex persones 
sont bien couvenables et bones 
a bonnes amours maintenir 
et vous poez de moy tenir 
que chascuns hom qui est senes 
de cuer et qui est a ce nés 
qu il puist faire l uevre venus 
puet bien d amours estre tenus 
se aages ne l en desavance 
ou maladie ou habundance 
de trop grant desirrier aage 
amour empeche car tant sai ge 
que s uns homs a des ans yy 
ou se la fame en a cinquante 
ensamble pueent il gesir 
mais il ne pueent lor desir 
acomplir car sanz aventure 
la chaleur qui vient de nature 
pert en tel aage sa force 
l umeur qui commence et c efforce 
a croistre dou miex qu elle puisse 
fait l oume souffrir mainte amgoisse 
et de maladie trop las 
n il n a ou siecle nul solas 
forsque de mengier et de boire 
apres ceste chose est bien voire 
se li homs a mains de yy 
ans et la fame mains de yy 
il ne pueent amours sentir 
qu en tel aage sans mentir 
de tele chose se hontoient 
et rougissent plus qu il ne doient 
et ce empeche amour non parfaite 
et estaint souvent la parfaite 
a mout tres petite oquoyson 
encore i a meillor raison 
car cil qui sont en tel aage 
muent trop souvent lor coraige 
n il ne pueent penser les mours 
venus ne les secrez d amours 
apres amours est empeschie 
si com j ai dist par maladie 
si vous dirai comment s avient 
que s uns hom awegles devient 
ou est il n a d amer pooir 
por ce qu il ne puet riens veoir 
qui le puist mouvoir a pensee 
nule qui soit desordenee 
por ce amours en lieu ne demeure 
car si com j ai dist par deseure 
amours est maladie nee 
de vision desordenee 
mais j enten d amours a aquerre 
car je cuit foy que doi saint pierre 
que c il avoit amé devant 
et si oeil alassent crevant 
l amour qu il aquise averoit 
en son bon estat dueroit 
de desirrer trop grant coppie 
empesche amour a la foie 
qu aucun sont si plain de l ardure 
et de la chalour de luxure 
qu amours ne les porroit tenir 
por riens qui peust avenir 
car qant une fame ont veue 
errant et espoir conneue 
la premiere qu il troveront 
apres d amours li prieront 
et la premiere perdera 
tout ce que fait lor avera 
car ja gre ne l en saveront 
mais le service oublieront 
que celle leur avera fait 
se tel merdaille tout a fait 
diex confondoit et nostre dame 
ce seroit a bon droit par m ame 
car tele gent gesir vorroient 
a toutes celes que il voient 
mais tele amour est par ma teste 
comparee a amour de beste 
de chiens d asnes ou de lyons 
et pour ce que nous voir dions 
seule amours naturex demaine 
tex genz n ont pas amour humaine 
mais seule amour qui a chascune 
beste est naturelment commune 
de tex genz dirai la nature 
en autre lieu par aventure 
or vous weil apenre en quel guise 
loyaus amours puet estre aquise 
aucun dient qu il a en terre 
yy manieres d amours aquerre 
et dient en tele maniere 
que granz biautez est la premiere 
et grant proesse la seconde 
ce dient la tierce faconde 
la quarte est richece apelee 
l autre de chose demandee 
est legiere concessions 
mais tele est nostre oppinions 
qu il n en sont que les yy premieres 
certes les yy derrainieres 
sont de la court d amours partans 
si comme vous orrez par tans 
grans biautez mout legierement 
aquiert amour et meesmement 
qant simple personne requiert 
car li simples amans ne quiert 
en son amant qu ajornement 
de cors et biaute seulement 
et tele amour de simple fame 
je ne lo pas mout ne ne blame 
car simplece amour longuement 
ne puet covrir et vraiement 
amours dont il est renommee 
est tantost par tout dyffamee 
et fait les amans repentir 
ne ne puet durer sans mentir 
et c il avient qu elle remaigne 
ne puet il estre qu elle praigne 
les solaz ainsint com devant 
puisc om s en ira percevant 
li parent si la garderont 
et si curieus en seront 
que ses amis pas ne porra 
parler a lui qant il vourra 
lors en venra trop grant haine 
qant cil verra tele ataine 
qu il ne se porra solacier 
por chose qu il puist porchacier 
l amour qui adont croistera 
en tel paine le metera 
qu ordement sa besoingne ira 
car si com ovides tesmoigne 
la chose qui est devee 
est touz jours la plus desirree 
se fame domques vieut amer 
ele fera trop a blamer 
s ele se prent a zz nice homme 
ains se doit penre c est la somme 
a home preu cortois et saige 
non pas a tel qui son visaige 
oingne vilainement ou farde 
ou qui de son cors preigne garde 
et s atorne ausint comme fame 
car j ose bien dire par m ame 
que cil sont de mauvais renon 
car ce n afiert s a fame non 
et por ce reprent tel gent fole 
ovides qui ainsint parole 
' li hom ne vaut riens qui se pingne 
ausint comme fame et se guigne " 
et se tu ies homs qui te weilles 
meller d amer ou qui t en melles 
et tu as fame regardee 
de dyverses coulors fardee 
ne prise adont sa biaute point 
se ne la voiz en autre point 
car qant elle sera desointe 
ele ne sera pas si cointe 
comme devant par aventure 
or te pri que tu n aies cure 
de tel fame qui ait fiance 
en sa biaute quar sanz doutance 
fame qu ainsi decoit amours 
ne puet estre de bonnes mours 
commentque chascuns vous em palle 
et autel com j ai dit dou malle 
vous weil je de la fame dire 
c on ne doit pas biaute eslire 
en la fame ne grant richece 
mais sens cortoisie et largece 
seigneur qui biaute regardez 
gardez vous i por dieu gardez 
que vous ne soiez deceu 
en ce que vous aurez veu 
qu elles sont si malicieuses 
et leur paroles si piteuses 
et trop decevanz durement 
que puisc om a acointement 
a elles c est chose certaine 
c on s en depart a trop grant paine 
apres on doit aquerre amours 
par proesse de bonne mours 
car fame qui est prex et saige 
ne li homs qui a bon coraige 
zz lait amant pas ne refuse 
puisqu en li est proesse encluse 
car cil qui est tieus vraiement 
ne puet mie legierement 
ou sentier d amours desvoier 
ne son amant contralier 
dont se li dui amant sont saige 
bien celeront en lor coraige 
l amour touz les jors de lor vie 
et si porront par lor maistrie 
li uns l autre plus saige rendre 
qui vieut dont a amour entendre 
il doit querre tele personne 
qui soit saige cortoise et bonne 
et fame qui se vieut garder 
en amour ne doit regarder 
biaute n atour ne grant lynage 
mais sens cortoisie et barnage 
car il n est riens qui biaute vaille 
s ainsi est que bontes defaille 
car a brief parler la proesse 
d amours donne a l oume noblesse 
et le fait bel certainement 
car qui garde au commencement 
nos sommes tuit né d un linage 
dont di ge que cil n est pas saige 
qui dist que biautez ou richece 
ou atours de cors fait noblece 
mais j ose dire que proesse 
de meurs toute seule fait ce 
proesse trouva dyfference 
de lynaige premiers en ce 
erent cil qui de nobles né 
sont et cil qui ci sont demené 
qu il font ades tout le contraire 
de ce qu il deveroient faire 
dont seule proesse aornee 
de mours doit estre coronee 
biau parler a amour aide 
selonc la parole d ovide 
car qui set parler belement 
il puet assez legierement 
esmovoir amour et briement 
vous mousterrai comfaitement 
mais vous devez premiers savoir 
qu il puet en chascun lieu avoir 
de dyverses manieres dames 
car les unes sont basses fames 
les autres sont de noble affaire 
et les autres ce wellent faire 
plus nobles que celes ne sont 
et autant de manieres ont 
li homme com nous dit avommes 
des fames quar entre les hommes 
li zz sont bas li autre noble 
li autre sont encor plus noble 
et si sai bien que nous trovommes 
zz degre plus entre les hommes 
qu entre les fames ne faisons 
car fames par nules raisons 
ne pueent le comperatif 
passer mais ou superlatif 
pueent mout bien monter li homme 
et estre tres noble si comme 
font clerc clerc sont tres noble gent 
clerc se maintiennent bel et gent 
car bonne amour fust or perdue 
se clerc ne l eussent soustenue 
or fust droiz que je vous moustrasse 
la quelle est noble et la quel basse 
mais assez savoir le porrés 
par ce que vous dire m orrés 
se li bas desirre a aler 
a la basse ainsi doit parler 
premiers il la saluera 
au plus bel que il savera 
mais j enseigne generaument 
a vous qui volez estre amant 
que quant saluee averés 
celui qui d amours proierés 
que vous a lui ne parlés pas 
d avoir s amour isnellepas 
car ce affiert a fole fame 
quant saluee avras ta dame 
noblement zz peu te tairas 
et c el vieut parler la lairas 
car je te faz bien assavoir 
que tu porras grant joie avoir 
si qant elle parra tu malles 
te pues tenir que trop ne palles 
car c el palle en mainte maniere 
de parler te donrai matiere 
car aucun sont je n en dout mie 
qant il sont devant lor amie 
qu il perdent si lor contenance 
riens ne puet issir de lor pance 
n il ne sevent que dire doient 
ce que pensé devant avoient 
et repensét yy fois ou yy 
ne pueent il a droit fors matre 
mais cil sont bien plain de folie 
car parler a dame jolie 
ne doivent mie tele gent 
mais cil qui sevent bel et gent 
et tout hardiement parler 
doivent vers les dames aler 
quant saluee belement 
l avras c ele trop longuement 
se taist adont parler porras 
et dire ce que tu vorras 
mais garde comment tu paroles 
aucunes estranges paroles 
li diras au commencement 
en jouant tout cortoisement 
ne ne soiez pas esbahis 
primes li loez son pais 
ou sa persone ou son linage 
car plussors dames tant en sai ge 
sont mout liees qant loer s oient 
et ce c om dist de legier croient 
les basses fames mesmement 
et celes de vile ensement 
quant bien loee l averas 
c il te plait ainsint parleras 
' bele tres douce creature 
en vous former mist diex sa cure 
car vous iestes de tele taille 
qu i n est nule riens qui i faille 
biau cors avez et biau visaige 
si courtoise estes et si saige 
com nule fame porroit estre 
dieus vos fist de sa proppre destre 
il ne faut en vous c une chose 
qu il me samble qu amours enclose 
n est pas en vous mais toute voie 
legierement pas ne creroie 
qu amours eust hors de sa tente 
mis si belle dame et si gente 
et c il est ainsi douce amie 
que vous d amours soiez loie 
celui que amer daignerés 
iert entre touz mout honorés 
et se je si dignes estoie 
dame que vostre amour fust moie 
plus riche de moy n averoit 
ou monde ce me sambleroit " 
et cele qui escoutera 
tex paroles se doutera 
que tu ne li dies frivoles 
si respondera tiex paroles 
' biaus sire ne me moqués mie 
vous faites trop grant vilonie 
qui me dites que je sui bele 
et je suis laide damoysele 
apres me dites que paree 
sui noblement et bien senee 
mais certes vous ne verrés hui 
plus nice fame que je fui 
car il n afiert mie que saige 
soit fame de si bas lynaige " 
et qant ainsi parler l orras 
ainsi respondre li porras 
' voirement est tiex li usaiges 
des homes et des fames sages 
que ja ne reconnoisteront 
la proesse qu il averont 
qu il sevent et je dire l ose 
qu a paines est plus laide chose 
que lui loer devant le monde 
et cil en qui amours habonde 
nulement loer ne se doivent 
et c il le font il se decoivent 
se je vous ai bele apelee 
et il vous samble douce amee 
que je ne die mie voir 
or poez bien apercevoir 
que je vous aimme loiaument 
qu il m est aviz se dex m ament 
q ou monde n ait si bele fame 
com vous iestes ma douce dame 
car qui plus laide ill ameroit 
qui soit ou monde il cuideroit 
que ce fust la plus bele chose 
qui soit desouz le ciel enclose 
apres vous dites comme saige 
que vous iestes de bas linaige 
tant faites vous plus a loer 
se vous savez rire et jouer 
car se fame est prex et senee 
que plus sera de bas lieu nee 
tant fait elle miex a prisier 
car j os bien dire et deviser 
que de nature vient noblece 
se vous avez domques proece 
en vous ce ne fait pas hautece 
dou grant linaige aincois fait ce 
li grant sens et la grant franchise 
qui en vo gent cors est asisse 
et pour ce dame vos aim si " 
ele respondera ainsi 
' se je sui de noblece plaine 
si com vous dites qui vous maine 
ne comment estes si hardis 
que vous ne par faiz ne par dis 
m osés de mes amours requerre 
mout avez empris fole gerre 
puisque de bas lieu estes nez 
a basse fame vous prenez 
et je iere a noble home amie 
si iert la chose a droit partie 
nobles a noble basse a basse 
ce que vous dites otroiasse " 
diras tu ' se fames eussent 
tel eur qu omes ne peussent 
avoir noblece ausi com fames 
mais je dy devant toutes dames 
que noblece d amours est une 
a l umain linaige et commune 
sans cause dont et sans raison 
me chaciez de vostre maison 
qant ne connoissiez ma maniere 
si vous proi douce amie chiere 
que premiers mes meurs esprovez 
et se vous noble me trovez 
si faites de moy vostre ami 
car vous afferrés miex a mi 
se je sui noble de coraige 
qu a zz autre de haut parage 
encor vous ose je plus dire 
quiqu en doie groucier ne rire 
que s uns hom a double noblece 
de cuer une autre de hautece 
de lynaige et uns autres ait 
cele de cuer seule entresait 
li derrains plus prisiez sera 
que cil qui les yy avera 
car li premiers la noblece a 
de ceulz qui sont mort grant piece a 
c est a dire de ses parans 
mais c est chose bien aparans 
que li derrainiers de nului 
ne prent noblece fors de lui 
dont ne vaut pas tant la premiere 
noblesse com la derrainiere 
et por miex entendre la letre 
vos weil zz tel essample metre 
metons ainsi que dui roi soient 
qui yy dyvers roiaumes aient 
li uns a grant terre pleniere 
li autres en nule maniere 
ne puet avoir sa chevissance 
mais a l escut et a la lance 
et au branc d acier et au hiaume 
fait tantqu il conquiert zz royaume 
si com li bons roys de sezile 
qui maint chastel et mainte vile 
comquist en la terre dela 
que on karolum apela 
li autres garde son pais 
si com fist li roys loeys 
qui fu rois de grant porveance 
qui tant comme il fu roys de france 
tint touz jours si em pais sa terre 
c omques nus hom ne li mut guerre 
li quiex doit estre plus prisiés 
si m aist dieus se vous disiés 
que cil qui a comquis l avoir 
je diroie vous dites voir 
cis doit estre li plus loez 
je vous pri dont se vous poez 
apercevoir que je tiex soie 
que je noblece de cuer oye 
otroier que vos me weilliez 
vostre amour si serai plus liez 
que se j estoie roys de france 
au mains m en donnés esperance 
si ferez bien et courtoisie 
car saichiez bele renvoisie 
je vivrai se vostre amour ay 
et se je ne l ai je morrai " 
et cele ainsi respondera 
espoir qant elle entendera 
que tu li diras tel parole 
' par foy vous me tenez por fole 
qant vous de ce me requerés 
car vous par tans touz viex serés 
et je sui josnete pucele " 
et tu diras response tele 
' se je sui viex ma douce amie 
pour ce ne me refusés mie 
car il covient viex devenir 
ou josnes dou siecle fenir 
a tel fin nous covient venir 
car nous ne nous poons tenir 
encontre ma dame nature 
je qui sui une creature 
ne puis pas a la dieu puissance 
contrester par quoi ma naissance 
fust duqu a ores prolongie 
ma couppes domques n est ce mie 
se je sui zz peu anciens 
ce seroit dont mains que niens 
ce j avoie pour ce damaige 
que je sui d ancien aage 
mais s en vous a de sens denree 
ce que j ai m enfance passee 
est bons argumens que je doie 
de la vostre amour avoir joie 
puisque j ai veschu longuement 
je ne puis pas legierement 
avoir veschu toute ma vie 
sans faire mainte cortoisie 
et maint biaus service et briement 
j ai fait tant de biens vraiement 
que uns homs qui petit vivroit 
por riens tant de biens ne feroit 
tant sui ge bien dire vous ose 
plus dignes de penre grant chose 
car se je encore josnes fusse 
si grans biens deservis n eusse 
n on ne puet se diex me sequeure 
faire grant bien em petit d eure 
et c est or bien chose certaine 
que li hom qui met plus grant paine 
a dieu servir et deproier 
si doit avoir plus grant loier 
que cil qui si bien pas ne sert 
car qui mains fait et mains desert 
et chiez les princes terriens 
honneure on plus les anciens 
por ce qu il ont plus deservi 
que ce qui n ont gaires servi 
et ce que j ai dist douce amie 
de viellesse je ne l dy mie 
pour ce que je si dines soie 
c anciens estre apelez doie 
aincois le weil dire et noter 
pour ce que je vous puisse oster 
de cele fole oppinion 
qui cuidiés pour ce se li hom 
a zz peu jonesse passee 
s amours doie estre refusee 
ceste oppinions n est pas voire 
aincois devez penser et croyre 
que cil qui sont en josne aage 
ne sont pas ferme en leur coraige 
ne viellesse a teste chanue 
n est pas droitement conneue 
car maint home sont tuit chanu 
ainsqu il soient viel devenu 
li autre lonc tans viveront 
si que ja chanes n averont 
cil va domques trop meserrant 
qui prent viellece au poil ferrant " 
et s aucuns homs d aage josne 
proie d amer une persone 
quant cele l apercevera 
si josne ainsint opposera 
' vous estes de si josne aage 
que nule fame qui soit saige 
a vous amer n entenderoit 
car paine perdue seroit 
si me samble que vos faciez 
folie qant vos porchaciez 
ce que vous ne devez avoir 
car vous devez croire et savoir 
qui l amour de dame porchace 
il doit avoir proesse et grace 
mais je ne puis en vos veoir 
grant proesse ne grant pooir 
ne je n en oy parler omques 
or me dites par amours domques 
qant de riens n estes alosés 
comment m amour requerre osés 
ne parler si hardyement 
se dex me doint amendement 
se par amours amer daignasse 
mout de vaillans hommes trovasse 
qui pallent toute jour a mi 
se je voussisse faire ami 
je l eusse preu noble et gent 
et renommét de toute gent 
or faites en vostre jonesse 
tant de biens et tant de proesse 
que vos digne d avoir soiés 
ce que vous requerés et proiés " 
li homs ainsint respondera 
quant elle parlét avera 
' se vous dites ces mos a certes 
je di ce sont erreurs apertes 
mais vous le dites en riant 
et por jouer mon essiant 
bien sai que li biensfaiz passez 
doit avoir de loenge assez 
mais je sai bien queque nus die 
que biens ne nule cortoisie 
ne puet venir sans amour bonne 
a touz biens domques amour donne 
cause d estre et commencement 
se la cause a defaillement 
li effais defaura par force 
c est bien voirs que nus ne c efforce 
a faire bien ne chose honeste 
se bonne amour ne l ammoneste 
si vous pri que vous m otroiés 
por dieu que vos ne m ociés 
s averai cause de bien faire 
par vous ma dame debonnaire 
se vostre amour m est otroie 
et avient que je face ou die 
chose qui doie estre loee 
l onnour vos en sera donnee 
et se je maintenant l avoie 
meillor gre vos en saveroie 
que se tant de bien fait eusse 
que par droit avoir la deusse 
se je l avoie deservie 
et elle m estoit otroie 
a nului n en savroie gre 
mais se la m otroiés de gre 
mout bon gre vos en saverai 
qant l esperance en averai 
zz clers plus a loer feroit 
qui zz deciple enseigneroit 
en zz art lui sage rendant 
que cil qui zz bien entendant 
rendroit plus saige par estude 
por ce que je en amour sui rude 
vos proi ge que vous m apreignés 
si que je bien soie enseigniés 
car grant honor emporterés 
de ce qu enseignié m averés 
a tex dames se doit on penre 
qui sevent les rudes apenre " 
qant elle ainsi parler t orra 
ainsi respondre te porra 
' bien pert que peu de senz savez 
qant vous ainsint parlét avez 
car vostre parole est contraire 
a ce qu amours commande a faire 
car cil qui bonne amour plus a 
servi c omques ne refusa 
doit recevoir honor plus grande 
bonne amour ainsi le commande 
mais on puet bien apercevoir 
se ce que vous dites est voir 
tuit li bienfait nuisant seront 
a cex qui faiz les averont 
et cil qui nul bien ne feront 
grant guerredon receveront 
vous volez que je vos enseigne 
mais il n est talans qu il m en pregne 
car je le travail n en porroie 
souffrir si vaut miex toute voie 
amer zz home bien apris 
qant vos arez asses apris 
lors si venez a moi parler 
atant vos em poez aler 
car c est grant honte et grans outrages 
qant zz hom qui n est mie saiges 
vieut amer une saige fame 
je me merveil ma douce dame 
de ce que mon sarmonnement 
entendez si sophystrement 
mais vous n avez je n en dout mie 
entendu chose que je die 
qant je dy bele douce amee 
se vostre amour m estoit donnee 
sans deservir miex l ameroie 
que se je deservi l avoie 
et em feroie meillor chiere 
je l entendi en tel maniere 
que se yy persones estoient 
qui par amours amer voloient 
et li uns ait fait mainte chose 
dont chascuns le prise et alose 
l autre nul bien fait n avera 
et en bon aage sera 
par droit cil sera refusez 
qui en oyseuses iert usez 
et li autres sera amis 
car se cil qui son cuer a mis 
en oyseuse a le cuer si josne 
que nature pas ne li donne 
k aucune proesse puist faire 
en ce cas douce et debonnaire 
devez vous le plus josne ellire 
ne mie que je weille dire 
qu il soit plus dignes d estre amez 
que cil qui est si reclamés 
de valeur et de cortoisie 
ce dire seroit grant folie 
mais por ce que cis qui est josnes 
puet faire plus de choses bonnes 
ainsi com dex a plus grant joie 
d un pecheor qu a bonne voie 
apres le pechiet vient de nuef 
que il n a de nonnante yy 
justes qui n ont de penitance 
mestier por la grant habondance 
de bien qui doit venir de li 
autel vous di ge de celi 
qui vieut requerre amour novele 
se la dame ou la damoisele 
qui amour il avra requise 
comme cortoise et bien aprise 
la puet a amer enseignier 
ele i porra plus gaaingnier 
que se uns saiges le prenoit 
et a plus grant senz le menroit 
ce que j ai dit c il sont dui home 
dont l uns ait fait de bien grant somme 
l autre ne fist omques proesse 
par l empeschement de jonesse 
c om doit ellire le derrien 
qui de bien n avera fait rien 
aincoisque celui qui aura 
fait tant de bien com il faura 
je l enten dou premier degre 
d amours et ce savoir bon gre 
m en devez je vos apenrai 
comment ne ja n i mespenrai 
qui vieut a bonne amour monter 
yy degrez covient conter 
li premiers a non esperance 
d amours li secons sans doutance 
est de baisier otroiemens 
li tiers degrez est usemens 
d acoler sa tres douce amie 
li derrains est je n en dout mie 
d abandonner son cors meesmes 
qant nous dont par deseur deesmes 
qui se vient miex penre a celui 
qui n avra fait nul bien de lui 
qu a celui qui fait l avera 
tant de bien comme il savera 
dou premier gre devez entendre 
mais s une fame ami vieut penre 
sans grant deliberacion 
je sui de tele oppinion 
qu elle doit au premier plaissier 
son cuer et le secont laissier 
k ou premier a le bien veu 
mais dou secont n a riens seu 
et je di que cele est bien sote 
qui lait le certain por la dote 
mais je ne tieng pas tel persone 
a saige qui si tost se donne 
car qui vieut amer saigement 
otroier doit premierement 
bonne esperance d amour fine 
et c ele trueve celui dyne 
d avoir le secont gre d amours 
com preu et plain de bonnes mours 
otroier le doit maintenant 
et c est bien droiz et avenant 
c el le trueve perseverant 
en bonnes oevres tout errant 
li doit le tiers degre donner 
et puis li toute abandonner 
et se vous demandez raison 
por quoi cil qui est josnes hom 
qui peu de bien fait avera 
esleuz estre devera 
aincoisque cist qui avra fait 
touz les biens qu il puet tot a fait 
la raisons est clere et aperte 
car une fame a peu de perte 
s il li plait ci l laissera 
a qui otroiez avera 
les yy degrez premiers nommez 
mais se li quars estoit sommés 
departir pas ne s em porroit 
adont si comme elle vorroit 
et a ce raison est mout bonne 
car qant la fame sa personne 
a a zz homme abandonee 
voirs est qu elle li a donnee 
la plus bele chose qu elle ait 
et por ce a grant paine le lait 
qant vous dites que vos avez 
plus saige et que vous miex amez 
celui qui est plains de proesse 
que celui qui est en jonesse 
qu il covient que vos aprenez 
moi samble que vos mesprenez 
por ce zz essample meterai 
par quoi je le vous proverai 
s uns homs avoit zz arbre enté 
ou il eust fruit a plente 
li fruiz plus douz li sambleroit 
que d un autre arbre ne feroit 
apres c est bien chose certaine 
que ce c on aquiert a grant paine 
on le garde plus chierement 
que ce c om a legierement 
et se grant paine n i est mise 
ja ne sera grant chose aquise " 
et ele puet ainsi respondre 
por ce que tu as dist confondre 
' puisqu il ne puet estre c om face 
chose grant em petite espace 
et vos querés la plus grant chose 
qui puist estre dire vous ose 
que mout vous couvenra veillier 
et labourer et travillier 
ainsque vous i puissiez venir " 
adont ne te porras tenir 
ains responderas ensement 
' je vous mercy mout durement 
de ce que m avez otroyé 
ce dont je vous ai tant proié 
mais vous volez que g i traveille 
et certes se n est pas merveille 
se ne l otroyés simplement 
car il n affiert pas vraiement 
a nule fame qu elle otroie 
s amour a celui qui la proie 
devantqu il avera assez 
de max et de travaus passez " 
adont respondera la fame 
' c est dyablie a dire par m ame 
que les proesses rien ne vaillent 
a cex qu a bien faire travaillent " 
c il vient a zz bas en coraige 
d amer dame de haut parage 
dire li porra tel parole 
se il la trueve simple ou fole 
il li dira ces mos meismes 
que nous en l article deismes 
ou li bas hom palle a la basse 
dont ma teste est dou dire lasse 
fors tant sans plus qu il loera 
le lynaige qu elle avera 
c ele est malicieuse et saige 
en ce kas conseillerai ge 
qu il palle a lui bien saigement 
car c il palle a lui longuement 
dou lynaige dont elle sera 
l un des troys celle pensera 
ou que il ne saiche qu il die 
ou le face par flaterie 
par quoy plus tost a s amour vingne 
ou que il pour fole la tingne 
lors a parler commencera 
d amours et ainsint parlera 
' se m amour reponre peusse 
de maintes choses me teusse 
qu il me covient dire par force 
car mes cuers telement c efforce 
a qui ma volentez estrive 
qu il me fet aler hors de rive 
et me met en si male guerre 
que si grant chose ose requerre 
que je dire ne le porroie 
et por ce dame je vous proie 
se je palle a vous folement 
si m en escusez belement 
cortoisement le me diés 
s il vous plait et m en chastiés 
car amours le m aprent a dire 
qui me fet souffrir grant martire 
bonne amour connoistre m a fait 
qu elle prent tout le monde a fait 
sanz faire point de dyfference 
de biaute ne de grant science 
ne de sexe ne de lynaige 
ausi bien le fol com le saige 
ains regarde sans plus se bonne 
et couvenable est la persone 
por soustenir d amours la cure 
amours n ensuit de riens nature 
amant dont ne doivent eslire 
s ose je hardyement dire 
manieres d omme en nule guise 
forsk ainsi com amours devise 
je tieng dont la fame a musarde 
qui riens en son amant regarde 
qui soit fors ce tant seulement 
c il l aimme bien entierement 
domques puis je l amour sans blame 
requerre de chascune fame 
s ainsi n est que si mauvaise soie 
que je refusez estre doie 
se vous domques amie chiere 
volez escouter ma proiere 
tel chose requerre m orrés 
qu escomdire ne me porrés 
par raison mais se m oez dire 
chose qui vous esmueve a ire 
dont me reprenez asprement 
je vous dy bien certainement 
soffrir me ferez tel martyre 
que je ne le porroie dire 
dame pieca vos ai amee 
et la vostre amour desirree 
et bien cuidai covrir la plaie 
mais ne puis por pooir que j aie 
non pas pour ce que je resoigne 
d amour sostenir la besoigne 
mais je resoingne la hautece 
dame de vostre grant largesse 
vostre regars si me desvoie 
que ce que je pensét avoie 
a grant paine puis descovrir 
je cuidai ma dolor covrir 
maisque plus la plaie couvroie 
plus grant dolor au cuer avoie 
or ai ma dolour tant celee 
la plaie est si parfont alee 
qu a vous dire le me covient 
car la grant dolor de vos vient 
en vos iert ma dolour fenie 
en vous iert ma mors et ma vie 
car se vos otroier daingniés 
que vous m amie devingniés 
la vie m averez rendue 
que j avoie par vous perdue 
et mout de solaz averai 
par vous tant com je viverai 
et se vous m estes refusee 
la vie me sera muee 
en grant paine et en grant martire 
et miex vauroit je l os bien dire 
morir tost et apertement 
que languir ainsi longuement 
mainte autre chose en ma pensee 
avoie por moy porpensee 
que je vous cuidai dire encore 
mais je plus dire n en puis ore 
mais dex set bien se je poisse 
qiex paroles je vous deisse " 
et la fame ainsi a respondre 
commencera por lui confondre 
' je me merveille trop forment 
comment est que par tel torment 
ne defaillent li element 
et li mondes entierement 
se je honte ne redoutasse 
si cruelment vous ramenasse 
et vous contasse ceste chansse 
que vous menissiez pute dansse 
mais je laidengier ne vous ose 
por ce que trop est laide chose 
de dire vilaine parole 
a homme commentqu il parole 
vo desverie soufferai 
et souef vous responderai 
qui estes vous qui si grant don 
ossés demander a bandon 
je connois bien vostre linaige 
et bien pert a vostre visaige 
quel biaute vous poez avoir 
mout est grant hardiesse voir 
quant cil qui toute la semaine 
en marchandise se demaine 
et puis par amours amer ose 
le dymanche quant se repose 
se n est pas sanz raison provee 
que distincions fu trouvee 
entre hommes au commencement 
ains fu trovee vraiement 
por ce que chascun si ne quiere 
compaigniee de sa maniere 
et que nus n ait de chose cure 
qui n apartient a sa nature 
se n est mie domques niens 
qant les estatus anciens 
volez corrompre et violer 
et par presumption voler 
hors les metez de vo linaige 
se j estoie ore si peu saige 
que je vousisse a vous entendre 
comment poez vous si haut tendre 
qui savez bien que por cel fais 
soustenir n estes mie fais 
ne por moi amer soufisans 
une pertris ou uns faisans 
devroient estre molt dolans 
se une cercele volans 
les avoit par sa force pris 
mais s afiert as oisiaus de pris 
car faucon doivent avoir joie 
et esprevier de tele proie 
non pas escoufles ne aloe 
on te devroit faire la moe 
quant fame de noble linaige 
osas amer en ton coraige 
de ce ne te pues tu deffendre 
por raison que tu saiches rendre 
tu ies en ceste oppinion 
qu amours ceste distinction 
ne fait entre amans maisqu il soient 
tel que par amours amer doient 
ausi ne doivent amant faire 
j otroi bien sans dire contraire 
le premier membre de ce dist 
mais en l autre met contredist 
qu amours ne face dyfference 
entr ex quar c est fausse sentence 
car qui ce soustenir vorroit 
cil dis avoir lieu ne porroit 
qui dist qu amours en sa main porte 
une balance toute torte 
tu ies a redargucion 
menés par la destruiction 
sivant de ceste ypotetique 
ou je ne sai rien de logique 
et ce que je t ai recité 
remaint em ferme verite 
et se tu viex dire ou respondre 
por ceste sentence confondre 
k amours n est mie droituriere 
puisqu elle porte en tel maniere 
en sa main la torte balance 
je puis soustenir ma sentence 
et toi respondre en tele guise 
s amours a sa balance mise 
torte en sa main toute voie 
va elle touz jors droite voie 
qu elle n use en nule saison 
c il n i a trop juste raison 
de la dite inequalite 
dont je vous ai tant recité 
car qant amours vit que nature 
mouvoit les homes a luxure 
sans faire nule difference 
si voust mestre conseil en ce 
car ce n estoit pas bele chose 
por ce s aucuns fox requerre ose 
une grant dame en guise mainte 
qu elle fust a amer contrainte 
se c estoit voirs zz charetiers 
zz truans ou zz savetiers 
porroit hardiement enquerre 
ou la royne d emgleterre 
ou une autre vaillant roine 
et por ce qu amours ne voust mie 
souffrir si male derverie 
donna elle a trestouz puissance 
de refuser ou d otroiance 
et se la vostre oppinion 
est voire sanz exception 
que chascuns soit amez qui aimme 
zz autre riule ainsi reclaimme 
qui en tel maniere parole 
je tieng la persone a trop fole 
qui a plus bas de lui se prent 
et nature ausi l en reprent 
chascuns se doit a pareil prendre 
ou a plus grant non pas a mendre 
or pues tu bien apercevoir 
se cele rigle chante voir 
que tu por nient te travailles 
c est bien drois qu a ton esme failles " 
et tu porras respondre ensi 
' ma douce dame qui j aim si 
vostre respons est si soues 
qu il doit estre de moy loés 
et bien pert a vostre langaige 
que vous estes de haut parage 
biau parler a noble personne 
est chose mout bele et mout bonne 
mais il n est chose si contraire 
a noblesse com dire ou faire 
chose qui tort a vilonie 
nices est et fouz qui ce nie 
vous connoissiez bien ce me samble 
mes dis et mon lynaige ensamble 
ce dites mais vous mesprenez 
et l erreur de cex maintenez 
qui dient que s un home est saige 
sans biaute ou sans grant linaige 
il ne doit mie amie avoir 
et dient que ce n est pas voir 
que s aucuns est de grant noblece 
ou de lynaige sans proece 
il est dignes d avoir amie 
mais c est a dire dyablie 
car raisons vive nous enseigne 
qu il covient que noblece viegne 
de proesse et de cortoisie 
or soit dont cele error laissie 
et proesse de bonnes mours 
vous constraingne amer par amours 
apres vous dites que trop grande 
honte est de ce que je marchande 
mais tant vous ose je bien dire 
que ce ne me doit de rien nuire 
se je gaaingne honorablement 
a marcheander tout belement 
je faz ce qui affiert a mi 
car mi parent et mi ami 
k ainsi l ont touz jours maintenu 
en sont a grant honneur venu 
se je faz selonc ma nature 
dou pueple en oste la murmure 
et ma gaingne n est pas mauvaise 
mais maintes genz en sont a ayse 
car je la despens vraiement 
en lieu et en tans largement 
et autre chose que noblece 
de cuer ne me fait faire ce 
d autre part se je ne gaaingne 
je dout que povres ne devaigne 
et se fortune m est contraire 
je ne porrai les oevres faire 
qui affierent a ma noblece 
c est la chose qui plus me blece 
que je n avrai fors la parole 
et je sai bien quant on parole 
d aucun noble home sans richece 
nus a lui prisier ne s adrece 
et c il avient qu aucuns mot die 
de largesse ou de courtoisie 
chascuns de lui se moquera 
et ainsint le ramponera 
cis hom qui n est riens que il lait 
a cuiqu il soit biau n a qui lait 
ja soit ce qu il ait povrete 
se vante de sa largete 
mais quel largesse doit il faire 
ja se deust bien de ce taire 
or pert il bien que c il eust 
grant richece a enviz se teust 
mais touz li mondes dit et chante 
il est raisons que cil se vante 
de largesse qui n a que prendre 
apres de ce me puis deffendre 
qu il fait trop bon richesse avoir 
car cil qui a plus grant avoir 
plus puet par sa largesse aidier 
se n est mie ne d ui ne d ier 
apres est vostre oppinion 
qu entre homes a distinction 
et volez que chascuns requiere 
fame qui soit de sa maniere 
et lait em pais toutes les autres 
si que li haut aient les hautes 
et la basse preingne le bas 
de ce n iert pas trop grant debas 
a moi car je le vos otroye 
mais s ainsi est que je tex soie 
que j aie en moi sens et proesce 
j ose dire que j ai noblesce 
et puis haute dame de pris 
requerre sans estre repris 
car zz poestes nous tesmoigne 
qui parla de ceste besoingne 
catons fu apelez par non 
nus n est nobles se de cuer non 
apres vous dites tel parole 
se vous estiez ore si fole 
que vousissiez a moi entendre 
n i deveroie je pas tendre 
car je sai bien que pour ce fais 
soustenir ne sui mie fais 
ne de vous amer souffisans 
celui qui armes si pesans 
prent qu il ne les puet soustenir 
et cheval c on ne puet tenir 
doit on moquer communement 
je vous otroy bien voirement 
que c est trop durement grant chose 
qant je vostre amour requerre ose 
mais qant vos m arés esprové 
se vous m avez digne trouvé 
de recevoir ce que je chace 
je vous proi que par vostre grace 
ce que je requier m otroiez 
et que vous ma proiere oyés 
et se vous trouvez que je soie 
tiex que refusez estre doie 
dou tout me weilliez refuser 
et si me faites amuser 
a touz cex que vos trouverés 
ainsi faire le deverés 
mais certes j ai mout grant fiance 
que cele hardie esperance 
qui me constraint a vous proier 
se vous me volez otroier 
le don si bien le gardera 
que jamais ne m eschapera 
la vostre amour en nule guise 
puisque je l averai aquise 
mais certes a moi contredit 
ce qu avez par deseure dit 
de l escoufle et de la crecele 
des quiex la nature est itele 
qu i ne doivent pas penre proie 
ains en doivent avoir la joie 
ostoir esprevier et faucon 
et je respons qu il sont aucon 
oysel de proie bien petis 
a penre proie touz faitis 
qui vont tant par force faisant 
qu i prennent pertris ou faisant 
car on dit souvent sans jongler 
c uns petis chiens tient zz cengler 
si qu il ne se puet removoir 
domques vous di ge bien por voir 
qu oisiaus de proie la grandesse 
ne fait pas chiers mais hardiesse 
d autre part nous veons aucons 
qant espreviers ostoirs faucons 
qui doutent si les passeriaus 
qu il n osent aprochier vers aus 
mais uns petiz oysiaus les chace 
et les fait fuir de la place 
et voler ou li venz les soufle 
c il avient dont que zz escoufle 
ou uns autres oysiax petis 
est si loirrés et si faitis 
et plains de si hardy coraige 
qu il folingne de son lynaige 
on le doit a la perche mestre 
ou li esprevier doivent estre 
et chevalier porter les doivent 
sor lor poinz ou il se decoivent 
se je sui dont de baz linaige 
et je sui nobles de coraige 
s au viel escoufle me volez 
comparer si com vous solez 
je sai bien que grant tort arez 
mais au faucon me comperez 
si ferez bien et cortoisie 
et pour dieu ne refusez mie 
la proesse dont qu elle viengne 
cis examples le vous enseigne 
les roses ne sont pas mains fines 
c eles croissent dedenz espines 
et se fins ors reponnus iere 
en zz vaissel de vil matere 
ja pour ce mains ne perderoit 
dou pris que devant averoit 
et ce que j ai dist par deseure 
c on ne doit distinter nule eure 
mais regarder se cil qui prie 
aimme bien ou c il n aimme mie 
pert que n avez pas entendu 
au respons que avez rendu 
la sentence vous samble dure 
mais la parole qu est oscure 
vous a fait tel responce rendre 
mais vous devez ainsi entendre 
cele qui d amours est proie 
ne doit regarder la lignie 
de celui qui s amour demande 
c ele est petite ou c ele est grande 
ains doit regarder c il a grace 
ou proesse qu a loer face 
et en ce cas devez vos croire 
la sentence puet estre voire 
qui dit qu amors en sa main porte 
une balance toute torte 
mais la balance ensi devise 
s amours a la balance mise 
torte en sa main toute voie 
amours va touz jors droite voie 
car j ose hardiement dire 
qu il souffist et doit bien souffire 
s amours donne commencement 
a l un des amans seulement 
et puisqu amours a l un tenté 
li autres a franche volente 
dou refuser ou dou recoivre 
s ainsi est qu il puist apercoivre 
qu il serve amours entierement 
honorer le doit durement 
et en touz lieus ou il sera 
devant la gent le loera 
et c il fait chose qu il ne doie 
tantost le doit chacier en voie 
et por ce bonne amours otroie 
a chascune fame c om proie 
franche volente d otroier 
s amour a l omme ou de noier 
car quicomques fait une chose 
tout franchement sanz point de glose 
plus grand loier doit recevoir 
que qui le fait par estouvoir 
et ainsi fait li rois de gloyre 
qui donna a l oume mimoyre 
par quoi puet bien et mal connoistre 
et puis si le mist hors de cloistre 
et li donna volente franche 
de ce faire ou ses cuers se panche 
et dist que cil qui bien feroient 
plus grant loier emporteroient 
que nus hom ne porroit retraire 
et cil qui feront le contraire 
en si tres grant torment cherront 
qu a grant paine le soufferront 
s uns hom dont une fame prie 
qui soit dignes d avoir amie 
se cele son tans li refuse 
en vilonie son tans use 
s ele n est aillors assenee 
se vous n avez domques donnee 
vostre amour a autre qu a mi 
vous me tenrez dont a ami 
sans moi plus faire a vous muser 
rien ne vos em puet escuser " 
et qant ele t entendera 
tel responce te rendera 
' or avez trop bien vielé 
tant avez dist et favelé 
que je trop a faire averoie 
se je tout recorder voloie 
mais zz poi en raconterai 
par qoi vos dis confonderai 
vos dites que nule noblesse 
ne puet venir fors de proesse 
s ainsi est dont niens 
qui fu fait par les anciens 
qui mistrent par discrecion 
entre homes grant distinction 
et par degrez estre les firent 
lor paine domques bien perdirent 
se ce que vos dites est voir 
mais on puet bien apercevoir 
que ce sont grans truffes a dire 
je di dont encore biaus sire 
qu il est drois que chascuns requiere 
fame qui soit de sa maniere 
li nobles noble li bas basse 
et que nus les bondes ne passe 
ainsi seront bien ordonné 
et li labour guerredonné 
apres ainsi vos deffendez 
de ce que vous marcheandez 
car votre ami qui l ont tenu 
l ont a grant bien en sont venu 
ce ne vous weil je pas blamer 
mais vous ne devez pas amer 
tele fame qui marchandise 
ne maintenroit en nule guise 
et marchandise trop amere 
seroit a la fille ma mere 
se que vous dites vraiement 
que vous despendez largement 
vous deveroit bien digne faire 
d amie avoir de vostre affaire 
mais por ce ne devez vos mie 
penser a avoir bele amie 
por ce se vous avez proesse 
de cuer n avez vous pas noblece 
ne pour estre noble apelez 
ne devez mais prex bachelers 
ausi com li oysiaus petis 
et li oysiaus viex et chaitis 
la crecerelle qui cuer a 
de faucon faucons ne sera 
ne li faucons viex et chaitis 
n iert apelez oysiax petis 
ains iert apelez vil faucon 
et li oyseles de chacon 
iert apelez bons oyseles 
il apert dont biax soteles 
s a nului ne me sui loie 
toutevoies n aras tu mie 
noble amie ausi com je sui 
por chose que tu dies hui " 
et tu porras ainsi respondre 
' je ne weil pas vos diz confondre 
mais je n i voi nule raison 
s ainsi avient c uns josnes hom 
qui soit nez de lingniee basse 
de proece zz noble home passe 
por quoi plus grant don n avera 
que cil avoir ne devera 
car voirs est qu entre nous touz homes 
d adan le premier estoc sommes " 
et ele dira maintenant 
' chiez le roy est plus avenant 
li ors que chiez zz paisant 
et si va bien chascuns disant 
que graindre honor est chevauchier 
zz trotier maigre chevauchier 
c un asne craz et bien amblant 
or laisse dont ton fol samblant 
et ce que tu ne dois avoir " 
et tu responderas ' ja voir 
de cest propos ne partirai 
mais touz jours ainsi languirai 
commentqu il m en doie avenir 
esperance me fait tenir 
ce propos que j ai en moi prise 
et se dieus plait et saint denise 
diex ma dolour allegera 
car vostre cuers si muera 
que ma paine n iert pas perdue " 
et tel responce t iert rendue 
' dieus doint que guerredon aiés 
tex que vos soiez bien paiez 
grant mercis " diras tu " qant ce 
dites qui me donne esperance 
et je pri diex que je tant vive 
que venir puisse a bonne ryve " 
c il vient a zz hom en coraige 
qui soit venus de bas paraige 
d amer une plus noble dame 
covient qu il requiere tel fame 
qu il soit plains de trop grant proesse 
car qant homs de bas lieu s adresse 
a dame qui de haut lieu vient 
par droite force il li covient 
que par proesse tout sormonte 
car ses hautes dames ont honte 
qant elles laissent lor paraus 
ja soit ce qu il viengne par aus 
qant se prennent a basses gens 
s ainsi n est que si prex et gens 
soit li bas hom qui l amour blece 
de la dame que sa proesce 
puist faire compensacion 
contre sa basse nacion 
car c il avient c une contesse 
ou une autre plus grant maitresse 
a home de bas lieu se preigne 
chascuns cuidera que ce vaigne 
de grant coppie de luxure 
dont nous ne devons avoir cure 
ainsi com cil livres fera 
savoir qant tans et liex sera 
mais li bas qui a l amour bee 
par proesse et par renommee 
porra oster la soupecon 
retorner weil a ma lecon 
cele qui si noble sera 
de cest bas home que fera 
qant si preu trové l avera 
regarder certes devera 
s entre cex qui sont de son genre 
porroit ausi preu ou plus penre 
et celui devera amer 
autrement feroit a blamer 
c ele n en puet nus tiex trover 
le bas home doit esprover 
et mener en mainte sanblance 
ainsque d amour ait esperance 
car tost lairoit par aventure 
ce qui ne li vient de nature 
c est a dire la grant proesse 
qui li fait avoir la noblesse 
qant bien l avera esprouvé 
et ferme l avera trouvé 
c il li plaist si le retenra 
et cil ainsi se maintenra 
em parlant com dit la rebriche 
ou la noble palle au bas riche 
et se ce ne li puet souffire 
il porra tiex paroles dire 
' vo proesse par tout le monde 
et vostre grant noblesse habonde 
et pour ce dame bien aprise 
n est il mestiers que je vous prise 
ne ne loe en vostre presence 
car je me mefferoie en ce 
qu il sambleroit queque nus die 
que ce fust droite flaterie 
je sui venus principalment 
por vous offrir se diex m ament 
tot ce que je vous porrai faire 
si vous pri de cuer debonnaire 
que mon service retenés 
si ferez ce que vous devez 
et je proi dieu que par sa grace 
me weille otroier que je face 
chose qui plaise dame saige 
a vous car j ai en mon coraige 
ferme que vous ne finerai 
de servir tant com je vivrai 
car j ai esperance pleniere 
que vous dame en nule maniere 
ne soufferiez que je perdisse 
nul travail que je en vous meisse 
et se j avoie travillié 
por vous et mainte nuit veillié 
je me morroie sanz doutance 
se ce n estoit bonne esperance 
qui me veut touz dis soustenir 
car commentqu il doie avenir 
bonne esperance fiere ou faille 
me soustient que je ne defaille 
et se je l esperance avoie 
que refusés estre ne doie 
de vous dame il me souffiroit 
et l amours ariers s enfuiroit 
biax frere par la mazelaine 
je ne sui mie si vilaine 
que ton service n autre doie 
refuser en lieu ou je soie 
car qui refuse autrui service 
honte li fait et poy le prise 
et si cuide on qu il soit si nice 
qu il le face par avarice 
por ce qu il ne weille pas rendre 
le service qu il n ose prendre 
car c est bien costume aprovee 
que qui son service offre il bee 
c on li rende aucun benefice 
por la raison de son service 
a ce doit il a bon droit rendre 
car qui bien donne bien doit prendre 
mais biau frere tant dire t ose 
que tu vas chacant tele chose 
que tu n ies dignes dou recoivre 
ainsint com je puis apercoivre 
as paroles que or disoies 
tu quiers que de moi amez soies 
mais il n est nus talens que j oie 
d amer et se j amer voloie 
ne sui ge mie si peu saige 
que j aimme home de bas linaige 
et fust en lui toute proesce 
car dame de si grant noblece 
com je sui feroit a blamer 
c ele voloit bas home amer 
tu dis se l esperance avoies 
de m amour eschappez seroies 
de mort et devroit toi souffire 
et pour ce rose je bien dire 
qu a ces bourdes que tu me dis 
puis je bien savoir qu en tes dis 
a grant fraude et grand decevance 
et bien sai sanz nule doutance 
que tu dis de bouche tel chose 
qui n est pas en ton cuer enclose 
por ce devroies orendroit 
estre refusez a bon droit 
bordeur doivent et mencongier 
le palais d amours eslongier 
car puisqu il seront tel trouvé 
s ou palais d amour sont trouvé 
on les met hors par les espaules 
por lor bourdes et por lor faules 
dames voirs est que je requier 
a estre amez que plus ne quier 
car bien sai qu il n est plus de vie 
que de bien amer quoyc on die 
mais vostre parole demoustre 
que vous me refusez tout outre 
et c est toute vostre raisons 
por ce que ne sui nobles homs 
et se toute proesse avoie 
se dites riens n i gaingneroie 
mais je ne doy avoir damaige 
en ce que sui de bas lynaige 
maisque je soie tiex que j aie 
aquise proesse veraie 
car j ose dire que proesse 
de mours donne a l oume noblesse 
se j ai dont proesse de mours 
je puis bien amer par amours 
et se mauvaistiez ne m encombre 
je doi des nobles estre ou nombre 
et nobles puis estre clamés 
et de noble dame estre amés 
ja soit ce c uns hom par proesse 
qui soit nez de bas lieu noblesse 
ainsi com tu as dist aquiere 
ja ne muera sa maniere 
por nule chose qui aviengne 
n il ne puet estre qu il deviegne 
bons vavasors ne dus ne contes 
et fust plus prex que tu ne contes 
c il n est ainsi par mescheance 
que li princes par sa puissance 
li weille faire tele grace 
que il duc ou conte le face 
homs de bas lieu qui a proesse 
de meurs ne puet avoir noblesse 
fors par la puissance le prince 
je te tieng domques bien a nice 
qui viex amer une contesse 
dyable te chantent bien messe 
qant de bourdes faire zz grant conte 
devant tel dame n eus honte 
ordement en va tes affaires 
tu as maintes choses contraires 
a ce que nobles estre puisses 
cil qui sont noble ont grailles cuisses 
et longuetes de lor nature 
petit pie bien fait a mesure 
et si cortoisement taillié 
por noient fussent il taillié 
et tu voiz quiex jambes tu portes 
courtes et grosses zz peu tortes 
tu as les piez lons plaz et les 
por ce es tu vilains apelés 
se li princes donne ou otroie 
la noblece qant on l em proie 
a home de basse lingnie 
qant il est preuz je ne voy mie 
raison por qoy il se puist penre 
a une dame de haut genre 
car puisqu est ainsi que proesse 
de cuer donne a homme noblesse 
par tel proesse bonne et fine 
sont amé cil qui en sont digne 
dont seule proesse aornee 
de meurs doit estre coronee 
apres dame moqué m avez 
de mes piez si com vos savez 
et de mes jambes qui sont cortes 
toutes onnies zz peu tortes 
comme jambes a paisant 
se n est pas raison soufisant 
on dit qu il ot en lombardie 
zz home né de gent hardie 
les jambes avoit si bien faites 
com se on les eust portraites 
si bien l avoit formé nature 
qu il fu trop biax a desmesure 
grant habondance ot de richece 
mais en li n ot point de proece 
nices fu et mal affaitiés 
et plains de toutes mauvaistie 
d avarice de mauvaistie 
zz autre en ot en honguerie 
qui ot les jambes malotrues 
trop grosses et toutes tortues 
les piez avoit plaz et prolis 
et si n estoit pas mout jolis 
ains fu mout laide creature 
gros fu et de courte estature 
lais fu ses cors et ses visaiges 
mais por ce que il fu mout saiges 
et de proesse avironnés 
fu il apres rois coronés 
et fist tantque par la contree 
fu de lui grant la renommee 
par tout fu loez et prisiés 
por ce qu il fu bien avisiés 
prex et saiges si vous pri domques 
dame que ne regardez omques 
mes piez ne mes jambes tortues 
car on dit souvent par les rues 
c om ne doit pas querre biaute 
mais grant proesse et loiaute 
se je sui laide creature 
se poise moi par aventure 
a nature vos em prenés 
car certes ainsint sui ge nés 
tu rescuses mout belement 
mais je ne puis pas vraiement 
en toi grant proesce veoir 
ne grant sens ne mout grant pooir 
ne je n en oy parler omques 
or me di se diex t aist domques 
qant n ies prisiez de riens en terre 
comment oses m amour requerre 
ne parler si hardiement 
car tu ses bien certainement 
qui vieut de haute dame avoir 
l amour il doit assez savoir 
et doit estre plains de noblece 
et doit faire mainte proece 
qant tu tout ce fait averas 
et assez de bien saveras 
si revenras a moi parler 
tu t en pues bien atant aler 
il pert bien a vos dis par m ame 
que vous estes cortoise dame 
car vous dame m ammonestés 
a faire toutes honnestes 
por ce que je vos voi si saige 
je vous requier de bon coraige 
que vous tant travillier daigniés 
envers moi que vous m apregniés 
qu est cil qui vieut l amour eslire 
de tel dame doit faire et dire 
par quoi je me puisse deffendre 
s aucuns hom me voloit reprendre 
de chose que j eusse dite 
ce que tu dis poi te porfite 
car par tes paroles tu vues 
mestre la char devant les bues 
et troubler l ordre de nature 
tu requiers par pute aventure 
que je a ami te retiengne 
apres tu viex que je t apregne 
car tu ne ses amer ce dis 
a toi meismes contredis 
car tu viex avoir amours fines 
et dis que tu n en ies pas dignes 
mais laide chose est toute voie 
sambleroit se je refusoie 
a enseignier zz home nice 
et seroit zz peu d avarice 
et por ce te voudrai ge aprendre 
et saches se tu viex entendre 
a ce que je t enseignerai 
sage d amours te renderai 
cil qui vieut amer doit le vice 
fuir c om apele avarice 
et doit maintenir largete 
et qant il voit necessite 
apertement doit la main tendre 
ne ne doit mie tant atendre 
que cil la chose li demande 
qu en avra necessite grande 
car assez achiete la chose 
ce dit on qui demander l ose 
c il voit zz povre avoir besoingne 
grant courtoisie est qu il li doingne 
et s ainsi est qu il ait seigneur 
il ne puet faire sens greigneur 
que de lui porter reverence 
ensorquetout li deffens ce 
que devant ne deriers ne die 
de dieu ne des sains vilonie 
a chascun se doit humble rendre 
a chascun servir doit entendre 
bian se doit garder de mesdire 
car mesdisanz bien le puis dire 
ne puet maintenir courtoisie 
ne demorer de sa mainsnie 
de povrete se doit garnir 
ne ne doit nului escharnir 
les povres genz meismement 
ne ne doit pas legierement 
c il est saiges plait commencier 
ne par devant la gent tencier 
ne les autres tencier laissier 
mais a son pooir abaissier 
devant les fames doit peu rire 
et qui vorra salemon lire 
en ses escris ce trouvera 
que cil est fox qui le cuer a 
a rire trop abandonné 
et tant m a dex de senz donné 
que bien sai que fames n ont cure 
d omme qui rit outre mesure 
car grant sens a et grant doctrine 
a bien maintenir amour fine 
entre les grans dois habiter 
et dois les grans cours visiter 
ades ne dois tu pas jouer 
et les anciens dois loer 
et lor bienfaiz dois recorder 
por riens ne se doit acorder 
a estre amis a plusors fames 
ce seroit grans hontes et blames 
s en yy lieus avoit son cuer mis 
hardis contre ses anemis 
doit estre s en iert plus prisiés 
saiges doit estre et avisiés 
a toutes fames doit servir 
por amour d une deservir 
vestir se doit honestement 
et lui maintenir saigement 
traitables soit et debonnaire 
car aucun sont qui cuident plaire 
por dire vilaines paroles 
nices outrageuses et foles 
et por faire li hors dou sen 
mais biau frere gardez vous en 
se ne vous volez repentir 
apres gardez vous de mentir 
de trop parler et de trop taire 
ne ne doit a nul home faire 
promesse trop hastivement 
car qui promet hardiement 
qant il li plait et paie tart 
on le claimme nice et fetart 
et dit on qu il a trop de vent 
si le croit on mains que devant 
s on li vieut donner une chose 
il ne la doit dire vous ose 
refuser en nule maniere 
ains la doit penre a bonne chere 
s ainsi n est que cist qui doit faire 
le don cuide que necesaire 
li soit et elle ne l est mie 
en ce cas covient il qu il die 
ainsi ' ceste chose avenant 
ne m est pas quant a maintenant 
et pour ce a laissier la vos bee 
autant vaut com se vous donnee 
la m eussiez vostre merci 
por ce la weil je laissier cy 
et par vous gardee sera 
en mon non tant com moi plaira " 
ne ne doit oissir de sa bouche 
chose qui a laidure touche 
les vilains faiz fuie et resoigne 
ne promeste riens qu il ne doingne 
car cil qui sanz donner promet 
en grant vilonie se met 
qu il n est nus hom qu il ne puist estre 
ce dist on riches de promestre 
et s aucuns de promesse fausse 
li josne de mauvaise sausse 
por ce n en doit il pas mesdire 
par derierres ne lui despire 
ains li doit faire aucun service 
par quoi cil connoisse son vice 
ainsi le porra saigement 
ramener a amendement 
cil doit qui est amans entiers 
hostes recevoir volentiers 
et doit bien garder qu a nul moyne 
a nul clerc ne a nul chanoyne 
n autre gent de relegion 
ne face nule extorsion 
ne laides paroles ne die 
ne face nules vilonie 
aincois doit touz jors labourer 
a eus servir et honnourer 
souvent doit aler a l eglyse 
et escouter le dieu service 
aucun sont qui par art mauvaise 
cuident que mout as fames plaise 
sainte eglise et clergie despire 
deceu sont bien le puis dire 
apres chose qui ne soit voire 
ne doit issir de sa memoyre 
n il ne doit avoir nule envie 
sor nul homme qui soit en vie 
or t ai ge raconté briement 
comment cil qui entierement 
veut amer se doit maintenir 
et se tu viex bien retenir 
ce que je t ai conté et dit 
tu porras bien sans contredit 
en la court d amours demorer 
dame je vous doi aourer 
qant vous m avez si saigement 
dist et apris com faitement 
cil qui vieut amours maintenir 
se doit au siecle contenir 
toute voie encor vous requier ge 
que por amour de cele vierge 
en qui diex se voust aombrer 
l amour me weilliez otroier 
que tante fois vous ai requise 
en tel maniere et en tel guise 
que je ferai sans contredist 
tot le bien que vos m avez dit 
se l esperance m est donnee 
de bien faire averai l entree 
car je sai bien quoique nus die 
nus biens ne nule cortoisie 
ne puet estre sans amour bonne 
amours domques a touz biens donne 
cause d estre et commencemens 
por ce vos pri ge doucement 
que par vous commencement aie 
de maintenir bonne amour vraie 
se ne seroit pas cortoisie 
s esperance avoie otroie 
de m amour seur comdicion 
car tele est nostre entencion 
c on la doit donner simplement 
ou refuser apertement 
qu apres esperance otroie 
n est pas la fame si loie 
qu elle ne s em puisse retraire 
va t en si pense de bien faire 
tantqu il apere que je t aie 
enseignié par doctrine vraie 
et selonc ce que tu feras 
guerredon receveras 
dame c est a bon droit par m ame 
qant diex vous fist si haute dame 
car mout respondés saigement 
et m otroiez courtoisement 
plus que je n osasse requerre 
or proi dieu qui fist ciel et terre 
qu en vostre service me tiengne 
et tele volente vos pregne 
que vous selonc ce que vos dites 
me guerredonnés mes merites " 
c il vient a noble home en corage 
d amer fame de bas paraige 
ainsi c il li plait parlera 
premiers il la saluera 
et puis cil se puet asseoir 
pour ce qu il est de grant pooir 
delez li tout sans congie prendre 
car tant vous weil je bien aprendre 
se li hom de lynaige passe 
la fame por ce qu elle est basse 
asseoir se puet delez lui 
sans penre congiet a nului 
mais c il sont pareil de linage 
li hom feroit trop grant outrage 
c il s aseoit sans congie prendre 
et c il est de la fame menre 
se de seoir la requeroit 
delez lui trop menres seroit 
mais plus bas de lui s aserra 
qant le congiet en avera 
mais c ele est si saige et si bonne 
que de seoir congiet li donne 
hardiement sanz li meffaire 
delez li il le puet bien faire 
ainsi domques li nobles hom 
met la basse fame a raison 
' bonne amour qui me tient a saige 
m envoie a vous faire zz mesage 
que vous par vostre sapience 
determinés ceste doutance 
c on a maintes foiz demandee 
la quel proesse est plus loee 
ou cele d une gentil fame 
ou cele d une basse dame 
cil jugemens n apartient mie 
a moy quar je sui de partie 
et drois deffent apertement 
que nus ne rende jugement 
en cause qui soit propre soie 
mais je ne puis pas toute voie 
refuser le commandement 
de plus grand de moi vraiement 
il sambleroit que la proesce 
vaille miex qui vient de noblesce 
miex vaut ce qui vient de nature 
que ce qui vient par aventure 
bien le puet on veoir par m ame 
en coulor de chascune fame 
que mix vaut la color nayve 
que l autre ja n iert si soutive 
et miex est parole entendue 
qui par bouche d omme est rendue 
que cele qui vient de gargate 
de pie et coulor d escarlate 
siet miex et plus bel sor la laine 
d engleterre que de champaigne 
ou de lombardie ou de frise 
proesce est assez miex asise 
sor gentix genz ce sambleroit 
que sor autres genz ne seroit 
vous savez miex que vous ne dites 
et vos resons sont mout petites 
ne je ne puis apercevoir 
comment vostre dit soient voir 
car n est pas naturalites 
loee es cas que vos metés 
mais accidenz et ars humaine 
mais s une basse fame est plaine 
de proesse ou de cortoisie 
il covient a force c om die 
que c est ausint com par nature 
je di domques sans aventure 
que grant proesse em basse dame 
vaut miex qu en une haute fame 
et tiex essamples meterai 
par quoi je le vous prouverai 
s uns espreviers prent zz faisant 
plus grans feste en va on faisant 
que s uns grans ostoirs le prenoit 
et s aucuns homs tant se penoit 
qu il paiast ce qu il ne deust 
il seroit bien drois qu il eust 
plus grant loier en verite 
que ce ne fust necessite 
apres plus a loer feroit 
cil qui une nef forgeroit 
de tort fust que qui la voudroit 
faire de biau fust lonc tot droit 
et s aucuns a par lui aprise 
aucune science on la prise 
assez plus que c il la seust 
d autre qui apris li eust 
il apert bien dont voirement 
que la basse avoir jugement 
doit ou cas qui est proposés 
je me merveil qant vous osés 
contre vous le jugement rendre 
car selonc ce que puis entendre 
vous iestes de noble lingnie 
si faites honte et vilonie 
qant vous efforciez en ce dire 
les biens de noblece a destruire 
mais par raison bien deffendez 
le jugement que vous rendez 
por ce a cest jugement m encline 
que plus est la proesse fine 
qui em basse fame est trovee 
qu en haute c est chose provee 
car il est maintes de basses fames 
preus et saiges que de grans dames 
ceste sentence est bonne et vraie 
et por ce vaut il miex que j aie 
a amie une fame basse 
saige et prex que ce que j amasse 
une dame de grant linaige 
et pour ce que vos estes saige 
et vostre proesse ai veue 
vous ai ge pieca esleue 
et por vos weil je touz biens faire 
por ce proi dieu le debonnaire 
qu il vous weille mestre em pensee 
que mes services vos agree 
et que je por vous bien servir 
puisse vostre amour deservir 
il n afiert pas a si noble home 
com chascuns vous tient et vous nomme 
qu il se pregne a si basse fame 
mais il samble par nostre dame 
que vos pas si noble soiés 
qant si basse fame proiés 
se vous noblement vesquissiés 
noble dame bien trovissiés 
qui vous retenist a ami 
alez dont a autre qu a mi 
qui soit noble ausi com vous estes 
et vous serez trop deshonestes 
se ne poez a ce venir 
qu elle vous weille retenir 
bien pert a ce que dit avez 
que d amour gaires ne savez 
bien sevent cil qui en sont saige 
k amours ne regarde linage 
ne biaute ne nule autre chose 
car je hardiement dire ose 
que qui la plus laide aimeroit 
qui soit ou mont il quideroit 
qu ou monde n eust sa pareille 
dou monde dont n est pas merveille 
quant vous de bas lieu estes nee 
et saige et preus vous ai trovee 
se je de vous amer m efforce 
mais saichiez se n est pas por ce 
que noble dame ne trovasse 
qui m amast s amer la daingnasse 
mais loyaus amours qui tout passe 
me contraint amer fame basse 
si vous proi por dieu douce amie 
por dieu ne me refusés mie 
se vous veez que ma proesse 
soit respondans a ma noblesse 
s ainsi est que vos dites voir 
ne vous doi ge pas recevoir 
se je ne weil par tel raison 
vous avez dist c uns nobles hom 
doit plus tost amer une fame 
basse et prex c une haute dame 
ma sentence ai ainsint donnee 
par deseure et vous comfermee 
por quoi dont ne me puis je penre 
plus tost a homme de mon genre 
qui ait en lui sens et proesce 
s ainsi est que m amour le blece 
qu a vous qui grant noblece avez 
or respondez se vos savez 
por ce se j ai dist et conté 
c om doit plus prisier la bonte 
de basse fame et la proesce 
que d une dame de hautesce 
ne devez vous pas por ce entendre 
que je weille par ce deffendre 
c om n aimme bien les nobles dames 
ausi tost com les basses fames 
omques n oy tele entencion 
ainz sui de tele oppinion 
que s une dame de noblece 
a plus en li sens et proesce 
c une fame de bas liu nee 
ele doit estre mieus amee 
et plus proisiee de la basse 
mais se cele de senz la passe 
et de proesse j ose dire 
c om doit adont la basse eslire 
mais se lor bontez est pareille 
en ce kas est ce voir sanz faille 
que j aprueve le jugement 
se vous l entendez autrement 
que ne le vos ay recité 
ce seroit grant iniquite 
car noblece nuisant seroit 
a ciaus qui aidier deveroit 
mais la royne d engleterre 
qui loiaus amours tint en serre 
si fu de tele oppinion 
qu il n i a point d election 
puisque lor senz est d une somme 
se vous trovez domques zz home 
de bas liu qui plus de moi vaille 
se ne sera mie merveille 
puisqu il est de moi plus prisiés 
se vous devant moi l eslisiés 
mais por dieu si vous conseilliés 
que le meillor penre weilliés 
vous alez ausint com crevice 
de ce vos tieng je trop a nice 
maintenant les choses noiés 
et maintenant les otroiés 
et se n est mie bele chose 
a zz homme bien dire l ose 
de muer si honteusement 
sa sentence et son jugement 
por la parole d une fame 
et fust or la plus saige dame 
qui soit deci duqu en cartaige 
mais de ce vous tieng je por saige 
qant vostre sentence amendés 
et mout me plait qant vous rendés 
itele iterpretacion 
car j ai deliberacion 
por ce que vous ai oy dire 
que je le meilleur puisse eslire 
volentiers m en conseillerai 
et celui que je trouverai 
meillor et plus bel qant a mi 
de celui ferai mon ami 
de cest conseil mout liez seroie 
dame se je certains estoie 
que vous n i pensissiez malice 
mais par saint jaque de galice 
se jour de conseil vous donnoie 
en grant peril cheus seroie 
trop me torneroit a grevance 
se je sanz avoir esperance 
de vous dame me departoie 
et la mort espoir en avroie 
car raisonz vieut que chascuns face 
qant il en a lieu et espace 
et cil qui ne fait qant il puet 
il ne fait mie qant il veut 
si vous pri com vous tanz aiés 
sans raison ne me delaiés 
mais de moy vostre ami faciés 
car se vous ainsint m enchaciés 
vous me verrés la mort encourre 
adont ne me porrés secorre 
ains serez de moi homicides 
par defaute de vostre aide 
je ne bee nului ocirre 
mais se je le conseil desirre 
mestre n i devez contredit 
car selonc que li saiges dit 
li hom qui par conseil fet l uevre 
saigement et fermement oevre 
dame je ne vous puis deffendre 
le quel que vos vorrez a prendre 
mais je pri dieu qu il par sa grace 
le meillor eslirre vos face 
et j en touz les liex ou g irai 
de loyal cuer vos servirai 
et por l amour de vos ferai 
autel par tout ou je irai 
a toutes fames grans petites 
se vous faites ce que vos dites 
il ne puet pas legierement 
avenir que prochainement 
amours ne le vos guerredonne 
par moy ou par autre persone 
diex le m otroit par son commant 
je m en voiz a dieu vous commant 
mais en quelcomques lieu je soie 
a vous des maintenant me loie 
et se j ai le cors esloingnié 
li cuers est en vostre congie " 
se li nobles homs se vieut penre 
a enmer fame de son genre 
ainsint doit au commencement 
parler sans lonc sarmonnement 
' de noblesce iestes si emprise 
si courtoise et si bien aprise 
que vous tout ce vorrez entendre 
que je dirai sanz moi reprendre 
car se li homme ne poissent 
dire a dames ce qu il voussissent 
amours qui touz biens fet venir 
grant pieca fust au defenir 
ne nus ne seust cortoisie 
ne l un a l autre faire aie 
vos avez voir dit sans douter 
et mout me plaist a escouter 
se je ne vous voy pas souvent 
dame si vous ai ge en couvent 
que je pense a vous nuit et jour 
et pour ce que je sans sejour 
sui si de vostre amour tenus 
maintenant sui a vos venus 
por vous regarder et veoir 
et sachiez bien je n ai pooir 
de vous a bries paroles dire 
comment a vous servir m atire 
loyaument et devotement 
car il me samble vraiement 
se la loyautes de cest monde 
tant comme il dure a la reonde 
estoit toute en une persone 
elle ne seroit pas si bonne 
ne si grans sachiez comme ceste 
qui a vous servir m ammoneste 
car se je pooie riens faire 
ma dame qui vous peust plaire 
je le tenroie a grant victoire 
et si en avroie grant gloire 
car par m ame qant j ai pooir 
de vostre grant biaute veoir 
nule paine ne nus martyre 
ne nus max ne me porroit nuire 
mais qant ne vous puis regarder 
qui me feroit tout vif larder 
n averoie pas plus grant paine 
qu est li max qui si me demaine 
car je ne me puis esjoir 
por chose que je puisse oir 
fors sanz plus par nuit qant je songe 
car souvent me samble en mon songe 
que je vostre grant biaute voie 
qui de vivre me donne voie 
et me garde de la mort dure 
mais il me samble que poi dure 
toute voie grant alegance 
me donne que j ai esperance 
que dame de si grant noblece 
com vos languir a tel destrece 
ne me laira pas longuement 
car honis seroie autrement 
saiges estes de grant pooir 
qui si bien savez asseoir 
vos paroles qui sont soues 
dont mout devez etre loés 
que li hoirs point ne m enuit 
de ce que dites que de nuit 
pensez a moi sans nul sejour 
et que vous de nuit et de jour 
a moi servir volez entendre 
vous weil je mout grans graces rendre 
et je ausint de vous penserai 
en touz les lieus ou je serai 
et volentiers quant je devrai 
vostre service recevrai 
car vous estes si nobles hom 
que nule fame par raison 
ne deveroit vostre service 
refuser c ele n estoit nice 
apres je vous otroy tel grace 
que vous regarder face a face 
ou que je soie me porrés 
toutes les fois que vos vorrés 
car j ai plus chier que je labeure 
a ce que vie vous demeure 
que ce que je vous oceisse 
par qoy homecide feisse 
dame plaine de grant merite 
en la maniere qu avez dite 
porrez vos alongier ma vie 
mais pour ce ne feriez vous mie 
se vous me faisiez zz poi vivre 
que je de mort fusse delivre 
qant zz hom malades relieve 
se rechiet li maus plus li grieve 
ou il rechiet quoyque nus die 
que la premiere maladie 
apres il a plus de tristesse 
a ce que li homs perde ce 
qu il a eu en sa puissance 
que c il n eust que l esperance 
j ai plus chier dont apertement 
morir que languir longuement 
et morir apres tel martyre 
por dieu si m en weilliez tost dire 
se l esperance me volez 
otroier dont sui afolés 
par quoi je puisse avoir la voie 
de faire bien ou que je soie 
ou se vous me refuserés 
par quoi a la mort me metrés 
si m aist diex biaus dous amis 
je vous ai franchement promis 
ce que je puis et doy promestre 
dont vous devez mout joians estre 
car je vous ai donnét pooir 
de moi regarder et veoir 
mais le sorplus que requerés 
jour de ma vie n averés 
car au servaige de luxure 
n ai ge de moi soumetre cure 
ne je n ai talent de la paine 
soffrir qui les amans demaine 
car il sueffrent tant de martyre 
que nus hom ne le porroit dire 
tant fust saiges ne prex de l etre 
c il ne l avoit apris de mestre 
qui dit li eust et prouvé 
ou c il ne l avoit esprouvé 
mais ja soit ce que je loye 
d amours estre ne weille mie 
ainsi com j ai dit toute voie 
a vous et as autres otroie 
que de bien faire vous penés 
et cortoisement vous menés 
dame por dieu ne dites mie 
que vous ne weilliez estre amie 
car dame qui a ce ne bee 
n iert ja prisiee ne loee 
ne ja nus n iert de bon affaire 
se bonne amour ne li fait faire 
vous dont qui tant avez biaute 
tant proesse tant loiaute 
weilliez a voie d amours traire 
et essaier qu elle set faire 
car ja d amer ne serez saige 
se vous ne l estes par usaige 
qant vous l averés esprovee 
se mauvaise l avez trouvee 
refusez la hardiement 
bien sai qu assez legierement 
entree la cours d amour offre 
mais por la paine c om i soffre 
trop fors i est la demouree 
et por le fait qui trop agree 
nus hom n i puet trover l issue 
car puisque l entree est venue 
vraie l amant fait si doloir 
qu il n a pooir de riens voloir 
puisqu il aime bien loiaument 
fors ce qu il plait a son amant 
a tele court domques aler 
fait mauvais a briement parler 
puisqu il i a legiere entree 
et oissue n i est trouvee 
on la doit fuir vraiement 
et tele cours est droitement 
a la cour d emfer comparee 
car en enfer a grant entree 
mais puisc om est entrez leans 
de jamais issir est niens 
j aim miex dont demorer em france 
ou ma petite souffissance 
et avoir franche volente 
qu avoir argent a grant plente 
et demourer en honguerie 
por a autrui estre sougie 
bien doi domques hair la sale 
d amours si cruel et si male 
si covient dont que vous faciez 
tantque aillours vos porchaciez 
dame en ce dire vous errés 
or m entendez si le verrés 
vous savez bien qu il n est denree 
qui d amours soit plus desirree 
sans amour ne puet nus hom faire 
chose qui puist ne doie plaire 
amours donne commencement 
a touz biens a parler briement 
la cours d amours dont ne doit mie 
estre par vous si desprisie 
aincois la devez honourer 
et en sa sale demourer 
sire en quicomques amours plaise 
ce me samble estre plus mauvaise 
chose et plaine de grant servaige 
por ce vous proi de bon coraige 
que plus parler ne m en weilliés 
car por nient vos travilliés 
touz li mons de ceste pensee 
ne m averoit jamais ostee 
se touz jours alez ceste voie 
vous soufferrés se diex m avoie 
tant de paine et tant de martire 
k a paines le porroie dire 
dites moi c il vous plait quel paine 
soufferrai se tel vie maine 
mout bon gre vos en saverai 
se je puis si m en garderai 
car se par vous le sai biaus sire 
tant me porroit ele mains nuire 
dame se dire vous voloie 
tot le solail toute la joie 
que la fame a apres sa mort 
qui si a bonne amour s amort 
et la grant paine que recoit 
cele qui ainsint se decoit 
que par amours ne vieut amer 
dont elle fait trop a blamer 
trop vos tenroie longuement 
car par celui dieu qui ne ment 
et qui por vous morut jadis 
celes qui sont em paradis 
n ont gaires plus solaz ne joie 
que celes ont se diex m avoie 
qui bonne amour en ceste vie 
ont touz jours loyaument servie 
et qui les bons seurent eslire 
les mauvais chacier et despire 
mais des autres est li affaires 
dyvers que cil d emfer n ont gaires 
plus de paine que celles ont 
qui teles en cest siecle sont 
que refuser touz hommes suelent 
et les bons refuser ne suelent 
ce puis je bien hardiement 
dire quar je l ai propprement 
veu et si le vous contasse 
se trop tenir ne vos cuidasse 
mais bien sai que trop vous tenroie 
por ce dame mercy vos proie 
qu en cest siecle weilliez si vivre 
que vous puissiez estre delivre 
dou grant travail et de la paine 
que cele a qui amer ne daigne 
et que li diex d amours vous doie 
donner le solas et la joie 
que chascune fame desert 
qui bien en ce siecle le sert 
car ce seroit trop grant damaige 
se si bele dame et si saige 
com vous estes estoit livree 
a la paine qu ai devisee 
se c est voirs que vos avez dit 
il est bien fox qui contredit 
a ce que bonne amour commande 
car mout est sa puissance grande 
toute voie soit faus soit voir 
la grant paine ramentevoir 
sans plus m a toute espoentee 
et pour ce des ore mais bee 
a lui servir toute ma vie 
et s aucuns hom d amer me prie 
qant digne trouvé l averai 
a ami le receverai 
graces rent et bien le doy faire 
au dieu d amours le debonnaire 
qui la vostre fole pensee 
a par sa grace ainsint muee 
que vous vostre erreur rapelez 
mais qant jor de conseil volez 
se vous me vorrés otroier 
la vostre amour ou denoier 
dame par l ame de ma mere 
me samble chose mout amere 
et me fait souffrir trop de paine 
car puisque vos estes certaine 
de mon sens et de ma proesse 
li jors de conseil trop me blesse 
mais chascuns ne puet pas savoir 
ma proesse ne mon savoir 
por ce puet estre douce amie 
ma proesse ne savez mie 
et por ce pas ne mesprenés 
se le jour de conseil prenés 
mais tant me fi en ma proece 
et en la vostre grant noblece 
que pas ne me refuserés 
qant bien conseillie serés 
or pri dieu que par sa puissance 
m otroit le fruit de m esperance 
et ausint qant je penserai 
a vous qant alez m en serai 
m otroit il que vostre pensee 
soit a moi dou tout atornee " 
se zz quens se vieut amoloier 
tantqu il weille d amer proier 
une fame de bas linaige 
por ce qu i la voit prex et saige 
il porra parler par tel guise 
com la lettre mostre et devise 
en la rebriche qu il de malle 
noble et de basse fame palle 
et se ce ne li puet souffire 
il porra tieus paroles dire 
' amours m a grant pieca tenté 
de dire a vous ma volente 
et grant pieca que ma pensee 
est a vous servir atornee 
mais ains mais ne poi tans choisir 
de parler a vous par loisir 
forsque maintenant bien saichiez 
que mes cuers est si entechiez 
a vous amer et tenir chiere 
et servir en bonne maniere 
que vostre amour me fait despire 
kanc on porroit au monde dire 
et se je vostre amour avoie 
riches hom par samblant seroie 
et de vostre amour l esperance 
me donne de vivre puissance 
car je sai bien que je morroie 
s a bonne esperance failloie 
ne me faites pas dont tel honte 
que refusés l amour d un conte 
car bien devez a tel seigneur 
estre amie voire a greigneur 
ja dieu ne sa mere ne place 
que si bele fame ami face 
d omme qui soit de bas linaige 
or pensez domques comme saige 
a ce que je vos dy et conte 
et respondés si a mon conte 
que je m en tingne a bien paiez 
certes sire que bien aiez 
cele seroit bonne euree 
qui d un conte seroit amee 
he diex com je joians seroie 
se de vos amer digne estoie 
mais je trop a amer redoute 
homme qui soit de tele route 
car qant zz si haus hom deprise 
fame de si basse lingnie 
il samble que ce soit defaute 
de cuer quar dame s ele n est haute 
ne doit si noble gent amer 
se fole ne se vieut clamer 
se vous amer me couvenoit 
et li defaus de vous venoit 
por ce que vous ne vorriés faire 
ce qu a amour est necessaire 
ne je faire ne le porroie 
car ou penre ne l averoie 
l amour qu entre nous seroit nee 
ne porroit estre gouvrenee 
si vaut miex au commencement 
reculer que faire autrement 
cil dient qui d amer sont saige 
qu amours ne regarde linaige 
n autre chose et il dient voir 
je m en puis bien apercevoir 
car je faz son commandement 
qu elle commande vraiement 
que cil qui veut amer ellise 
fame qui soit a sa devise 
sans nule distincion faire 
fame qui est de bas affaire 
est paraus a une contesse 
en la court venus la diuesse 
domques vous puis je sans mesprendre 
c il me plait a amie prendre 
puisqu ainsi est que tant vous prise 
qu en vos ai ma pensee mise 
se vostre amour donnee m et 
je le tenrai je vos promet 
a trop grant chose durement 
domques vos pri ge docement 
que de vous refusez ne soie 
s ainsi est que iestre le doie 
car hom qui a victoyre vraie 
s ainsi est que deservi l aie 
ja chose ne ferai ja voir 
par quoi je ne la doie avoir 
se je bien amer vous voloie 
si m aist diex je ne porroie 
car se la gent s em percevoient 
maintenant me diffameroient 
et me tenroient trop a nice 
se j amoie si noble prince 
et bien sai quar esprouvét l ai 
que nul haut home clerc ne lai 
ja bien loiaument n ameront 
fames qui de bas lieu seront 
et s il les aimment toute voie 
lor amour tantost lor anoie 
et par oquoison mout petite 
ont tantost des dames despite 
por la lingnie despareille 
ce n est pas domques de merveille 
se je refuser ne vos ause 
a ami tout por ceste cause 
je ne sai que vostre cuers pense 
mais rien ne vaut vostre deffense " 
