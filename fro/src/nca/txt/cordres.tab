or m escoutés li grant et li menor 
bone chanson de la geste francor 
c est d aymeri lou hardi corajous 
et de butor zz paien malartous 
qui prist bataille a dant guibert lou prout 
en salerie furent li poigneor 
au matinet que crevent les audours 
toutes les guaites descendirent des tors 
li soloz luist qui giete grant clardor 
dont furent pris li palais et les tors 
chante la messe nostre arcevesques proz 
torpins de rains honques n oi mellor 
agaie espouse devent saint salvador 
lou jor la prist dan guibelin li proz 
zz anel d or li mist o doi mellor 
escrit i sont li nom nostre seignor 
qui l ait o doi ja mar avret paor 
qu il soit vencus ne noiés a nul jor 
tant fut l anel dignes et preciox 
desos zz paille qui fut fais de color 
torpins les saigne et beneist andous 
puis les conmende a deu lou gloriox 
qui lor dont force et barnaige et vigor 
tost fut chantee la grant messe maior 
francois demenoient joie et grant baldor 
de la grant joie que il voient antr ox 
tubent ces guaites chantent cil jugleor 
lai de bretaigne chantent cil vielor 
et d ingleterre i out des harpors 
li auvreignas dient zz son d amors 
grans sont les noces o vergier sos la tor 
agaie prenent cil duc et cil contor 
si l ont assisse a la table grignor 
par devent lui chantent li jugleor 
deus a quel deul departirent cel jor 
mien esciant honques ne vi grignor 
a ces paroles es vos zz licheor 
zz sarrazin cui dex doint deshonor 
qu i out tramis judas a l aumacors 
pour conter sa menconge 
ensque guiberz fut levés do mangier 
des riches noces que il font o vergier 
a ces paroles es vos zz pautonnier 
zz sarrazin dex confonde son chief 
que l aumacors i avoit envoié 
por nos francois trair et espier 
et li glos fut malduis et veziez 
por lou barnage ne fut pas esmaiez 
devent la table vint ester sus es pies 
sus zz baston s est li glos apuiés 
bien reconut guibert et sa moillier 
c anbedui orent les corones o chief 
mipart la presse des barons escuiers 
dunt il i out plus de yy et mielz 
portent pimant et clare et vin vies 
en grans hanas et en copes d or mier 
grues et gentes venissons et dainties 
li sarrazins ne fut pas esmaiez 
a sa vois clere commencait a huchier 
' barons " dist il ' pas ne me conoissiés 
je suis de france do chastel de peviers 
do gastinois do balois et do miez 
droit a sebile m en alai por marchie 
en mon chemin fui pris et espiés 
tout droit a cordres me menerent paien 
enqui me fissent damedeu renoier 
et mahomet aorer et proier 
co celeroie voirement fui trichiés 
mais bien croi deu lo verai do ciel 
par foit guiberz je suis tes mesagiers 
mais ge ne sai se li miens pros iert 
je meu de cordres ersoir a l anuitier 
li rois judas en est alés des ier 
li aumacors et tuit si chevalier 
n i a remeis sarrazin ne paien 
de garnement sont tuit plain li celier 
se tu ne vas la terre chalangier 
et lou pais au pere ta moillier 
ja deu ne place lou glorios do ciel 
ja mais por armes tu montes en destrier 
ne ge si face " guiberz li respondie 
i li a dit ' amis alés mangier 
et en apres me serai consailliés " 
et dist li glos ' j ai molt mal en mon chief 
ne vos poist mies ne puis mie or mengier 
mais zz petit me voil aler colchier " 
et dist guiberz ' de gres et volantiers " 
il en apelle yy de ses chanberiers 
a son hostel l en a mené reniers 
en blanc lit ont lou glouton colchié 
puis s an repairent as noces o vergier 
pour lou deduire et por esbanoier 
et li glos fut malduis et veziez 
lieve do lit ou il estoit colchiés 
il ne dormist por tout l or desos ciel 
parmi les portes li glos fuiant se fiert 
jusc a l angarde est venus as paiens 
con il les voit si conmence a huchier 
' barons " dist il ' trop vos poés targier 
francois vos ai trais et espiés 
il sont tuit ivre la u sient au mengier 
des riches noces que il font o vergier 
car il nen ont ne lance nen espiet 
ne n ont tant d armes dont se puissent aidier " 
paien l entendent joiant an sont et lie 
es chevas montent sans plus de l atargier 
vers salerie prenent a chevalchier 
li rois judas monta sor destrier 
se deus n en panse li gloriox do ciel 
francois sont mort ocis et destranchié 
se deus n i fait miracles 
de premerains les vit escuier 
qui repairoit d abuvrer son destrier 
qu i lou voloit aler faire saignier 
trait la coroie s ait lou col alaissié 
garda aiers vit l orguel des paiens 
inellement vint poignant o vergier 
a sa vois clere conmencait a huchier 
' seignor francois trop i poés mangier 
veez quel force i vient ci par darriers " 
francois regardent voient venir paiens 
les tables boutent devent aus a lor pies 
grues et gentes venissons et dainties 
respent pismanz et clares et vins vies 
en grans henas et en copes d or mier 
cuens aymeris s an est levés prumiers 
agaie en moine s ait lou paille escorcié 
et sarrazin les vont ferir daiers 
copent lor testes et poinz et bras et pies 
oés seignor con mortel anconbrier 
en ont mors ocis et destranchiés 
pris fut guillelmes et dan bertranz ses nies 
guiberz li rois et hernalz li prisiés 
paien s an tornent molt ont bien esploitié 
sus les chamois lievent les chevaliers 
daiers les dos lor ont les pies liés 
i les conmendent a pautonniers 
qu es vont batant de fus et de leviers 
et dist hernalz ' or suis bien avilliés 
cant vaselage ne me puet ci aidier " 
et dist guillelmes ' je l vos dis bien des ier 
mar conmencames les noces o vergier 
bien est chaus nostre faiz antre pies " 
nes agaiete monta sor terrier 
vit son seignor c an moinent pris paien 
a sa vois clere conmencait a huchier 
' a guiberz freire gentis frans chevaliers 
tos estes mors cant mes pere vos tient 
deus con ai pou antre vos bras cochié 
porai vos mais acoler ne baissier " 
laissier se volt jus del mont desrochier 
cant la retint dans aymeris li viez 
i li a dit ' belle ne t aimaier 
c est bien costume que soit pris chevaliers 
mais par l apostre c on an rome requiert 
mar les baillierent par les anges do ciel 
fil a putain licheor pautonnier 
miolz s oseroient trestouz les dois mangier 
qu i les osassent adeser ne touchier 
ancor puis ge bien par nuit chevalchier 
porter mes armes et corre mon destrier 
se deus guairist trestous mes eritiers 
j es cuit requerre la ou il seront mielx 
se pechies ne m enconbre " 
dans aymeris s est forment airés 
il vest l aubert puis a l iame lacié 
cainte a l espee a son flanc senestrier 
monte en la selle do bon corant destrier 
ot a son col escut de cartier 
et en ses poins roit tranchant espie 
devent au fer confanon lacié 
nerbonois s arment a cheval et a piet 
gerarz de blaives guielins et gautiers 
bueves li pros et guairins li prisiés 
par nom apelent chascon son escuier 
' fil a putain baille ca mon destrier " 
qui lors veist francois descordillier 
con il s an issent et sarré et rangié 
fors par la porte qui ainz ainz qui mielz mielz 
aubers fremir et ces chevas fronchier 
furent devent el prumier chief 
estre la force qui lor vint do vergier 
baldus enchaucet devent el prumier chief 
ites convers ne fut mais crestiens 
buer soit de l ore que il fut baptisiés 
trestoute jor les ait si enchauciés 
desi a l ore que solaz dut colchier 
ne fut il ore ne jotast chevaliers 
tant i ot mors sarrazins et paiens 
li chans en est anconbrés et jonchiés 
dex ne fist home qui tant soit veziés 
qu es poist metre n an chartre nen an bries 
es aymeri armé sor son destrier 
anbrunché l iame bien sanble chevalier 
lou destrier broche des esperons d or mier 
selonc une aigue les a tant aprochiés 
s es vait ferir en la coe daiers 
en a mors puis rabatoit lou tiers 
et puis rebroche lou bon corant destrier 
sor son escut vait ferir aucibier 
cosins butor et ses confanonniers 
tant con tint l ante l abat mort do destrier 
et trait l espee si li cope lou chief 
a vois escrie ' licheor pautonnier 
si m aist dex trop lait vos en fuiés 
tornés aier que vostre pros iert 
apres moi vienent tel chevalier 
de caus de france des bien aparailliés 
s es poés prandre bien avrés esploitié 
dedens vos terres en serois miolz prisié " 
li rois butor d aufriqque li guerriers 
fist la riergarde armés sor destrier 
li glos alait en traversant daiers 
que de la joste se voloit aiesier 
vit aimer molt bien aparailliét 
i li demande ' qui es tu chevaliers " 
dist aymer ' ja por toi n iert noiés 
par nom m apelent aymer lo guerrier 
fil aymeri de nerbone lou viel " 
dist li paiens ' je sai bien qui tu es 
dedens nos terres t molt oi prisier 
molt te redoutent sarrazin et paien 
mais tu m es mort mon nevot aucibier 
voir dites sire " aymer respondie 
' je li copai a m espee lou chief 
que fais paiens panse de l esploitier 
ans de vengence ne fus mais si aissiés 
n o ferai sire " dist butor ' par mon chief 
je suis tos sols en cest grant anconbrier 
n ai de regart fors moi et mon destrier 
riches rois lou me tramist l autrier 
celui de perse s ait nom galeriens " 
dist aymers ' molt est beaus li destriers 
voir dites il n a mellor sos ciel 
por bien foir ne pour tost enchaucier 
ne por ost veoir nen acointier 
pour leues core tot santier 
n ai ge regart que je soie bailliés 
je voi ta gent qui molt m ont aprochié 
done me trives garde ne me targier 
que li sejors ne m avroit pas mestier " 
dist aymer ' je te ferai targier 
je vos afi des grans vertus do ciel 
ne m i savra croistre cil anconbriers 
que nus m i vigne secore ne aidier " 
et dist butor ' se vos ce faissiez 
je diroie qu il n a tel chevalier 
en nulle terre en france ne sos ciel 
ber car t en torne panse de l esploitier 
pren me les trives puis si repaire aier 
pres suis de la bataille " 
endous les os furent selonc tertre 
selonc la rive au pasage d une aigue 
paien vont outre d autre part la traverse 
furent as haubers et aus helmes 
li autre en moinent et bertran et guillelme 
guibert lou roi et hernalt lou susperbe 
et butor sist el destrier de castelle 
que li tramist galerien de perse 
n ou randist pas pour l onor de valtermes 
qui li randist sarragoce et tutelle 
qu ou dos li sist ausin pot segurs estre 
conme s il fust ens es tors de palerne 
et fut plus noirs que pane d alundrelle 
et vait plus tost par roches et par tertres 
c autre cheval ne fait la plaigne belle 
voit l aymers ou dos li vosist estre 
dist aymers ' biaus gloriox celestres 
si voirement con tu venis en terre 
et tu fus nés de la virge pucelle 
me dones hui cel bon destrier conquerre " 
lou destrier broche con chevaliers honestre 
parmi tertre si li lasche la resne 
vint a ses homes par devent ous s arreste 
' seignor " dist il ' pour deu lo roi celestre 
me sofrés hui une bataille a faire 
ci a roi qu est molt de fiere geste 
butor a nom si faitement s apelle 
joste demande et trues me vient querre 
qu il n ait regart por home de ma terre 
que se j o puis abatre de la selle 
au branc d acier tenir ancontre terre 
de lui poriens de guibert gent plait traire 
et de bertran et do conte guillelme 
s ansin n o fais dont suis ge mors en terre 
que ge ne doi mengier en escuelle 
boivre a hanap ne parler a pucelle 
tos jors me tigne li sicles por fumelle " 
aymeris l ot a la chenue teste 
' oil " dist il ' chaitis cuvers susperbes 
venistes vos icel consail conquerre 
si m aist dex ans ne fus de ma geste 
tornés aiers coars de pute terre 
se vos eschape li paiens de palerne 
moines serés dedens une chapelle 
vos n avrés mais c on sol jornal de terre 
dont vos vivrés de racines et d erbes 
grant demi piet avrés rese la teste 
bien sanblerés bricon a haute feste 
vos ne savrés ne matines ne vespres 
ens en ton poing porteras ta lanterne 
en ton gieron avras ton escuelle " 
ot l aymer tos li cuers l an saltelle 
dist aymer ' ci a males novelles 
si m aist dex miolz volroie mors estre 
que s an alast li paiens de pute aire " 
lou destrier broche si li lache la rene 
au sarrazin restorne 
voit aymer que ses pere l angoisse 
lou destrier broche si li tranche lou cople 
conme leupart cui sa chaiene est route 
apres butor fierement esperone 
si lou consuit au paser d une conbe 
con il lou voit fierement l araissone 
' torne paiens cuvers car esperone 
trives t oi pris par foit de tos mes homes 
que ne seit croitre celle besogne 
que nus me vigne ne aidier ne secorre " 
aymer broche et li sarrazins torne 
bruiant li vint tout ansin con li foldre 
mais aimer qui mie n an redoute 
fiert lou paien en l escut sor la bocle 
ens o milieu o luist li escharboncles 
de l or d arabe i out onces 
l escut li perce et de l auber les doubles 
sa bone ensaigne les lou coste li boute 
que il l ancline tout anvers sor la crope 
mien escient ja an par alast outre 
cant li paiens tira sa raine double 
vit aymer de tant ruiste persone 
ne l atandist por trestot l or de rome 
guenchist lou chief do cheval si s an torne 
mais aimers li revint a l ancontre 
vient au paien au branc d acier li joste 
si l anclina tout anvers sor la crope 
molt bien l anpoin si l an porta tout oultre 
puis passe avent si lou prent par la gole 
' cuvers paiens livrés estes a honte 
se ne me rens dant hernalt de gironde 
lou cuen bertran et guillelme son oncle 
et roi guibert qui barnages abonde " 
et aymer lou randi a ses homes 
oés seignor con grant deul et quel honte 
pris fut butor mais li chevas s an torne 
voit l aymer si grant deul il n ot honques 
il jure deu et saint pierre de romme 
qu il n en guerpirait mie 
voit aimers que li chevas s an fuit 
il out butor a ses homes randut 
lou destrier broche des esperons agus 
desic a l aive n i out rene tenu 
voiant francois s estoit o gue ferus 
en une fosse est ses chevas chaius 
grant fut li aive reclost sus l iame agu 
aval l an moine li ravois et li brus 
dist aymeris ' mon enfent ai perdu 
cist est ci mors que ja mais n iert veus " 
il escrie ' lichiere que fais tu 
car te reprent au ravoi de desus " 
mais li frans dus ne l a pas entendu 
tel noise moinent li persant et li tur 
mais aymer ne fut pas esperdus 
lou destrier broche des esperons agus 
li bons chevas recovre sa vertu 
fors l a gité do ravoit et do brut 
ansc aymer fut d autre part venus 
sus li corrurent li persant et li turc 
dars li lancent devent an son escut 
et ou col de l auferrant crenu 
et ens es pens de l auberc qu ot vestu 
l an fierent des espies esmolus 
deu lou guairit qu il ne l ont abatu 
et li chevas qui est de grant vertu 
et aymers ne fut pas esperdus 
traite a l espee dont li pons a or fut 
fiert paien desor son hiame agu 
desiqu espaules l a tranchiét et fandu 
et refiert l autre que mort l a abatu 
et puis lou tiers sic au quart est venus 
lors s esmaierent li persant et li tur 
dist l un a l autre ' fenimons est venus 
c est granz martire qui sus nos est corus " 
et li francois sont ens es gues feru 
por aymer que il on secorrut 
grant noise moinent li paien et li turc 
li bons chevas en entendit lou bruit 
guenchist lou chief s est aieres venus 
et aymer ne fut pas esperdus 
tant l atandit c aus renes l a tenu 
cant aymer ot butor retenu 
et lou cheval qui est de grant vertu 
fors des gues s an restorne 
li gentis cuens est issus fors des gues 
ses escus fut perciés et estroés 
et ses haubers demailliés et fausés 
et ses chevas ferus par les costes 
d un dairt d acier fut ens el chief navrés 
ne li out pas mestier li sejorners 
si con il vint a l issue des gues 
antre ses cuisses chiet mors enmi lou pret 
celui guerpist s est en l autre montés 
poignant i vient de france li barnes 
pour lou destrier veoir ne esgarder 
tant vos sai dire de la soe fierte 
de plaine lance n i puet on adeser 
dans aymeris apelait aimer 
' di va lichiere garcons demesurés 
cant ge te vi dedens celle aigue antrer 
ne te soi tant huchier nen apeller 
tu me dengnasses oir nen escouter 
je n an poi mais sire " dist aymers 
' car molt estoie d autre chose anconbrés 
voire lichiere " dist aymeris li ber 
' chevalerie doit li ons esgarder 
ansin la face qu il n en soit fos clamés 
voir dites sire " ce respont aimers 
enten en fustes folement porpansés 
cant fors de l ost issistes a celer 
vos n i menastes ne conpaignon ne per 
soz andernai deus estre tués 
se ne fussent les grans vertus de de 
et dans baldus li rois de balegues 
honie fust sainte crestientes 
qu est ce diable c onques mais oi tel 
de nos enfances c avés vos a parler 
cans l ons est viel si se doit resposer 
et en ses chanbres sainier et ventoser 
et jones hons se doit forment pener 
tantque il soit petit alosés 
voire lichiere " dist aymeris li ber 
' dites vos dont que j aille resposer 
ne an mes chanbres sainier ne vantouser 
s estiez autre par la foi que doi de 
sanpres iroie vers ton cors esprover 
voir dites sire " ce respont aimer 
' ja mes escus ne vos seroit veez " 
dont s aira dans aymeris li ber 
prist troncon d un espiet noielét 
desor son hiaume velt ferir aymer 
cant dan bernarz li cort des poins oster 
et dans baldus li rois de balegues 
' sire aymeris molt grant tort avés 
or vos deust de vos enfens manbrer 
que sarrazin en moinent outre mer 
se deus n en panse ja mais n es revarés " 
dist aymeris ' molt grant torst en avés 
qui mon grant deul ci me renovellés " 
cant ot mantoivre de guillelme au cor nes 
et de bertran et d ernaut lou sané 
et de guibert lou chevalier manbré 
tos li lignages en demoine deul tel 
sos ciel n est home qu es puist reconforter 
sonent graille por lor gent assanbler 
bertran i laissent et guillelme au cor neis 
guibert lo roi et hernalt lou sané 
mais gent eschange lor en a dex doné 
butor lo roi en moinent 
si con francois vinrent an salerie 
deus con grant deul troverent en la ville 
plorent il dames pucelles et meschines 
et la moillier dan baldus d orcanie 
moine tel deul que n a soing de sa vie 
destort ses poins et ses chevox destire 
dans aymeris a la barbe florie 
descent a piet au perron sos l olive 
ancontre vint agaiete s amie 
si efraee con do sans n eust mie 
a ses poins depiece sa poitrine 
a vois escrie ' mercis aymeris sire 
hei gentis cuens de mon seignor n ai mie 
a deus " dist elle ' li filz sainte marie 
por vostre amor recui ge batetire 
et volantiers ferai vostre servisse 
maisque me rans dan guibert a delivre " 
elle se pasme ne se pot tenir mies 
grans fu li deuls leans en salerie 
nes deu tonnant nen i oist on mie 
tel deul moinent des contes 
grans fut li deuls li bruis et la tancons 
cant agaiete revint de pamissons 
dans aymeris la dreca contremont 
les iolz li baisse la bouche et lou manton 
' belle " dist il ' ne me mat en error 
car se deu plaist bien les an giterons 
la merci deu gent eschange en avons 
butor lou roi d aufrique lou baron 
puet estre voirs " la pucelle respont 
' mostrés lou moi savoir se l conoistrons " 
dist aymeris ' aparmain lou verrons " 
butor amoinent sos lou pin au perron 
tant vos sai dire de la soue facon 
sor tos les autres ot grant lou cors et lonc 
et fu velus des les pies dec an son 
entre dous iolz ot demi piet de front 
les bras out gros les poinz quarrés an son 
il en apelle aymeri lou baron 
' ou est agaie que veoir la volons 
veez me ci " agaiete respont 
' pour sarrazins celer ne nos querons 
ne vos vi honques mais bien vos conoisson 
mes amis estes mais ge ne vos ain prou 
molt cortement ont duré nos amors " 
elle an apelle aymeri son seignor 
' sire " dist elle ' portés li grant honor 
il est plus riches que n est li aumacor 
si lou metés lai desus en la tor 
nen itrait mais par deu lou gloriox 
se ne me rant dan guibert mon seignor 
je li trairai les ioz do chief andox " 
et dist butor ' dame molt estes proz 
il est escris en la loi paienor 
que nulle femme ne doit avoir pardon 
qui trop par est hardie " 
or contralie agaiete butor 
' dame " dist il ' molt avés lou cuer gros 
ce sai ge bien molt avés lou cuer gros 
et vostre pere avés mené por fol 
de son pais l avés geté a tort 
guiberz en porte ou chief corone d or 
une grant piece en serois a repos 
perdut en as la joie et lou deport " 
et dist agaie ' dit m avés vilain mot 
ans nul reproche n oi ge mais si fort 
de la prison n isterés ja mais fors 
s avrés porit et la char et les os " 
dist butor ' dame ne seroit mie drois 
je ne ai mie guibert en mon pooir 
ne l aumacor n est mie si destrois 
vaillant denier en feist ja por moi " 
et dist agaie ' trestos les me randrois 
ou se ce non les menbres perderois " 
lors rit baldus s o reconte aus francois 
or demoinent grant joie 
entre bernart et son freire guairin 
et aymer et son pere aymeri 
vont agaiete et butor departir 
c ans puis ne l laissent ne choser ne laidir 
par la main destre lou prist cuens aymeris 
joste sor paille l asist 
cortoisement l an a raisson mis 
' car fais pais freire " dist li cuens aymeris 
' volantiers sire " li sarrazins a dit 
' prenés avoir tot a vostre plaisir 
et reancon de mes mellors amis 
tant vos donrai entre argent et or fin 
n o porteroient mul arabi 
dex " bernarz ' con grant avoir a ci 
ans tant n en out li riches rois pepins 
molt estes riches freire " dist aymeris 
' voir dites sire " ce dist li sarrazins 
' plus ai avoir que trestuit mi voisin 
mais une chose vos di ge bien de fi 
de la prison ne voil ge pas issir 
tantque j aie guibert a raisson mis 
de felonie apelé et sorpris 
do roi judas qu a tel tort a trai 
por coi li tost sa terre et son pais 
ne agaie sa fille " 
dist aymeris ' dont seroies tu ber 
et pros et sages et chevaliers manbrés 
des mellors que lan poist trover 
n en paienime n en la crestiente 
se tu mon fil ossoies apeler 
je t afi bien des grans vertus de de 
se t o pues vaintre en bataille chanpel 
je t en lairai trestout quite raler " 
dist li paiens ' en pardon en parlé 
se me pooie vers guibert esprover 
il est si fel et traitre mortes 
ou chief ne doit corone d or porter 
je vos conment que les iolz me crevés 
di va francois con estes forsané 
et outrageus et trop desmesuré 
cuidiés nos vos ansin deseriter 
si a grant tort fors do pais geter 
par mahomet que ge doi aorer 
se ge puis fors de prison eschaper 
ja piet de vos n an lairai restorner " 
adont s an rit dans aymeris li ber 
molt fut cortois en s an volt airer 
ans tient tout a folie 
salerie fut butor en prison 
francois lou tienent qui bien lou garderont 
n en puet issir por nulle reancon 
se de guibert ne fait delivrisson 
congiet demandent en lor terre s an vont 
li rois judas demande ses prisons 
on li amoine soz lou pin au perron 
genz fut guiberz s out clere la facon 
vairs ot les iolz et chevox ot blons 
s out droites janbes et bien fait lou talon 
deus con li sient andui li esperon 
genz fut guibers et bertranz fut molt proz 
guillelmes fiers et hernalz corajos 
or les esgardent li sarrazin felon 
dist paiens qui ot nom rubion 
' par mahomet molt sont bel cil bricon 
cil au cor neis resanble bien baron 
veez con fronce et lou neis et lou front 
se il avoient tex conpaignon 
maisqu il eussent garnemens et ados 
ancui trarroient paien male chancon " 
li rois judas apelle ses prisons 
' li quex est rois que veoir lou volon 
vez me ci sire " dans guiberz li respont 
' mes seures estes mes ge ne vos ain prout " 
par la main destre l a pris li aumacor 
puis li aplaigne les chavox qu il ot blons 
si l a assis les lui sor lou perron 
' amis " dist il ' molt as gente facon 
va si fai pais vers judas mon seignor 
rent li sa terre et trestoute s onor 
prise as agaie ja n i avras prout 
mien escient tu es rois des bricons 
mar baillas la corone " 
' amis " dist il ' tu as agaie prise 
et espousee a la francoise guisse 
va si fai pais si nos rent salerie 
et andernai et la tor d augorime 
se tu n o fais ceu tien ge a folie 
par mahomet tu en perdras la vie 
mort sont cil autre et livré a martire " 
et dist guiber ' vos dites la folie 
en deu me fi lou fil sainte marie 
ansoies iert morte trestoute paienime 
n aiez paor je ne m en fuirai mie 
ans garderai et lou bourc et la ville 
et lou palais et la mahomerie 
l or et l argent c on ne l an traie mie 
tantque venra cuens aymeris mes sire " 
judas l oit a poi n enrage d ire 
prist l aumacor par la menche de sigle 
par d une part en consail l an guie 
' par mahomet ge cuit que voir se die 
que trop sont franc de grant chevalerie 
lou mien consail ne lairai ne vos die 
je m en irai ne vos en poist il mie 
si en menrai guibert dedens sebille 
tant lou tendrai qu il me randra ma file 
et vos ferés de ces autres justise " 
dist l aumacor ' j entent bien que vos dites " 
lors pansa bien toute sa coardise 
de lui n avra ne confort nen aie 
li rois judas ne s an targe mie 
devent la none est issus de la vile 
guibert en moine o lui dedens sebile 
grans fut li deus a celle departie 
plore bertranz et guillelmes sospire 
hernalz s an pasme au peron de pofie 
' hei guiber freire dans chevalier nobile 
deus con depart la nostre conpaignie 
que dirait ore la dolante chaitive 
dame hermengart cant elle l ora dire 
molt me merveil s elle remaint en vie 
ta dolante de mere " 
va s an guiberz et li autre remainent 
bertranz s an pasme au perron de sartaigne 
' honcles guiberz mal part nostre conpaigne 
or vos en moinent paien en terre estrange 
ne vairés mais de nerbone la plaigne 
hermengart dame con grant deul vos angraigne 
mais par les sains c on requiert en bretaigne 
se deus guarist nostre riche conpaigne 
bernart mon pere et hemon d alemaigne 
molt en trairont paien male bargaigne " 
or les esgarde si lor fait laide caigne 
' fil a putain malvaisse gent estrange 
mar nos baillastes honques " 
sebille en ont guibert moné 
molt lou fist bien li rois judas garder 
a grant honor que ne l ossa muer 
car molt redoutet aymeri lou barbé 
et lou lignage et lou fier parente 
et l aumacor est a cordres remeis 
lou chatremier apele baufume 
' fai me ces pris en ma chartre geter 
n en istront mais par mahomet mon de 
s avront poriz les flans et les costes " 
et dist hernalz ' je cuit que vos gabés 
ce nen iert mies an trestout vostre ae 
ansois avrois lou chief do bu sevré " 
dist l aumacor ' laissiés vostre parler 
tost vos poroit a folie torner 
je vos metrai en si dolant oste 
mien escient c ains ne fustes en tel " 
sus en la chartre les moine bafaumes 
prist l uiselet contrement l a levé 
tos trois les contes fist aval avaler 
asses i trovent et wivres et malfeis 
bos et colovres et grapaus et coes 
et dist hernalz ' ci a malvais oste 
si m aist dex " ce dist bertranz li ber 
nos somes tuit a martire torné " 
et dist guillelmes ' il ne puet ore estre el " 
enmi la chartre ont perron trové 
granz fut et larges et de mabre listé 
sus sont assis li conte naturel 
tuit ensanble conmencent a plorer 
deus tant fort se garmentent 
or sont li conte en la chartre remeis 
trite et dolant irié et abomé 
que trop i out et wivres et malfes 
bos et colovres et crapaus et coes 
oés seignor con lor est ancontrés 
quelle aventure jhesu lor a doné 
li aumacors ait une fille tel 
nom ot nubie ansin l o je nommer 
gent ot lou cors et bien fait et molé 
blanche ot la char con la flor en este 
belle bouchete si out trestis lou neis 
vars out les iolz con falcon mué 
il n ot si belle en cites 
ell ot bertran sos lou pin esgardé 
elle lou vit en la chartre geter 
molt lo vit bel et gent et acesmé 
gros par espaules graille par lou baldre 
blont ot lou poil menut recercelé 
vars out les iolz conme falcon mué 
tel deul en fait lou sanc cuide desver 
mais por son pere ne l osa demostrer 
elle en laissait lo boivre et lou mangier 
s elle n i puet tot maintenant parler 
de deul mora n en partira par el 
tant en est adolee 
or sont li conte en la sale perrine 
asses i trovent et colovres et wivres 
bos et coes et vers de mainte guise 
oés seignor con deus lor fist aie 
li aumacors ot une telle fille 
par son droit nom l apelloit on nubie 
blanche ot la char brunete la sorcille 
s ot afublé mantel d aumarie 
ans sarrazine mellor ja ne veistes 
fut honques mais dame de si grant vide 
trestoute sole sans point de conpaignie 
s en est montee en la sale perrine 
mipart la presse de la gent sarrazine 
voit baufume si li conmence a dire 
' amis beaus freire se mahons vos guarisse 
que font francois sont il ancor an vie " 
cil respont ' dame livré sont a martire 
molt me merveil conment tant puent vivre 
que n es menjuent et colovres et wivres 
en i a qui ne s esmaie mie 
bacheler meschin de barbe prime 
forment menace nostre gent sarrazine 
et jure deu lou fil sainte marie 
car s il puet estre de la prison delivres 
ja de paiens n an laira sol vivre " 
la dame l ot tos li sens li fremie 
' deus " dist elle ' li filz sainte marie 
por vostre amor recevrai baptistire 
maisque me rent dan bertran a delivre " 
lou chartremier apelle par grant vide 
' amis beau freire mervaille t oi dire 
se ge quideve que paiens n ou disisses 
je te feroie d avoir manant et riche " 
cil respont ' dame la vostre conmendisse 
je suis vostre hons que vos plaira si dites 
de nulle chose que vos me sachiés dire 
miolz me lairoie demanbrer et ocirre 
que ja deisse a la gent sarrazine " 
et dist la dame ' par mon chief beur lou dites 
prout i avrois ne puet remanoir mie " 
andui s apuient au perron de poufie 
mien escient tel chose i avra dite 
dont iert bertranz de la prison delivre 
et hernalz et guillermes 
or est nubie el palais principer 
endui s apuient et elle et bafumes 
de tel paien n orés ja mais chanter 
filz fut d un roi d oltre de mer 
a l aumacor fut petis aportés 
por tant c o tient de mout grant feaute 
li conmenda ses prisons a garder 
i l en servit par itel lealte 
mien escient con m orés devisser 
miolz li venist c o tuast a pel 
sa dame apelle ' que volrés vos ovrer 
je suis vostre hons et plevis et jurés 
de nulle chose que me sachiés conter 
miolz me lairoie a cheval trainer 
ardoir en feu et la poldre venter 
que li paien en susent verte " 
et dist la dame ' ja orés mon panse 
faites me tost a dan bertran parler 
se puis tel chose la devers ous trover 
ensanble ou aus m en voldrai ge aler 
si me ferai baptisier et lever 
et t en volrai ensanble o moi moner 
mes chanberlans serés et mes privés 
tos mes tresors vos iert abandonés 
ci a bon plait dame " dist baufumes 
' bien a ans ge l avoie enpansé 
que ge voloie damedeu aorer 
mais ne l osoie por paiens demostrer " 
et dist la dame ' cist plais est bien monés " 
dec a la chartre l an moine baufumes 
prist l uiselet contremont l a levé 
tos les contes en prist a apeler 
' baron " dist il ' conment vos contenés " 
et cil respondent ' conme malaure 
ci nos manjuent diable et malfe 
di va lichiere qu en as tu enpansé 
me vos tu faire si longement juner 
va si nos fai a mengier aporter 
ne puet ore estre sire " dist baufume 
' ancor ne l ai l aumacor conmendé 
ne vos poist mie autre novelle orés 
ou est bertran faites l an pies lever 
ma gentil dame voldroit o lui parler 
l aumacor fille qui tant fait a loer 
il n a si belle en cites 
se il li velt plevir et afier 
qu i li fera toutes ses volantes 
ancui serés de prison delivré 
dex " dist bertranz ' qui an crois fus penés 
sainte marie dame ne m obliés 
amis beau freire fai la ceans antrer 
a solement petit de clarte 
tantque ge truisse petit de clarte 
que celle chose ne savra demander 
tout ne li soit plevis et afiés " 
dist la pucelle ' gentis estes et ber 
par mahomet ja m i varrés antrer 
s o me devoit torner a grant vilte " 
en la chartre antre et elle et baufumes 
et descendirent sos lou mabre listé 
or parleront ansanble 
or est nubie ens en la chartre au fons 
une fenestre avoit devers la tor 
devers la mer qui cort de grant vigor 
et baufumes se dreca contremont 
la fenestre ovre si parut la clardor 
li cuens bertranz se dreca contremont 
voit la pucelle a la clere facon 
antre ses bras la receult par dolcor 
' deus " dist bertranz ' con gentil conpaignon 
car pleust deu et son saintisme nom 
que la tenise en ma delivrisson 
en salerie sos lou pin au perron 
ne la rendroie por tout l or de cest mont " 
et dist la dame ' baissiés vostre raisson 
que ne vos oient li sarrazin felon 
car se deu plaist bien vos en geteron " 
dist bertranz ' dame a deu beneicon " 
lou chartremier en a mis a raisson 
' amis beau frere " dist il ' con as tu nom 
balfumes sire ansin m apelle lon 
se vos volés je devenre vostre on 
mais an ma vie tos jors vos serviron " 
et dist bertranz ' a deu beneicon 
se ge cuidoie qu il n i est traisson 
que n o disises paiens ne aumacor 
si m aist dex tiens en seroit li pros " 
et dist la dame ' baissiés ceste raisson 
que ne vos oient li sarrazin felon 
par lui sera canque nos en feron 
en salerie avoc nos l an menron 
ensanble o moi si lou baptiseron " 
et dist bertranz ' ja ne li veerons 
tost li donrai et terres et honors 
et autres menandies " 
or est nubie en la chartre soz terre 
ens en la tor avoit une fenestre 
baufumes l ovre la clarte parut belle 
li cuens bertranz esgarde la pucelle 
i la vit gente et eschavie et belle 
de sa beaute ne vos soi plus retraire 
en realmes ne trovast on plus belle 
' sire bertranz " dist nubie la belle 
' por vos crerai jhesu lo roi celestre 
et guerpirai tervagant et sa geste 
et l aumacor et trestoute sa terre " 
et dist bertranz ' je vos afi sor belle 
que ja mais n aie feme ne pucelle 
fors que vos dame que trop estes belle " 
i li afie a sa belle main destre 
si li plevist et hernalz et guillermes 
et dist la dame ' ceste fiance est belle 
je m en irai porchacier nostre afaire 
je revenrai desi a poi de terme 
ne vos esmaiés mie " 
or a bertranz la pucelle plevie 
il et guillelmes et hernalz li nobiles 
se deus ce done li filz sainte marie 
qu ele les face de la prison delivre 
et il l an puet mener an salerie 
i la prendra ne puet remanoir mie 
ans d autre chose n i out parole quise 
feurs de la chartre issit fors la meschine 
puis en monta en la sale perrine 
mipart la presse de la gent sarrazine 
l aumacor fut en la mahomerie 
la gentis dame ne s an atarge mie 
halce lo chainse et lieve la pelice 
feurs do palais s an torna la meschine 
ans ne fina si vint en la cuisine 
maistre queu ne trova elle mie 
c on garcon qui rostissoit cine 
out la prevee destanpree et planie 
lou vit si li conmence a dire 
' beau freire car me donés ce cine 
vos donre cest pelicon hermine 
escientre miolz de livres " 
cil respont ' dame vos me volés ocirre 
mahomet vos n en porterés mie " 
dame l ot a poi n enrage d ire 
la paume si l an fiert lonc l oie 
cil out paor si li guerpit lou cine 
elle li tost s a la pevree prise 
vint a la bous si l a de vin anplie 
prist foesces et gastel de cimes 
une toiaille a trové de sigle 
et prist lou pain a l un des chies lou lie 
la gentis dame ne s an atarge mie 
ans remonta en la sale perrine 
droit a la chartre ne cesse ne fine 
et vint as contes lou mangier lor delivre 
' magiés asses fran chevalier nobile 
en deu me fi lou fil sainte marie 
vos me vairés demain ans ore prime 
l autre mangier prendrons en salerie " 
et dist bertranz ' belle suer dolce amie 
jantis pucele ne m obliés vos mie " 
et dist la dame ' vos parlés de folie 
vos estes pros et chevaliers nobiles 
mais ci androit parlés de vilonie 
de ceste chose que ge vos ai promise 
foi que doi au fil sainte marie 
miolz me lairoie demanbrer et ocirre 
qu elle ne soit bien par moi sevie 
se ne vos fais de la prison delivre 
et s avoc vos n en vois en salerie 
miolz en voil estre morte " 
va s an nubie que n i volt plus ester 
elle crient molt trop n i ait demoré 
que ne lou sachent sarrazin et escler 
l uis de la chartre a par defors fermé 
que par defors nus hons n i pot nus hons antrer 
dedens la chartre fait antrer baufumer 
devent les contes a mangier atorner 
et cil menjuent et si burent asses 
li vins est fors o chief lor est montés 
qui lors veist hernalt lou viel barbé 
roillier les iolz an guisse de sangler 
batre les dens en leu de forsané 
guillelme apelle et bertran lou sané 
' baron " dist il ' tuit troi sons ajosté 
mais par la foi que ge vos doi porter 
ne foi que doi aymeri lou barbé 
molt par feumes chaitif maleure 
cant en la chartre nos laissames geter 
que n en eumes ou tués " 
et dist guillelmes ' que plus furent asses 
ne peumes pas envers ous reveler " 
et dist hernalz ' nos fumes enchanté 
mes hardemens me fut lo jor enblés " 
lou chartremier apelle baufume 
' di va lichiere qu en as tu enpansé 
nos ves tu faire longement ci ester 
que dit nubie ta dame o lo vis cler 
nos garnemens nos faces aporter 
les blans haubers et les brans d acier cler 
s irons veoir sarrazins et escler 
ens ou palais maginois principer 
tost en avrons lou palais delivré 
et l aumacor avra lou chief copé 
reposés sire por deu " dist balfumes 
' ma gentis dame ne vos ait obliés 
je ai ceans haubers aportés 
et espies et hiames gemés 
et espees qui molt font a loer 
dex quel destrier qu elle a bertran doné 
lou sor balcent qui li vint d outre mer 
a l aumacor lou tramist aorreis 
riches rois la outre de la mer 
por trau qu i nos avoit fausé 
par tent s an est avoc lui acordés 
d autres armes covrerons nos asses " 
cant cil l antendent grant joie en ont moné 
' baufume freire " dist li bertranz li ber 
' se dex donoit li rois de maieste 
que cel cheval poisse el dos monter 
et nos fussiens la fors au plain joster 
et de nos armes garnit et conraé 
si nos siuguissent sarrazin et escler 
sanpres veraies chevaliers esprover 
tant i ferriens des espees deles 
desus les mors ferriens les vis passer 
molt estes pros sire " dist balfumes 
' vos et guillelmes et hernalz l alosés 
que bien lou dient sarrazin et escler 
baufume frere " ce dist bertranz li ber 
' por lou servisse que tu m as presanté 
te ferai d avoir riche " 
