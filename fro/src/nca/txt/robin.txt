robins m aime robins m a 
robins m a demandee si m ara 
robins m acata cotele 
d escarlate bonne et bele 
souskanie et chainturele va 
robins m aime robins m a 
robins m a demandee si m ara 
je me repairoie du tournoiement 
si trouvai marote seulete au cors gent 
he robin se tu m aimes 
par amours maine m ent 
bergiere dieus vous doinst bon jour 
dieus vous gart sire par amour 
douche puchele or me contés 
pour coi ceste canchon cantés 
si volentiers et si souvent 
" he robin se tu m aimes 
par amours maine m ent " 
biaus sire il i a bien pour coi 
j aim bien robinet et il moi 
et bien m a moustré qu il m a chiere 
donné m a ceste panetiere 
ceste houlete et cest coutel 
di moi veis tu nul oisel 
voler par deseure les cans 
sire j en ai veu ne sai kans 
encore i a en ces buissons 
cardonnereules et pincons 
qui mout cantent joliement 
si m ait dieus bele au cors gent 
che n est point che que je demant 
mais veis tu par chi devant 
vers ceste riviere nule ane 
c est une beste qui recane 
j en vi ier trois seur che quemin 
tous quarchiés aler au molin 
est che chou que vous demandés 
or sui je mout bien assenés 
di moi veis tu nul hairon 
hairons sire par me foi non 
je n en vi nes un puis quaresme 
que j en vi mengier chies dame eme 
me taiien cui sont ches brebis 
par foi or sui jou esbaubis 
n ainc mais je ne fui si gabés 
sire foi que vous mi devés 
quele beste est che seur vo main 
c est uns faucons mengue il pain 
non mais bonne char cele beste 
esgar ele a de cuir le teste 
et ou alés vous en riviere 
robins n est pas de tel maniere 
en lui a trop plus de deduit 
a no vile esmuet tout le bruit 
quant il joue de se musete 
or dites douche bregerete 
ameriés vous un chevalier 
biaus sire traiiés vous arrier 
je ne sai que chevalier sont 
deseur tous les homes du mont 
je n ameroie que robin 
chi vient au vespre et au matin 
a moi toudis et par usage 
chi m aporte de son froumage 
encore en ai je en mon sain 
et une grant pieche de pain 
que il m aporta a prangiere 
or me dites douche bregiere 
vauriés vous venir avoec moi 
jeuer seur che bel palefroi 
selonc che bosket en che val 
aimi sire ostés vo cheval 
a poi que il ne m a blechie 
li robins ne regiete mie 
quant je vois apres se karue 
bregiere devenés ma drue 
et faites che que je vous proi 
sire traiés ensus de moi 
chi estre point ne vous affiert 
a poi vos chevaus ne me fiert 
comment vous apele on aubert 
vous perdés vo paine sire aubert 
je n amerai autrui que robert 
nan bregiere nan par ma foi 
cuideriés empirier de moi 
qui si lonc jetés me proiere 
chevaliers sui et vous bregiere 
ja pour che ne vous amerai 
bergeronnete sui mais j ai 
ami bel et cointe et gai 
bregiere dieus vous en doinst joie 
puisqu ensi est g irai me voie 
hui mais ne vous sonnerai mot 
hui main jou chevauchoie 
les l oriere d un bois 
trouvai gentil bergiere 
tant bele ne vit roys 
he robechon va 
car vien a moi va 
s irons jeuer dou va 
dou va 
he marion va 
je vois a toi va 
s irons jeuer dou va 
dou va 
robins marote dont viens tu 
par le saint dieu j ai desvestu 
pour che qu i fait froit men jupel 
s ai pris me cote de burel 
et si t aport des pommes tien 
robin je te connuc trop bien 
au canter si con tu venoies 
et tu ne me reconnissoies 
si fis au chant et as brebis 
robin tu ne ses dous amis 
et si ne le tien mie a mal 
par chi vint uns hom a cheval 
qui avoit cauchie une moufle 
et portoit aussi c un escoufle 
seur sen poing et trop me pria 
d amer mais poi i conquesta 
car je ne te ferai nul tort 
marote tu m aroies mort 
mais se g i fusse a tans venus 
ne jou ne gautiers li testus 
ne baudons mes cousins germains 
diable i eussent mis les mains 
ja n en fust partis sans bataille 
robin dous amis ne te caille 
mais or faisons feste de nous 
serai je drois ou a genous 
vien si te sie encoste moi 
si mengerons et jou l otroi 
je serai chi les ton coste 
mais je ne t ai riens aporté 
si ai fait certes grant outrage 
ne t en caut robin encore ai je 
du froumage chi en mon sain 
et une grant pieche de pain 
et des poumes que m aportas 
dieus que chis froumages est cras 
ma seur mengue et tu aussi 
quant tu vieus boire si le di 
vés chi fontaine en un pochon 
dieus qui ore eust du bacon 
te taiien bien venist a point 
robinet nous n en arons point 
car trop haut pent as quieverons 
faisons de che que nous avons 
ch est asses pour le matinee 
dieus que j ai le panche lassee 
de le choule de l autre fois 
di robin foy que tu mi dois 
choulas tu que dieus le te mire 
vous l orrés bien dire bele 
vous l orrés bien dire 
di robin veus tu plus mengier 
naie voir dont metrai je arrier 
che pain che froumage en mon sain 
dusqu a ja que nous arons fain 
ains le met en te panetiere 
et vés li chi robin quel chiere 
proie et commande je ferai 
marote et jou esprouverai 
se tu m ies loiaus amiete 
car tu m as trouvé amiet 
bergeronnete douche baisselete 
donnés le moi vostre chapelet 
donnés le moi vostre chapelet 
robin veus tu que je le mete 
seur ton chief par amourete 
oil et vous serés m amiete 
vous averés ma chainturete 
m aumosniere et mon fremalet 
bergeronnete douche baisselete 
donnés le moi vostre chapelet 
volentiers men douc amiet 
robin fai nous un poi de feste 
veus tu des bras ou de le teste 
je te di que je sai tout faire 
ne l as tu point oi retraire 
robin par l ame ten pere 
ses tu bien aler du piet 
oil par l ame me mere 
resgarde comme il me siet 
avant et arriere bele 
avant et arriere 
robin par l ame ten pere 
car nous fai le tour dou chief 
marot par l ame me mere 
j en venrai mout bien a chief 
i fait on tel chiere bele 
i fait on tel chiere 
robin par l ame ten pere 
car nous fai le tour des bras 
marot par l ame me mere 
tout ensi con tu vaurras 
est chou la maniere bele 
est chou la maniere 
robin par l ame ten pere 
ses tu baler as seriaus 
oil par l ame me mere 
mais j ai trop mains de chaviaus 
devant que derriere bele 
devant que derriere 
robin ses tu mener le treske 
oil mais li voie est trop freske 
et mi housel sont desquiré 
nous sommes trop bien atiré 
ne t en caut or fai par amour 
aten g irai pour le tabour 
et pour le muse au grant bourdon 
et si amenrai chi baudon 
se trouver le puis et gautier 
aussi m aront il bien mestier 
se li chevaliers revenoit 
robin revien a grant esploit 
et se tu trueves peronnele 
me compaignesse si l apele 
le compaignie en vaura mieus 
ele est derriere ces courtieus 
si c on va au molin rogier 
or te haste lais me escourchier 
je ne ferai fors courre or va 
gautiers baudon estes vous la 
ouvrés moi tost l uis biau cousin 
bien soies tu venus robin 
c as tu qui ies si essouflés 
que j ai las je sui si lassés 
que je ne puis m alaine avoir 
di s on t a batu nenil voir 
di tost s on t a fait nul despit 
signeur escoutés un petit 
je sui chi venus pour vous deus 
car je ne sai ques menestreus 
a cheval pria d amer ore 
marotain si me douch encore 
que il ne reviegne par la 
s il revient il le comperra 
che fera mon par ceste teste 
vous averés trop bonne feste 
biau seigneur se vous i venés 
car vous et huars i serés 
et peronnele sont chou gent 
et s averés pain de fourment 
bon froumage et clere fontaine 
he biau cousin car nous i maine 
mais vous deus irés chele part 
et je m en irai pour huart 
et peronnele va don va 
et nous en irons par deca 
vers le voie devers le pierre 
s aporterai me fourke fiere 
et je men gros baston d espine 
qui est chies bourguet me cousine 
he peronnele peronnele 
robin ies tu che quel nouvele 
tu ne ses marote te mande 
et s averons feste trop grande 
et qui i sera jou et tu 
et s arons gautier le testu 
baudon et huart et marote 
vestirai je me bele cote 
nennil perrote nennil nient 
car chis jupiaus trop bien t avient 
or te haste je vois devant 
va je te sievrai maintenant 
se j avoie mes aigniaus tous 
dites bergiere n estes vous 
chele que je vi hui matin 
pour dieu sire alés vo chemin 
si ferés mout grant courtoisie 
certes bele tres douche amie 
je ne le di mie pour mal 
mais je vois querant chi aval 
un oisel a une sonnete 
alés selonc ceste haiete 
je cuit que vous l i trouverés 
tout maintenant i est volés 
est par amours oil sans faille 
certes de l oisel ne me caille 
s une si bele amie avoie 
pour dieu sire alés vostre voie 
car je sui en trop grant frichon 
pour qui certes pour robechon 
pour lui voire s il le savoit 
ja mais nul jour ne m ameroit 
ne je tant rien n aim comme lui 
vous n avés garde de nului 
se vous volés a mi entendre 
sire vous nous ferés sousprendre 
alés vous ent laissié me ester 
car je n ai a vous que parler 
laissié me entendre a mes brebis 
voirement sui je bien caitis 
quant je mec le mien sens au tien 
si en alés si ferés bien 
aussi oi je chi venir gent 
j oi robin flagoler 
au flagol d argent 
au flagol d argent 
pour dieu sire or vous en alés 
bergerete a dieu remanés 
autre forche ne vous ferai 
ha mauvais vilains mar i fai 
pour coi tues tu mon faucon 
qui te donroit un horion 
ne l aroit il bien emploiét 
ha sire vous feriés pechiet 
peur ai que il ne m escape 
tien de loier ceste souspape 
quant tu le manies si gent 
hareu dieus hareu bonne gent 
fais tu noise tien che tatin 
sainte marie j oi robin 
je croi que il soit entrepris 
ains perderoie mes brebis 
que je ne li alasse aidier 
lasse je voi le chevalier 
je croi que pour moi l ait batu 
robin dous amis que fais tu 
certes douche amie il m a mort 
par dieu sire vous avés tort 
qui ensi l avés deskiré 
et comment a il atiré 
mon faucon esgardés bregiere 
il n en set mie la maniere 
pour dieu sire or li pardonnés 
volentiers s aveuc moi venés 
je non ferai si ferés voir 
n autre amie ne voeil avoir 
et voeil que chis chevaus vous porche 
certes dont me ferés vous forche 
robin que ne me resqueus tu 
ha las or ai jou tout perdu 
a tart i venront mi cousin 
je perc marot s ai un tatin 
et desquiré cote et sercot 
he resveille toi robin 
car on en maine marot 
car on en maine marot 
aimi gautier estes vous la 
j ai tout perdu marote en va 
et que ne l alés vous reskeure 
taisiés il nous couroit ja seure 
s il en i avoit quatre chens 
c est uns chevaliers hors du sens 
qui a une si grant espee 
ore me donna tel colee 
que je le sentirai grant tans 
si g i fusse venus a tans 
il i eust eu merlee 
or esgardons leur destinee 
par amours si nous embuissons 
tout troi derriere ces buissons 
car je voeil marion sekeure 
se vous le m aidiés a reskeure 
li cuers m est un peu revenus 
biau sire traiés vous ensus 
de moi si ferés grant savoir 
demisele non ferai voir 
ains vous en menrai aveuc moi 
et si arés je sai bien coi 
ne soiiés envers moi si fiere 
prendés cest oisel de riviere 
que j ai pris si en mengeras 
j ai plus chier mon froumage cras 
et men pain et mes bonnes poumes 
que vostre oisel atout les plumes 
ne de rien ne me poés plaire 
qu est che ne porrai je dont faire 
chose qui te viengne a talent 
sire sachiés certainement 
que nenil riens ne vous i vaut 
bergiere et dieus vous consaut 
certes voirement sui je beste 
quant a ceste beste m areste 
a dieu bergiere a dieu biau sire 
lasse or est robins en grant ire 
car bien me cuide avoir perdue 
hou hou dieus c est il qui la hue 
robin dous amis comment vait 
marote je sui de bon hait 
et garis puisque je te voi 
vien donques cha acole moi 
volentiers suer puisqu il t est bel 
esgarde de cest sosterel 
qui me baise devant le gent 
marot nous sommes si parent 
onques ne vous doutés de nous 
je ne le di mie pour vous 
mais il par est si soteriaus 
qu il en feroit devant tous chiaus 
de no vile autretant comme ore 
et qui s en tenroit et encore 
esgarde comme est reveleus 
dieus con je seroie ja preus 
se li chevaliers revenoit 
voirement robin que che doit 
que tu ne ses par quel engien 
je m escapai je le soi bien 
nous veimes tout ton couvin 
demandés baudon men cousin 
et gautier quant t en vi partir 
s il orent en moi que tenir 
trois fois leur escapai tous deus 
robin tu ies trop corageus 
mais quant li cose est bien alee 
de legier doit estre ouvliee 
ne nus ne le doit point reprendre 
il nous couvient huart atendre 
et peronnele qui venront 
ou vés les chi voirement sont 
di huart as tu te chievrete 
oil bien viegnes tu perrete 
marote dieus te beneie 
tu as esté trop souhaidie 
or est il bien tans de canter 
aveuc tele compaignie 
doit on bien joie mener 
somme nous ore tout venu 
oil or pourpensons un jeu 
veus tu as roys et as roines 
mais des jeus c on fait as estrines 
entour le veille du noel 
a saint coisne je ne voeil el 
c est vilains jeus on i cunkie 
marote si ne riés mie 
et qui le nous devisera 
jou trop bien qui c onques rira 
quant il ira au saint offrir 
ens ou lieu saint coisne doit sir 
et qui en puist avoir s en ait 
qui le sera jou c est bien fait 
gautier offrés premierement 
tenés saint coisne che present 
et se vous en avés petit 
tenés ou il le doit il rit 
certes c est drois marote or sus 
qui le doit gautiers li testus 
tenés saint coisnes biaus dous sire 
dieus com ele se tient de rire 
qui va apres perrote alés 
biau sire sains coisnes tenés 
je vous aporte che present 
tu te passes et bel et gent 
or sus huart et vous baudon 
tenés saint coisne che biau don 
tu ris ribaus dont tu le dois 
non fach huart apres je vois 
vés chi deus mars vous le devés 
or tout coi point ne vous levés 
car encore n ai je point ris 
que ch est huart est chou estris 
tu veus toudis estre batus 
mau soiiés vous ore venus 
or le paiés tost sans dangier 
je le voil volentiers paier 
tenés sains coismes est che pais 
ho singneur chis jeus est trop lais 
en est perrete il ne vaut nient 
et sachiés que bien apartient 
que fachons autres festeletes 
nous sommes chi deus baisseletes 
et vous estes entre vous quatre 
faisons un pet pour nous esbatre 
je n i voi si bon fi gautier 
savés si bel esbanoiier 
que devant marote m amie 
avés dit si grant vilenie 
dehait ait parmi le musel 
a cui il plaist ne il est bel 
or ne vous aviegne ja mais 
je le lairai pour avoir pais 
or faisons un jeu quel vieus tu 
je voeil o gautier le testu 
jouer as rois et as roines 
et je ferai demandes fines 
se vous me volés faire roy 
nenil sire par saint eloi 
ains ira au nombre des mains 
certes tu dis bien biaus compains 
et chieus qui chiet en dis soit rois 
c est bien de nous tous li otrois 
or cha metons nos mains ensanle 
sont eles bien que vous en sanle 
li quieus commenchera gautiers 
je commencherai volentiers 
empreu et deus et trois et quatre 
conte apres marot sans debatre 
trop volentiers et chinq et sis 
et set et uit et nuef et dis 
enhenc biau seigneur je sui rois 
par le mere dieu chou est drois 
et nous tout je cuit le volons 
levons le haut et couronnons 
ho bien est he perrete or donne 
par amours en lieu de couronne 
au roi ton chapel de festus 
tenés rois gautiers li testus 
venés a court tantost venés 
volentiers sire commandés 
tel cose que je puisse faire 
et qui ne soit a moi contraire 
je le ferai tantost pour vous 
di moi fu tu onques jalous 
et puis s apelerai robin 
oil sire pour un mastin 
que j ois hurter l autre fie 
a l uis de le cambre m amie 
si en soupechonnai un home 
or sus robin rois walecomme 
demande moi che qu il te plaist 
robin quant une beste naist 
a coi ses tu qu ele est femele 
ceste demande est bonne et bele 
dont i respon non ferai voir 
mais se vous le volés savoir 
sire rois au cul li wardés 
el de mi vous n en porterés 
me cuidiés vous chi faire honte 
il a droit voir a vous k en monte 
si fait car li demande est laide 
marot et je voeil qu il souhaide 
son voloir je n os sire non 
va s acole dont marion 
si douchement que il li plaise 
awar dou sot s il ne me baise 
certes non fac vous en mentés 
encore i pert il esgardés 
je cuit que mors m a ou visage 
je cuidai tenir un froumage 
si te senti je tenre et mole 
vien avant seur et si m acole 
par pais faisant va dyable sos 
tu poises autant comme uns blos 
or de par dieu vous vous courchiés 
venés cha si vous rapaisiés 
biau sire et je ne dirai plus 
n en soiés honteus ne confus 
venés a court huart venés 
je voil puisque vous le volés 
or di huart si t ait dieus 
quel viande tu aimes mieus 
je sai bien se voir me diras 
bon fons de porc pesant et cras 
a le fort aillie de nois 
certes j en mengai l autre fois 
tant que j en euch le menison 
he dieu con faite venison 
huars n en diroit autre cose 
perrete alés a court je n ose 
si feras si perrete or di 
par cele foi que tu dois mi 
le plus grant joie c ainc eusses 
d amours en quel lieu que tu fusses 
or di et je t escouterai 
sire volentiers le dirai 
par foi chou est quant mes amis 
qui en moi cuer et cors a mis 
tient a moi as cans compaignie 
les mes brebis sans vilenie 
pluseurs fois menu et souvent 
sans plus voire voir ele ment 
par le saint dieu je t en croi bien 
marote or sus vien a court vien 
faites moi dont demande bele 
volentiers di moi marotele 
combien tu aimes robinet 
men cousin che joli varlet 
honnie soit qui mentira 
par foi je n en mentirai ja 
je l aim sire d amour si vraie 
que je n aim tant brebis que j aie 
nis cheli qui a aignelé 
par le saint dieu c est bien amé 
je voeil qu il soit de tous seu 
marote il t est trop meskeu 
li leus emporte une brebis 
robin ceur i tost dous amis 
anchois que li leus le mengue 
gautier prestés moi vo machue 
si verrés ja bacheler preu 
hareu le leu le leu le leu 
sui je li plus caitis qui vive 
tien marote lasse caitive 
comme ele revient dolereuse 
mais esgar comme ele est croteuse 
et comment tiens tu chele beste 
ele a le cul devers le teste 
ne puet caloir che fu de haste 
quant je le pris marote or taste 
par ou li leus l avoit aierse 
mais esgar comme ele est chi perse 
gautier que vous estes vilains 
marote tenés le en vos mains 
mais wardés bien que ne vous morde 
non ferai car ele est trop orde 
mais laissié le aler pasturer 
ses tu de quoi je voeil parler 
robin se tu aimes autant 
marotain com tu fais sanlant 
certes je le te loeroie 
a prendre se gautiers l otroie 
jou l otri et jou le voeil bien 
pren le dont cha est che tout mien 
oil nus ne t en fera tort 
he robin que tu m estrains fort 
ne ses tu faire belement 
c est grans merveille qu il ne prent 
de ches deus gens perrete envie 
cui moi je n en sai nul en vie 
qui ja mais eust de moi cure 
si aroit si par aventure 
se tu l osoies assaier 
ba cui a moi ou a gautier 
mais a moi tres douche perrete 
voire sire pour vo musete 
tu n as ou monde plus vaillant 
mais j ai au mains ronchi traiant 
bon harnas et herche et carue 
et si sui sires de no rue 
s ai houche et sercot tout d un drap 
et s a me mere un bon hanap 
qui m escherra s elle moroit 
et une rente c on li doit 
de grain seur un molin a vent 
et une vake qui nous rent 
le jour asses lait et froumage 
n a il en moi bon mariage 
dites perrete oil gautier 
mais je n oseroie acointier 
nului pour mon frere guiot 
car vous et il estes doi sot 
s en porroit tost venir bataille 
se tu ne me veus ne m en caille 
entendons a ces autres noches 
di moi c as tu chi en ches boches 
il i a pain sel et cresson 
et tu as tu rien marion 
naie voir demande robin 
fors du froumage d ui matin 
et du pain qui nous demoura 
et des poumes qu il m aporta 
vés en chi se vous en volés 
et qui veut deus gambons salés 
ou sont il vés les chi tous pres 
et jou ai deus froumages fres 
di de quoi sont il de brebis 
segnour et j ai des pois rotis 
quides tu par tant estre quites 
naie encor ai jou poumes quites 
marion en veus tu avoir 
nient plus si ai di me dont voir 
que chou est que tu m as wardé 
j ai encore un tel paste 
qui n est mie de laste 
que nous mengerons marote 
bec a bec et moi et vous 
chi me ratendés marote 
chi venrai parler a vous 
marote veus tu plus de mi 
oil en non dieu et jou te di 
que jou ai un tel capon 
qui a gros et cras crepon 
que nous mengerons marote 
bec a bec et moi et vous 
chi me ratendés marote 
chi venrai parler a vous 
robin revien dont tost a nous 
ma douche amie volentiers 
et vous mengiés endementiers 
que g irai si ferés que sage 
robin nous feriemmes outrage 
saches que je te weil atendre 
non feras mais fai chi estendre 
ten jupel en lieu de touaille 
et si metés sus vo vitaille 
car je revenrai tout errant 
met ten jupel perrete avant 
aussi est il plus blans du mien 
certes marot je le voeil bien 
puisque vo volentes i est 
tenés veés le chi tout prest 
estendé le ou vous le volés 
or cha biau segnieur aportés 
s il vous plaist vo viande cha 
esgar marote je voi la 
che me samble robin venant 
c est mon et si vient tout balant 
que te sanle est il bons caitis 
certes marot il est faitis 
et de faire vo gre se paine 
awar les corneurs qu il amaine 
ou sont il vois tu ches varles 
qui la tienent ches deus cornes 
par le saint dieu je les voi bien 
marote je sui venus tien 
or di m aimes tu de bon cuer 
oil voir tres grant merchis suer 
de che que tu ne t en escuses 
he que sont che la che sont muses 
que je pris a chele vilete 
tien esgar con bele cosete 
robin dous amis sie te cha 
et chil compaignon seront la 
volentiers bele amie chiere 
or faisons trestout bele chiere 
tien che morsel biaus amis dous 
he gautier a quoi pensés vous 
certes je pensoie a robin 
car se nous ne fuissons cousin 
je t eusse amee sans faille 
car tu es de trop bonne taille 
baudon esgar quel cors chi a 
gautier ostés vo main de la 
et n est che mie vo amie 
en es tu ja en jalousie 
oil voir robin ne te doute 
encore voi je qu il te boute 
gautier par amours tenés cois 
je n ai cure de vo gabois 
mais entendés a nostre feste 
je sai trop bien canter de geste 
me volés vous oir canter 
oil fai moi dont escouter 
audigier dist raimberge bouse vous di 
ho gautier je n en voeil plus fi 
dites serés vous tous jours teus 
vous estes uns ors menestreus 
en mal eure gabe chis sos 
qui me va blamant mes biaus mos 
n est che mie bonne canchons 
nennil voir par amours faisons 
le tresque et robins le menra 
s il veut et huars musera 
et chil doi autre corneront 
or ostons tost ches coses dont 
par amour robin or le maine 
he dieus que tu me fais de paine 
or fai dous amis je t acole 
et tu verras passer d escole 
pour chou que tu m as acolé 
mais nous arons anchois balé 
entre nous deus qui bien balons 
soit puisqu il te plaist or alons 
et si tien le main au coste 
dieu robin con c est bien balé 
est che bien balé marotele 
certes tous li cuers me sautele 
que je te voi si bien baler 
or voeil jou le treske mener 
voire pour dieu mes amis dous 
or sus biau segnour levés vous 
si vous tenés g irai devant 
marote preste moi ton gant 
s irai de plus grant volente 
dieu robin que ch est bien alé 
tu dois de tous avoir le los 
venés apres moi venés 
le sentele le sentele 
le sentele les le bois 
