qui tot velt faire sanz conseil 
se mal l en vient ne m en merveil 
en toute riens est bien droiture 
c on i regart sens et mesure 
bien doit qui en la mer se met 
garder que li tens li permet 
et quant il voit qu il a bon vent 
lors puet nagier seurement 
ausi qui s entremet d amer 
et par savoir se velt mener 
bien doit garder au commencier 
qu il ne s i laist trop enlacier 
et puisqu il s en est entremis 
et il en est auques sorpris 
donc n est il pas a son plaisir 
soit bien soit mal a departir 
mais neporquant se il avient 
que cil qui fole amor maintient 
en est sorpris et fort destroiz 
lors est il bien raisons et droiz 
que cele en oie sa proiere 
qu il ne soit pas vers li trop fiere 
que tost i puet avoir domaige 
par son orgueil par son outraige 
amors qui nature consent 
puisque en xx se prent 
et du tot est a lor plaisir 
lors est el bone a maintenir 
et s il avient que feme prist 
quel qu ele soit s il l escondit 
ge di por voir sanz entreprendre 
c on le devroit ardoir ou pendre 
narcisus qui fu mort d amer 
nos doit essanple a toz monstrer 
amors blasmoit et sa puissance 
mais puis en prist amors venjance 
a tel amor le fist enclin 
donc il recust mort en la fin 
zz devin ot de thebe nez 
de dire voir fu esprovez 
nus ne pooit apercevoir 
ne par espirement savoir 
que onques deist se voir non 
por ce ert il de halt renon 
une dame de la cite 
i a zz sien enfant porté 
qu il li die ce qu il en sent 
s il vivra poi ou longuement 
et cil li dist tot sanz boisdie 
' gart soi qu il ne se voie mie " 
' ne vivra gaires s il se voit " 
cele l oi qui pas ne l croit 
gabant s en torne si dit bien 
que sa parole ne vaut rien 
lonc tens en furent la doutance 
et en la fin vint la provance 
narcisus crut et devint granz 
et bien pooit avoir xx anz 
granz fu de cors a desmesure 
onques plus bele criature 
ne fu veue ne si gente 
nature i mist tote s entente 
au deviser et au portraire 
et a grant paine se puet faire 
ainsi com il ont devisé 
que tant i ot de la beaute 
onques ne sot riens porpensser 
que iluec ne vosist monstrer 
primes a fait les elz rianz 
simples et vairs clers et luisanz 
mais sor tot ce qu el i fist 
li dieus d amors du sien i mist 
il i asist zz douz regart 
qui tot le mont esprant et art 
puis fist le nes et puis la face 
plus cler que cristal ne que glace 
les denz plus blanches que n est nois 
il les acheta xx et xx 
quant chascunne ot par soi assise 
les levres i joint en tel guise 
c un poi i laissa d ouverture 
selonc raison et par mesure 
et quant el ot faite la bouche 
amor une doucor i touche 
feme qui une foiz la sent 
de s amor alume et esprent 
enpres li a fait le menton 
et de toutes parz environ 
le vait polissant en sa mein 
tant que il est soef et plain 
cler et luisant sont li sorcil 
le cuir du front a si soutil 
cheveus ot cras recercelez 
qui plus luisent c ors esmerez 
quant tot l ot fait a son commant 
par le viaire li espant 
une coulor qui n est pas fainte 
et par la face qui est painte 
ne se palist ne ne se muet 
tant face chaut ne tant ne pluet 
ne ne desment en nule fin 
tele est au soir com au matin 
les mains ot blanches et vermeilles 
ele meisme se merveille 
coment ele le fist si bien 
quant l esgarde n i blasme rien 
de quanqu ele volt li est vis 
que ne puet estre mielz assis 
par tel enging et par tel eure 
et par tel sen le fist nature 
c on ne puet en nul leu trover 
si beau damoisel ne son per 
li vallez avoit ja xx anz 
molt estoit beaus et avenanz 
molt amoit et bois et riviere 
c iert son deduit et sa proiere 
qu il peust porc ou cerf trouver 
ne n en pooit son cuer oster 
ne d amors nule riens ne set 
dames de chambres fuit et het 
par aventure ert repairiez 
du bois toz las et travailliez 
de corre estoit bien eschaufez 
s en est creue sa beautez 
il avoit molt fresche coulor 
si com passoit lez une tor 
des fenestres a jus gardé 
la fille au roi de la cite 
dane ot nom la damoisele 
en tot le pais n ot si bele 
ele choisi le jovincel 
molt le vit cointe gent et bel 
graille par flans et par le piz 
les braz avoit auques forniz 
lons et grailes avoit les doiz 
et les janbes et les piez droiz 
voit le cheval qui se desroie 
et fait fremir tote la voie 
de quanqu ele li veoit faire 
ne li pooit il riens desplaire 
tant l esgarde qu el ne se muet 
tant com el aviser le puet 
molt se merveille si a droit 
por qoi si volentiers le voit 
amors regarde cele part 
vers la pucele giete zz dart 
la pucele se sent ferue 
a la terre chiet estandue 
isnelement oevre son sain 
par tot son piz touche sa main 
plaie cuide trover dehors 
mais el estoit dedenz le cors 
lor sent que el cors est ferue 
si en est auques esperdue 
molt durement s est dementee 
et si a sa coulor muee 
hai amors com est puisanz 
com est ta seignorie granz 
tu ne doutes conte ne roi 
les plus riches mez en esfroi 
amors est rage et desverie 
qui tote gent serre et lie 
amors angoisse amors estraint 
amors nercist viaire et taint 
amors destraint amors anbrace 
amors met gent en male trace 
amors les fait tant chevalchier 
qu il n ont ne voie ne santier 
amors a si ceste conquise 
qu ele ne set en quele guise 
ele se doie contenir 
pleure et puis si fait zz soupir 
or a froidure et or a chaut 
toute fremist et puis tressalt 
amors a si iceste ateinte 
que el en a sa face tainte 
la nuit vint et le jor trespasse 
la pucele est de pensser lasse 
son lit fist faire va gesir 
torne zz tor ne pot dormir 
dormir ne pot amor ne laist 
' ha lasse " fait ele ' que doit " 
' ne puis dormir ne reposer " 
torner les fait les retorner 
' en paine sui et en travail " 
' ne sai por qoi ge me travail " 
' ge sent ce m est avis dur lit " 
' de dieu soient tuit cil maudit " 
' qui le me durent her soir faire " 
' trop sont felon et de put aire " 
' ge m en sui bien aperceue " 
' la coute ne fu pas meue " 
' la plume n est pas remuee " 
' aincois est tote amoncelee " 
' grant merveille ai de ce que voi " 
' de ce pranrai ge bien conroi " 
' ge ferai cez femes lever " 
' por ceste coute remuer " 
lors vest une pelice hermine 
et vait au lit a la meschine 
esveille la si li a dit 
qu ele li face tost son lit 
cele li fist isnelepas 
oste la coute et puis les dras 
et remue neis l estrain 
ele meisme i mist la mein 
torte la coute muet et bat 
or le velt haut et ore plat 
or le velt abaissier as piez 
or est li chavez trop baissiez 
or est estroit et or est grant 
or est a une part pendant 
sa norrice vait maudisant 
por ce qu il n ert a son talent 
avis li est que bien estoit 
savez por qoi qu ele avoit 
le jovincel entroublié 
et quant el ot zz poi pensé 
et il li est menbré de lui 
lors recommence son anui 
' lasse " fait ele ' que puet estre " 
' ge ne gis pas bien sor senestre " 
' or sui sor destre moi que chaut " 
' ce ne me done ne ne vaut " 
' ja damedieus n ait en moi part " 
' que ge n ai bien de nule part " 
' se n est li liz dont ge me dueil " 
' ou plus sui tendre que ne sueil " 
' si ai au cuer une grant raige " 
' qui si m alume mon coraige " 
' quant vueil dormir si me fremis " 
' or me relief et or me gis " 
' or revuel a celui penser " 
' que ge vi hier par ci passer " 
' et qu ai ge a faire du vassal " 
' c est la riens qui plus me fait mal " 
' quant me membre de sa beaute " 
' et moi que chaut de sa bonte " 
' il est espoir fel et vilains " 
' et envieus et d ire plains " 
' et qu ai ge dit que il vers moi " 
' mespris por qoi blasmer le doi " 
' por qoi loer ge me doi tant " 
' il me sanble molt debonaire " 
' dont me vient ore tel folie " 
' soz ciel n a home qui ne die " 
' que ne soit beaus a desmesure " 
' nus hom plus bele criature " 
' ne vit ne puet estre mauvais " 
' ge ne le blamerai jaimais " 
' par foi il est et beaus et bons " 
' et toi que chaut quant il n est tiens " 
' a que faire seroit il miens " 
' ja n est il pas raison ne biens " 
' ne droiz que ge praigne baron " 
' se par le congie du roi non " 
' congie lasse si lonc respit " 
' ja n avroi joie ne delit " 
' ja par dieu se ge sens avoie " 
' le sien conseil n atenderoie " 
' dont tieng ge ore tel parole " 
' orainz fui saige et or sui fole " 
' velz tu par toi tel conseil prandre " 
' enne te vient il mielz atendre " 
' fille es de roine et de roi " 
' de ce pranrai ge bien conroi " 
' seignor avrai n i puis faillir " 
' et se il n est a mon plaisir " 
' et qu est ce donc n a il bonte " 
' qui m a donques cest plet mandé " 
' te plaist il bien oil par foi " 
mais ge ne sai pas ne ne voi " 
' comment ge peusse savoir " 
' que ge li deisse le voir " 
' vels qu il le saiche oil bien " 
' quant il me plaist sor tote rien " 
' et il et quanque li voi faire " 
' par die ne me porroit desplaire " 
' ge le vi si bel et si gent " 
' es piez ot les estriers d argent " 
' quel col quel vis et queles mains " 
' ge vi lasse et les lorains " 
' et quele bouche por baisier " 
' com il seoit sor le destrier " 
' he dieus porrai ge vivre tant " 
' que ge le puisse a mon talent " 
' avoir ne l avrai pas sanz faille " 
' entree sui en grant bataille " 
ainsi se demente par soi 
toute nuit fu en grant effroi 
or pense or pleure et or se siet 
or li plaist qu ele se reliet 
or se chastive or se conforte 
et puis si vorroit estre morte 
en tel torment en tel doulor 
fu tote nuit desi au jor 
grevee fu et travaillie 
et puis zz poi asaagie 
de tel torment de tele mort 
les elz clot et puis si s endort 
ainz que le jor peust choisir 
se resveilla ne pot dormir 
ainz vait ester a la fenestre 
garda a destre et a senestre 
savoir s el verroit nule part 
celui qui si l esprant et art 
et quant el ot tant entendu 
garda aval si l a veu 
de loing venir le jovincel 
mais onque rois ne vi si bel 
ne si bien fait si com lui sanble 
plaint soi et puis soupire et tranble 
onques mais ne sot riens d amer 
or l en estuet mal endurer 
' amors me fait sovent tranbler " 
' ne puis d amors conseil trover " 
' se cil que j aim autant m amast " 
' et il en fust qui en parlast " 
' et mon pere le consentoit " 
' ge le devroie avoir par droit " 
' mais n est pas droiz que le requiere " 
' assez somes d une maniere " 
' d une beaute ne d un aaige " 
' nos ne somes pas d un lignaige " 
' de ce n a mon pere que faire " 
' il entent a son autre affaire " 
' que porrai ge donc devenir " 
' ge ne porrai tez maus soufrir " 
' mander m estuet ce que ge quier " 
' mais messaige n i os noncier " 
' assez vaut mielz que ge li die " 
' mais ge dout qu il ne m escondie " 
' et s il du tout m escondisoit " 
' autres message qu i feroit " 
' nus ne fera si bien la chose " 
' quant ciz qui el est quant il ose " 
' quel part le porrai ge trouver " 
' comment porrai a lui parler " 
' de ce n ai ge mie poor " 
' demain quant ge verrai le jor " 
' ge m en istrai ja nul verront " 
' cil qui en la chanbre seront " 
' si l atenrai enz el chemin " 
' par ou il vont chascun matin " 
' quant ert des autres esloigniez " 
' g irai et li cherrai as piez " 
' conterai li la grant haschie " 
' quant ge li avrai tot gehi " 
' crierai li por dieu merci " 
' qu est ice dane que tu diz " 
' est dont ton sens ainsi petiz " 
' as tu tote honte perdue " 
' quel raige t a escommeue " 
' es tu si fole et si desvee " 
' qu as tu et di moi ta penssee " 
' ce ses tu que es fille a roi " 
' assez vaut mielz que ge li die " 
' oil " fait ele ' bien le croi " 
' amor n a soing de seignorie " 
' cil n aime pas bien qui ne prie " 
' lasse or ai perdu le sens " 
' or sui cheue en grant porpens " 
' ne sai ou vueil aler tracier " 
' quant ne sai voie ne sentier " 
' que chaut ce ne me grieve rien " 
' que amor m aidera bien " 
quant ce ot dit et devisé 
si a en son conseil trouvé 
qu ele ira a ce se tient 
la nuit tresspasse le jor vient 
toute la nuit fu en doulor 
onc ne dormi de si au jor 
si tost comme la clarte vit 
tot soavet issi du lit 
merveille est d amor qui ce fait 
qui tot enbrace et a soi trait 
sages hom fait estre sanz honte 
savoir qu il ait riens ne li monte 
amor enseigne aler par nuit 
seurement et sanz conduit 
tant com plus sent le tans oscur 
plus a le cuer felon et dur 
tote l a changé amor et muet 
tant la maine com ele puet 
et tel eure est si qu a la mort 
amors ne garde droit ne tort 
neis dane la fille au roi 
a ele ja traite a soi 
ne set dont est de quel paraige 
ne n entent pas son fol coraige 
qui decoit bien quanqu ele fait 
he dieus com a enpris fol plait 
ele a la chanbre desfermee 
par zz guichet s en est alee 
et vait si com chemins li dure 
jusque al bois ne s aseure 
qui estoit pres de la cite 
que el avoit bien esgardé 
des fenestres ou el estoit 
quant le vallez ilueques voit 
lors est lez le buisson assise 
toute nue fors de chemise 
affublee fu d un mantel 
ilueques atent le damzel 
ele porpense que dira 
' dieus " fait ele ' quant il venra " 
' donez que j aie hardement " 
' de dire lui tot mon talant " 
a tant fine ses oroisons 
maintenant vit ses compaignons 
et quant il sont venuz si pres 
que il veoir ne les pot mes 
derriers zz arbre se repont 
et cil passent outre s en vont 
et narcisus venoit derriere 
toz seus parmi une charniere 
et si vint droit a la pucele 
si l esgarda molt la vit bele 
por ce qu a tel eure ert levee 
cuida se fust deesse ou fee 
du cheval descent si l encline 
pres de lui se traist la meschine 
ainz que li die sa parole 
pres de lui se traist si l acole 
merveille soi por qoi l a fait 
demande li que ele avoit 
' sire " fait el ' ne vos anuit " 
' une lasse qui tot bien fuit " 
' et qui molt poi prise sa vie " 
' se por ce non qu en vos se fie " 
' beaus sire ge le vos di bien " 
' en vos me fi sor toute rien " 
' mes cuers est si por vos destroiz " 
' des ore mais est il bien droiz " 
' que vos aiez de moi merci " 
' ne l vos mant pas ainz le vos di " 
' ge pri por moi non por autrui " 
' esgarde moi garde qui sui " 
' par dieu ge sui fille de roi " 
' ge qui ainsi parol a toi " 
' por vostre amor pens jor et nuit " 
' amor me maine et conduit " 
' n i venisse pas autrement " 
' el m a doné tel hardement " 
' et sachiez que merci vos crie " 
' que en vos est tote ma vie " 
' beau sire done moi t amor " 
' ren moi sante tou moi doulor " 
' tu seul me puez sante doner " 
' nos nos poons bien entramer " 
' qu assez somes d un ae " 
' d une maniere et de beaute " 
narcisus l oi si en rit 
esgarda la si li a dit 
' par dieu pucele molt es fole " 
' qui onques esmeus parole " 
' et male chose as molt emprise " 
' quant d amors es si entreprise " 
' mielz te venist encor dormir " 
' que ici si seule venir " 
' merveille as fait et que hardie " 
' si le tieng a grant vilenie " 
' doit ainsi aler fille a roi " 
' n afiert pas ne a moi n a toi " 
' que nos amons ne tant ne quant " 
' quar trop somes encor enfant " 
' tu diz qu amors te fait mal traire " 
' de ce ne te puis ge droit faire " 
' mais se c est voirs que mal te face " 
' va t an que ja a dieu ne place " 
' que ja l essai por mal avoir " 
' ne ne quier d amor rien savoir " 
' ne ge ne le savrai ouan " 
' ge n ai cure de tel ahan " 
' mais or te di va t en arriere " 
' tu pers et gastes ta proiere " 
la pucele plus pres se trait 
pleure et crie e rien ne fait 
et giete arriere son mantel 
toute nue est le cors ot bel 
tant l a destrainte la froidure 
et la voie qui tant ert dure 
le sanc li saut parmi l orteil 
et tot le pie li fist vermeil 
l eve li cort aval la face 
il vit les mains qu el joint et lace 
nues sanz ganz et sanz orfrois 
qui sont plus blanches que n est nois 
blanche char ot soz la chemise 
nule pitie ne l en est prise 
dieus si dur cuer et si felon 
soz ciel n a si riche baron 
prince conte ne roi si haut 
empereor ne amiraut 
qui longuement s i tenist mie 
qu il ne parlast de conpaignie 
de quanqu ele dit n a il cure 
tort a de riens ne l asseure 
encor avoit a dire assez 
quant narcisus s en est tornez 
ele remaint de duel se pasme 
et quant el revint si se blasme 
' lasse " dit ele ' ge sui morte " 
' quant nule riens ne me conforte " 
' or sui ge morte et malbaillie " 
' ja n avrai joie de ma vie " 
' que riens que die ne me vaut " 
' touz biens me fuit et mal m assaut " 
' dane ge l te disoie bien " 
' onc ne me vosis croire rien " 
' et or m a fait si mal baillie " 
' par dieu or m a il fait faillie " 
' bien le connois et si me plaing " 
' et or me retorne a desdaing " 
' moi a il escondite moi " 
' enne sui ge fille de roi " 
' et il est filz a zz sien home " 
' he dieus com a ci pesant someil " 
' et si est grief a meintenir " 
' que porrai ore devenir " 
' s il fust laiz il m en pesast veaus " 
' ce poise moi qu il est si beaus " 
' vilainement parla a moi " 
' que li desplot ge ne sai qoi " 
' que li pot il en moi desplaire " 
' ce que il est si deputaire " 
' que ge sui avenant et bele " 
' et ouvec ce si sui pucele " 
' et s ai beaus piez et beles mains " 
' il n i a plus il est vilains " 
' et fel et molt mal afaitiez " 
' lasse dane vit il tes piez " 
' que j avoie si espinez " 
' or ne s est mie porpensez " 
' lasse " dit ele ' que dit oi " 
' ja l aim ge tant et trop ce croi " 
' voire par dieu et vuel amer " 
' ge n en puis pas mon cuer oster " 
' or m est s amor tote novele " 
' que sa grant beautez me rapele " 
' quant m en vueil partir ne me lai " 
' ne me chaut que il le m a fait " 
' se il encor se repentoit " 
' et il por amender venoit " 
' mais ge croi qu il n a de ce cure " 
' il n a soing de faire droiture " 
' ne l puis laissier ne l puis gerpir " 
' ge n en puis pas mon cuer partir " 
' ne sai que di molt me merveil " 
' querre m estuet autre conseil " 
' il n avra ja si dur coraige " 
' que il ne m aime comme saige " 
' se ge parol sovent a lui " 
' ne sai ou vois ne sai ou sui " 
' qui sui ge donc qui est mon pere " 
' li rois et qui est donc ta mere " 
' dont ne sai ge qui la roine " 
' ge n ai ami ne n ai parent " 
' sanz conseil sui de bone gent " 
' menconge est ainz sui orfeline " 
' par foi si as tu es dane " 
' as tu donques le sen desvé " 
' que faz es bois et qu i sui quise " 
' ge me contieng en fole guise " 
' ce fait amors qui si me lasse " 
' ne sai que plus droit la nomasse " 
' se ge deisse desverie " 
' voire est ce est forsenerie " 
' g estoie en pais or sui en guere " 
' vrais dieus du ciel et de la terre " 
et cil de l air et de la mer " 
' tuit cil qui sevent riens d amer " 
' et qui el ciel avez baillie " 
' et tu venus qui m as trahie " 
' mere dieu priez vostre fill " 
' qu il me giet de cest perill " 
' et prange de celui venjance " 
' par qui ge muir sanz repentence " 
' faites qu il saiche qu est amors " 
' et qu il n en puist avoir secors " 
li dieu ne l ont pas mesoie 
bien sera fet ce qu ele prie 
droit s en reva a son guichet 
dedenz sa chanbre se remet 
narcisus ot zz cerf veu 
et toute jor l avoit seu 
molt par avoit angoisseus chaut 
que li soleus estoit en haut 
et quant il fu midis passez 
li vallez fu molt eschaufez 
de ses compaignons se dessoivre 
et vait querant eve por boivre 
lors a veu une fontaine 
qui molt estoit et clere et saine 
desor estoit l erbe molt drue 
qui tot ot entor estoit creue 
ilueques li plaist a remaindre 
et quant volt sa soi estaindre 
d un autre soi est eschaufez 
qui graignor mal li fait assez 
quant il la baisa et il boit 
par dedenz la fontaine voit 
l onbre qui est de l autre part 
avis li est que il regart 
cuide ce soit fee de mer 
qui la fontaine ait a garder 
molt esploite amors en poi d ore 
qui que ce soit et il demore 
son onbre en la fontaine voit 
molt se merveille que c estoit 
commenca le si a amer 
qu il n en pooit son cuer oster 
com plus l esgarde plus li plaist 
ne sone mot amors ne laist 
il crient molt ne l oie parler 
que ci ne velt plus demorer 
mais molt esgarde viselment 
le cors le vis qu il avoit gent 
vairs elz longues mains et lons doiz 
molt est angoisseus et destroiz 
c est cil qui tant blasmoit amor 
qui or l a mis en tel error 
or li prie qu il laisse encore 
plaint soi et puis soupire et plore 
mais esgarer est d une chose 
ne se puet taire et parler n ose 
plaint soi et puis fait zz soupir 
de parler ne se puet tenir 
' chose " fait il ' qui laienz voi " 
' ne sai com apeler te doi " 
' se doiz estre nimfe apelee " 
' ou se tu es deesse ou fee " 
' que que tu soies vien ca hors " 
' et si me demonstre ton cors " 
' vien ca et que trais tu arriere " 
' mainte foiz ai esté requis " 
' or sui de male amor espris " 
' or sai ge bien qu il m entendroit " 
' et qu il se plaignoient a droit " 
' que te vas tu ore mucant " 
' parole a moi si vien avant " 
' legierement i puez parler " 
' entre nos zz n a point de mer " 
' fors zz poi d eve qui m ocit " 
' dieus entent ele que j ai dit " 
' nenil ce cuit trop est parfont " 
' par dieu si fait ainsi respont " 
' ge li vi les levres mouvoir " 
' mais l oie n en puis avoir " 
' l aive n en lait la voiz issir " 
' et fait que ne la puis oir " 
' he dieus por qoi ne l oi parler " 
' que ne se vient ca fors monstrer " 
' ou ce li vient de grant orgueil " 
' ou ele velt ce que ge vueil " 
' et quant ge ri ge la voi rire " 
' et quant soupir ele soupire " 
' et quant ge plor fait autretel " 
' el ne file ne ne fait el " 
' que que ge faz ge cuit qu el face " 
' ge vi ses lermes en la face " 
' por qoi defaut s ele m amast " 
' el venist hors se l me monstrast " 
' ou ainsi me cuide escharnir " 
' ou el ne puet ca hors venir " 
' que ferai ge que porrai dire " 
' or plaing or plor et or vueil rire " 
' li cuers m eschaufe si ai froit " 
' quel froidure ai ge ce que doit " 
' quant il fait si grant chalt ca hors " 
' et ge ai froit dedenz le cors " 
' or me membre que ge doi dire " 
' que tel doulor et tel martire " 
' et tel vie solent mener " 
' ceus qui s entremetent d amer " 
' est ce amor qui si me maine " 
' qui me fait traire cele paine " 
' d amor ne doi ge riens savoir " 
' si faz qu el est de grant pooir " 
' qu el me destraint et me travaille " 
' ce croi ge bien et sai sanz faille " 
' mais que el est ou que ce soit " 
' ou el converse ou ele voit " 
' quel gent quel terre a il soz soi " 
' ce ne puis ge savoir par moi " 
' et qu ai ge a faire de l enquerre " 
' de son pais ne de sa terre " ' moi n estuet pas que li requiere " 
' que ge sai ja de sa maniere " 
' qu il m est avis que ge sai bien " 
' dom est onques mais n en soi rien " 
' nez fu dedenz une montaigne " 
' en roche de terre grifaigne " 
' o il toz jorz a et noif et glace " 
' dur a le cuer dure a la face " 
' cors d aimant vaines de fer " 
' son repaire est en anfer " 
' ja ne querrai que nus die " 
' qu il ait el ciel nule baillie " 
' or es tu ja d amer molt saige " 
' qui t en a tant dit ton coraige " 
' ge ne cuit pas que ce puist estre " 
' que tu en saiges tant sanz mestre " 
' j ai bon maistre qui ce me dit " 
' qui dedenz le cors m art et frit " 
' qui m aprant toute sa nature " 
' et si m angoisse a desmesure " 
' ha douce riens qui si m espranz " 
' se tu savoies queus tormenz " 
' et quel doulor ge sent por toi " 
' tu vendroies parler a moi " 
' ge muir sanz fin et sanz conseil " 
' ainz que demain soit le soleil " 
' me porra len ci trover mort " 
' s avoir ne puis autre confort " 
' molt est son cuer et fel et fiers " 
' qui si m esgarde volentiers " 
' si com ge voi a son senblant " 
' et si ne velt venir avant " 
' quanque ge faz ge li voi faire " 
' onc mais nule ne me pot plaire " 
' por toi ai tot le mont laissié " 
' tu m as du tout vers toi plaissié " 
' et ge molt doucement te pri " 
' que tu aies de moi merci " 
iluec esta ne pot partir 
iluec vorra vivre ou morir 
ne li pot plaire autre conseil 
ja ert esconssé le soleil 
tote la nuit de si au jor 
fu il en paine et en doulor 
c onques ne menja ne ne but 
ne sa folie apercut 
molt fait grant plor et grant duel maine 
les lermes troublent la fontaine 
et por l eve qui trouble estoit 
ne pot veoir ce que soloit 
' he las " fait il ' qu est devenue " 
' ou est alee " or l ai perdue " 
' et ge sui ci remes toz seus " 
' dolenz chaitis maleureus " 
' nule arme o moi ci ne remaint " 
' fors seul amors qui me destraint " 
' sa compaignie ne me faut " 
' morir m estuet et moi que chaut " 
lors rit et si li fu avis 
que cele li a fait zz ris 
geta les braz cuida le prandre 
mais ne sot pas lancier ne tendre 
qu il la puist sentir ne trouver 
lors se commence a porpensser 
bien voit que c est onbre qu il aime 
adonc se blasme et fol se claime 
mais ne por quant ne set que faire 
ne son fol cuer n en puet retraire 
desvoiez est ne puet guenchir 
n a droite voie revenir 
qu il estoit si eschaufez 
qu il pot estre retornez 
' las " fait il ' voir dist le devin " 
' ma mort aproche c est la fin " 
' que en fol leu ai mis m entente " 
que g en pert joie et ma jovente " 
' or sai de fi et tot por voir " 
' que ge ne puis mais bien avoir " 
' et quant ge sui plus angoisseus " 
' plus me destraint et art li feus " 
' or n ai mestier de nul confort " 
' d estre ci est molt grant deport " 
' ge cuidai veoir que que soit " 
' de l ombre qui me decevoit " 
' si me faisoit auques de bien " 
' mais por voir sai que n i ai rien " 
' et quant plus sui desaparant " 
' tant est m angoisse assez plus grant " 
' quar l amors est ce dont me dueil " 
' que j aim et s ai ce que ge vueil " 
' or ne sai ge que ge demant " 
' que ce me monstre beau sanblant " 
' le cors le vis que laienz voi " 
' tot ce puis ge trover en moi " 
' j aim moi meisme c est folie " 
' fu onques mais tel raige oie " 
' las ge voi bien mon mal m engraigne " 
' si ne voi arme qui me plaigne " 
' por dieu esgardez ma doulor " 
' vos prez vos chanz de ci entor " 
' plaigniez et moi et ma beautez " 
' et si dites que mar fui nez " 
' cist enfes qui tel mal endure " 
' et muert par tel mesaventure " 
' et tu forest qui ci espanz " 
' qui tant es be et avenanz " 
' pieca que tu es ci creue " 
' et maint amor i as veue " 
' quar me di s onques a nul jor " 
' veis si angoisseuse amor " 
' nenil par dieu ge l sai de fi " 
' porpense toi si le me di " 
' vos dieu qui tot le mont jugiez " 
' quar vos prainge de moi pitiez " 
' por qoi me laissiez ci languir " 
' ge vorroie molt mielz morir " 
' hai comme cil dieu sont sort " 
" zz dieu por qoi ne me secort " 
' il m est avis que n ont pooir " 
' pueent il riens nenil por voir " 
' puisque g es apel toz et pri " 
' et de moi n ont nule merci " 
' donc doi ge bien par droit cuidier " 
' qu il ne pueent nuire n aidier " 
' dont me vient ce que ge di las " 
' ne l doi croire ne ne l croi pas " 
' vos dieus vos le me pardonez " 
' que ge parol com forsenez " 
' com hom de grant folie espris " 
' et si ne sai por qoi languis " 
' quar ge ne sai mes qui amer " 
' fors ce que len ne puet trover " 
' et o moi vient et o moi vait " 
' la chose qui si mal me fait " 
' et en moi est ce que ge vueil " 
' et ne sai por qoi si me dueil " 
' et quant ge ai ce que demant " 
' por qoi ne faz ge mon talent " 
' ne sai que j aim et sui amez " 
' et ce que j aim me raime assez " 
' et n est pas en menor effroi " 
' si n en poon pranre conroi " 
' ge n en puis mais ge sui touz seus " 
' et cist amors n est pas des xx " 
' qui si me maine grant dangier " 
' et ge ne fine de proier " 
' las ge me plaing mais nus ne m ot " 
' parent que j aie n en set mot " 
' que sont ore tuit devenu " 
' mi compaignon il m ont perdu " 
' de totes genz sui esloigniez " 
' et en cest bois toz seul laissiez " 
' ge cuit que toute riens me het " 
' las ma mere por qoi ne l set " 
' si me venist plaindre et plorer " 
' auques me peust conforter " 
' las dont ne m as nus regardé " 
' qui plaigne moi ne ma beaute " 
' par dieu si a veaus la pucele " 
' que ge trovai hier main si bele " 
' qui se clamoit chaitive lasse " 
' et me prioit que ge l amasse " 
' or me puis ge chaitif clamer " 
' quant onques ne la voil amer " 
' hai dieus com par fui vilains " 
' et de grant felonie plains " 
' tant par fui dur et de mal aire " 
' quant el ne me pot onques plaire " 
' bien me devroit mesavenir " 
' quant onques ne la voil oir " 
' bien doi estre maleureus " 
' quant ge onques vi ses xx elz " 
' honi soit l ore que la vi " 
' quar en la fin en sui trahi " 
' se ne l eusse onques veue " 
' ma beaute n en fust esmeue " 
' beaus sire dieus quar venist ore " 
' espoir mestier m aroit encore " 
' plus que pere mere ne suer " 
' s i pooie torner mon cuer " 
' ou si apuier mon coraige " 
' que ge oubliasse la raige " 
' que amor m a si eschaufé " 
' qu amer m estuet outre mon gre " 
' cele tres bele criature " 
' que si forment i met ma cure " 
' se la veoie orendroit " 
' jamais mon cuer doulor n avroit " 
' dieus s or venoit par aventure " 
' ja porroit estre bien seure " 
' qu ele conquesteroit m amor " 
' et si m osteroit de doulor " 
que qu il se plaint et il se blasme 
le cuer li ment xx foiz se pasme 
et la parole a ja perdue 
oevre ses elz si a veue 
la pucele tres devant lui 
qui molt ot soffert grant anui 
la fontaine li monstre au doit 
et l ombre qui le decevoit 
sanblant li fait qu il se repent 
cele l esgarde bien l entent 
iluec s asist que mot ne dit 
lors se tormente et s ocit 
iluec le baise iluec le tient 
iluec se pasme puis revient 
iluec s esta et ne dit mot 
tel doulor a parler ne pot 
ele l acole et puis l enbrace 
baise li l oeil et puis la face 
' hai " dit ele ' beaus amis " 
' com estes de la mort sorpris " 
' beau senblant me volez monstrer " 
' mais ne poez a moi parler " 
' lasse si mal assanblement " 
' si doulerous enbracement " 
' si cort deport si cort delit " 
' si grant angoisse qui m ocit " 
' lasse ma priere l a mort " 
' il n i a mais autre confort " 
' morir m estuet par compaignie " 
' que mielz aim assez mort que vie " 
li vallez muert l ame s en vait 
la pucele plus pres se trait 
vers lui se trait par tel ahir 
du cors se fait l ame partir 
c a fait amors qui l a sorprise 
andui muerent en itel guise 
or se gart bien chascun amant 
qu il ne muire par tel semblant 
