ceus qui trop prise chou qu il neure 
et apres cou le deshouneure 
il ne fait mie ce k il doit 
ains se fait ensegnier au doit 
de le cose amer et prisier 
puis hair e amenuisier 
ce me samble moult laide cose 
ki toute jour porte le rose 
et puis le gete en zz conpieng 
saciez k a trop vilain le tieng 
povrement li rent son service 
par coi je tieng l omme a trop nice 
ki est de legiere acointance 
sans raison et sans connoissance 
met s amour en zz homme estraigne 
et veut ses cuers k il se restraigne 
d onnourer ses carneus amis 
pour l omme estrange u il s est mis 
et laist tout pour celui amer 
n il n est nus ki li puist blamer 
ja sace il bien que ciex soit teus 
c uns preudon seroit tous honteus 
de lui conpaignier une fie 
si l aime ciex tant et s i fie 
ke sur tous l onneure et deporte 
et si tres grant grace li porte 
k il s en cuncie et se decoit 
car en celui riens ne parcoit 
dont faire en doie tel loenge 
et raisons moult bien s en revenge 
car li amours faite en sursaut 
moult legierement aillours saut 
ne n i puet faire lonc demour 
je ne tieng point ce a amour 
mais a sote menancolie 
car quant percoit se folie 
k i l a trop amé sans raison 
adonkes quiert une occoison 
u il aquiert et honte et blame 
car celui despite et diffame 
cui il a haute amour moustree 
honteuse amours fu a l entree 
et se l est plus au departir 
car il fait bien celui sentir 
ke ce fu volentes lunage 
si aquiert et honte et damage 
il piert le sien et son ami 
je le percoi moult bien a mi 
ki toute jour me porteroit 
a son col et me rueroit 
au vespre ens en une longaigne 
j en aroie moult grant engaigne 
et vauroie celui grant honte 
ensi li hom quant il desmonte 
celui k a amé de s honnour 
et le fait yy tans plus menour 
k il ne fist grant au commencier 
s il l en mesciet car je bien cier 
ce n est point oevre crestiene 
pour ce aim je cose moiene 
ne trop prisier ne trop amer 
ne trop hair ne trop blamer 
ensi ne seroit nus decus 
d une cose me sui percus 
pour coi jou ai ce dit empris 
ne sai s en monterai en pris 
u s on m en tenra a bricon 
mais je l ai fait pour le faucon 
ki est oisiax et biaus et gens 
et moult amés de gentix gens 
li gentix hom a cier l oisel 
quant il le voit et noble et bel 
moult volentiers s en esbanie 
souvent le tient et aplanie 
et moult en aime le deduit 
quant a chou l a nourri et duit 
ke les autres oisiax deveure 
et les ocist et les keurt seure 
u les prent par cuisse u par teste 
li sires en a moult grant feste 
et dist adont est il soutiex 
et pour ce k il est si gentiex 
affiert il bien en boin ostel 
pour ce c onkes mais ne vi tel 
a le fois l aplanie et terce 
et puis le remet a la perce 
et fait grant feste des oisiax 
k il a pris de tous les plus biax 
repaist son faucon et fait gorge 
envis li donroit du pain d orge 
de coi il repaist son ronci 
c est li biax oisiaus sans merci 
ki deveure et ocist son proisme 
si tost k il l ataint et aproisme 
j en desprise moult se nature 
car de celui fait se peuture 
cui il deust par droit repaistre 
quant il est sur le puing son maistre 
et il le tient par les gies court 
se li sires voit en le court 
coc ne geline ne capon 
s un peu s esbat d un grant baston 
li sires les encacera 
cascuns des poules s en fuira 
et iront lor peuture querre 
tout gratonnant aval le terre 
u ens u fuerre u ens le paille 
et s il faut au faucon vitaille 
on recourra lues au poulier 
si aporte on le cevalier 
de ses poules tout le plus bel 
de coi il repaist son oisel 
moult est li faucons honnourés 
et quant plus est asseurés 
se sires a ce que miex vaille 
dont tourne le col et baaille 
s est aussi tost mors c uns poucins 
le matinee tout descins 
li sires en pur sa cotele 
le va veoir pas ne revele 
quant il le troeve mort pendant 
ancois le sace a lui tendant 
par les yy pies et puis le rue 
par maltalent enmi le rue 
hounerés en est li fumiers 
et se pourciax i vient premiers 
u ciens u aucune autre beste 
si fait de cel faucon se feste 
et li desront son bel plumage 
vés ci grant honte et grant damage 
quant ciex ki tant l avoit amé 
l a mis en liu si diffamé 
que tous jours sur son puing l avoit 
et or estoupe quant le voit 
pour la puour et nes et bouce 
n il ne fait tant que il le bouce 
de son piet ancois s en destourne 
li keus ki son mengier atourne 
ne li a pas si con je cuit 
son faucon atourné ne cuit 
mais viande plus delitable 
car quant li sires siet a table 
d un capon en rost est servis 
pour le faucon fu asservis 
or est aporté a grant feste 
car li sires drece le teste 
quant on met devant lui l oisel 
et dist c ainc mais ne vit si bel 
ne si boin ne si savereus 
or est li poules eureus 
quant il sert a bouce de conte 
et li sires si peu aconte 
a son faucon et molt harroit 
ki devant lui l aporteroit 
et le poulet k il maneca 
pour le faucon et decacha 
aime et li vient a plaisance 
vés ci bele senefiance 
et de coi on puet bien ouvrer 
par le monde le puis prouver 
ke trestout ensi se demaine 
et s a raison je ne l amaine 
dont n ai je dit cose ki vaille 
mais ne dout mie que g i faille 
li mondes ki est despiteus 
asses en i voit on de teus 
ki sont faucon dont c est grans pes 
car c est de lor voler tempes 
si vous dirai comment il volent 
tous ceus destruient et afolent 
que il ataignent en volant 
car quant il vont l omme acolant 
ki a grant rente et hiretage 
ce n est fors que pour son damage 
s un peu le seuent a mescief 
le main li metent sur le cief 
en poi de tans l ont enkemblé 
ne got de terre ne de ble 
plus ne l ahenne ne ne femme 
si que celui enfans et femme 
convient aler a provrete 
n il n en a nient plus de pite 
cis faucons k avoit li premiers 
des oisiax cis est coustumiers 
de son proisme metre a dolour 
et pour lui tenir en valour 
son avoir defferme et desserre 
et donne au segnour de la terre 
ki l aime et honneure et deporte 
pour les biaus dons c on li aporte 
k il a aquis malvaisement 
car trestout aussi faitement 
con li faucons vie toloit 
as oisiax et puis ravoloit 
a son maistre u il ert tensés 
tout aussi est cis apensés 
de lui tenser et quant il vient 
veoir son segnour si le tient 
a grant honnour et si fait feste 
de cest oisel de pute geste 
ki est li desloiaus faucons 
ki d usures et de mescons 
a les autres oisiax menus 
des biens k il avoient fais nus 
si k il n ont ni ele ne plume 
et cis son segnour acoustume 
ke volentiers prent cil k il reube 
s est vestus de sa cointe reube 
li faucons et de vair fourés 
ki ses proismes a devourés 
et s aucuns preudon laboureres 
de boine vie et aoureres 
envers diu de ce k il li preste 
cuide avoir se deserte preste 
de ce k au segnour a ouvré 
quant i l a a l ostel trouvé 
avoeques le faucon vilain 
ki par ses dons l a pris a l ain 
la li demande sa deserte 
et li sires a bouce ouverte 
le tence et maudist et deveure 
pour poi que il ne li keurt seure 
quant de son faucon le destourbe 
et dist k il ne li doit une tourbe 
ains l encace et fait bouter hors 
se li preudom crioit " ahors " 
n est il nus ki en ait pite 
tel gent sont li poulet fusté 
ki si estoient decacié 
pour le faucon et manecié 
aussi le decace li sire 
pour le rice homme et moustre s ire 
la est li povres mal venus 
ki a ses enfancons menus 
k il ne set de coi rapaiier 
li sires ne li vaut paiier 
ne de lor mescief ne li caille 
d uis en huis quierent lor vitaille 
si con faisoient li poulet 
ki bien mengaissent rebulet 
mais quant li mors ki tout acore 
prent le faucon ki n a encore 
laissiét ses proismes a destruire 
tost li fait se joie construire 
en duel en courous et en ire 
car getés est en un martire 
tres ort tres vil et tres puant 
u souvent le vont remuant 
pieur pourcel que li premier 
ki le faucon ens u fumier 
fisent asses de vilounie 
car ciex est sers a le maisnie 
que diex par l orguel asservi 
que li orguelleus desservi 
la est li las faucons en mue 
ki se joie en grant griete mue 
mais quant li boins poules trespasse 
c est li povres k ades se passe 
de canques jhesu cris li preste 
li mors l assaut et il s apreste 
de morir en estat roial 
l ame de lui ke mes roial 
portent li keu diu dignement 
ce sont li angle u firmament 
u jhesu cris en fait grant feste 
et li las est en le tempeste 
ki avoit volé sans raison 
dix li a cangié se saison 
et l a gieté en le longaigne 
ne li haus rois n a mie engaigne 
de son poulet ains en fait joie 
et bien veut que cascuns le voie 
car il s en paist et se rapaie 
et es ciex son loier li paie 
se li quens ot son faucon cier 
puis le geta ens u fumier 
si fu bien paiés a men dit 
s il avoit son poulet laidit 
si l ounoura a daerrains 
aussi dix ki est souverains 
si laist bien randir et voler 
mais moult tost taut le caroler 
au plus joune et au plus legier 
il donne et si se set vengier 
vengier du fol et au boin donne 
ki merci prie il li pardoune 
se du meffait est repentans 
pour ce fait boin user sen tans 
par raison et moienement 
sans aquerre vilainement 
ne diu oublier pour le monde 
s est nices ki autrui esmonde 
sans raison pour haucier sen mont 
dix a bien faire nous semont 
si serons li mes congoi 
a ce ke vous avés oi 
prendés garde si ert savoirs 
paradis vaut trop miex k avoirs 
