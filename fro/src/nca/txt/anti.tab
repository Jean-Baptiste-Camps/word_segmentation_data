n est pas oiseus ainz fait bon oevre 
le troverre qui sa buche oevre 
pur bon oevre conter e dire 
mes qui bien troeve pleins est d ire 
quant il n a de matire point 
inclinete somunt et point 
mun quer de dire aucun beau dit 
mes n ai de coi kar tut est dit 
fors co que de novel avient 
mes al troveur bien avient 
qui set aventure novele 
e face tantke la novele 
de l aventure par tut aille 
e ke sun gros francois detaille 
pur faire oevre plus deliee 
pur co ai ma langue deliee 
quique m en tiengne a apensé 
pur dire mun novel pense 
kar tel matire ai purpensee 
k unques mes n ot en sa pensee 
ne sarazin ne crestiens 
pur co que mort est crestiens 
de troies cil qui tant out pris 
de trover ai hardement pris 
pur mot a mot mettre en escrit 
le turneiment antecrit 
avint apres cele emprise 
ke li francois orent emprise 
contre le conte de compaigne 
ke le roi de france en bretaigne 
mena sun ost sanz point d aloigne 
kar mort ert li quens de boloigne 
dunt li francois orent fait chief 
lors remestrent a grant meschief 
li membre e fieble e malbailli 
quant le chief as membres failli 
e se treistrent trestuit ariers 
fors malclerc qui tant estoit fiers 
k a merci ne deigna venir 
bien quida bretaigne tenir 
contre le roi par sun desroi 
cum cil qui avoit quer de roi 
e qui estoit plein si c alour 
de hardement e de valour 
de curteisie et de largesce 
lors ne me pout tenir peresce 
d aler en l ost au roi de france 
tant fis en l ost de demorance 
ke de bretaigne fud partis 
le roi de france e fud bastis 
li acort de la grant descorde 
ke le roi si cume len recorde 
avoit al conte de bretaigne 
pur co ke n iert pas trop loigntaigne 
la forest de berceliande 
mun quer qui sovent me comande 
faire autre chose ke mun preu 
me fist faire ausi cume veu 
ke jo en berceliande iroie 
jo m en turnai e pris ma voie 
vers la verte sanz plus attendre 
kar la verte voleie aprendre 
de la perilluse fontaine 
zz espie ou ot fer d engeigne 
dunt la lemele n iert pas truble 
e zz haubert a maille duble 
portai ke puis m orent mestier 
sanz tenir voie ne sentier 
chevauchai yy jurs entiers 
adunc m aparut zz sentiers 
ke parmi une gaste lande 
me mena en berceliande 
ke mult est espesse e obscure 
en la forest par aventure 
perdi l asente de mun sentier 
le soleil se voleit couchier 
que avoit faite sa jurnee 
mes la clarte rest ajornee 
de la lune qui lors leva 
mes al lever sun vis lava 
en la mer ainzke fust levee 
e quant ele se ad bien lavee 
bien parut a sa clere face 
kar ne quit pas ke james face 
si bele nuit cum il fesoit 
kar si la lune cler lusoit 
ses puceles tut ensement 
k avoient si le firmament 
enluminé co me sembla 
ke s onques nul jur nuit resembla 
icele nuit resembla jur 
sanz demorance e sanz sojur 
vi la fontaine pres de moy 
co fud la quinte nuit de moy 
ke la trovai par aventure 
la fontaine n iert pas oscure 
einz ert clere cum fin argent 
mult fud le pre plaisant e gent 
ke s ombroioit desus zz arbre 
le bacin le perron de marbre 
trovai en icele maniere 
e le vert pin e la chaiere 
cum l a descrit crestiens 
en plus clere eue crestiens 
ne recut unques jur baptesme 
ne sembla pas ke co fust cresme 
quant le bacin ting en ma main 
kar tut ausi le puchai plain 
cume si la vousisse espuchier 
quant jo mis la main al puchier 
tut le firmament vi troubler 
quant j oi puchié lur vi dubler 
cele tremblur en yy doubles 
e si fud mil tanz noir e troubles 
quant j oi sus le perron versé 
jo qui tut sul i fud laissé 
ne talent n en ai de mentir 
mes le ciel oi desmentir 
e esclarcir de tutes parz 
en plus de yy miles parz 
ert la forest enluminee 
si tut le ciel fust cheminee 
et tut le mund arsut ensemble 
ne feist pas co me semble 
tel clarte ne si grant orage 
yy foiz maldis en mun corage 
par qui conseil ting la mun oirre 
kar a chascun coup du toneirre 
la foudre du ciel descendoit 
ke trenchoit e parfendoit 
parmi le bois chaisnes e fous 
ore escutez cume jo fus fous 
e esperduz e entrepris 
ke uncor plein bacin de eue pris 
e sus le perron la flati 
mes si le ciel out bien glati 
e envoié fudres en terre 
lors dubla la noise e la guerre 
ke j oi mené vers tut le munde 
kar du tonnoirre a la 
tute terre senti trembler 
jo quidai bien ke assembler 
feist deus ciel e terre ensemble 
co fud folie co me semble 
de dous fois le bacin vidier 
mes jo l fis pur mun fol quidier 
kar le tans apassier quidai 
quant le secund bacin vidai 
mes lors aparceu ke qui cuide 
k il a de sens la teste vide 
kar en yy muis ne puet avoir 
de quider plein de savoir 
quidier me mist a grant meschief 
kar le ciel vi de chief en chief 
si descousu et si ouvert 
c um peust bien a descouvert 
veer paradis qui eust 
les eus dunt veer i deust 
e cil qui en paradis sunt 
porent bien vere tut le munt 
sanz coverture cele nuit 
kek il veissent moi jo quit 
virent il bien la lur merci 
dreiz est ke jo les en merci 
kar il sunt bien a mercier 
e jo doi bien cels gracier 
qui de meschief m unt defendit 
la foudre m eust porfendit 
qui tuz les arbres purfendoit 
mes deus qui bien m en deffendoit 
fist le toneirre departir 
quant out laissié a esparcir 
plus ne tonna ne plus ne plut 
tost ot le ciel quant il li plut 
rescunsu e refaitié tut 
le coustourier qui l ot detut 
si k unques n i parut cousture 
apres cel tens fud mul oscure 
la nuit kar ja s estoit cochié 
la lune qui ert travaillié 
d errer parmi le firmament 
lors quidai bien si deus m ament 
ke pur co ke pour eust 
du tonneirre c alee se feust 
plus tost ke ne soleit couchier 
lors commenca a aprochier 
del jur dunt l aube est veue 
joie firent en sa venue 
trestuit les oisellun menu 
kar avolé sunt e venu 
de par tute berceliande 
en broce n en forest n en lande 
n en vit mes nul tant amasés 
desous arbre en ot plus asses 
ke n en i vit collagrujanz 
e faisoient de divers chanz 
une si douce melodie 
ke a ma mort n a ma vie 
ne voussisse aver autre gloire 
encore quant me vient en memoire 
m est il tut veraiement avis 
ke c est terrien paradis 
quant unt chanté en lur latin 
li oisellun qui plus matin 
unt fait lever ke ne soleit 
le soleil pur co qu il voleit 
oir le chant des oiseilluns 
le service fud beaus e luns 
ke firent a lur creatur 
le soleil qui ot pris sun tur 
erra tut dreit vers occident 
e montoit ja el firmament 
pur tut le mund enluminer 
quant devant mei vi cheminer 
par le bois zz mor de mortaigne 
e sist sus zz destrier d espaigne 
e chevachoit sanz retenue 
parmi une viez voie herbue 
menoit un trop riche hernois 
yy destriers espaignois 
fesoit conduire devant soi 
des somiers le conte ne soi 
mes bien en i ot yy e mes 
unques home mortel n i vit mes 
si grant hernois ne tel caroi 
vers moi brocha par grant desroi 
le mor qui aparceu m ot 
jo muntai sanz lui dire mot 
ke ne me surpreist a pie 
e pris en ma main mun espie 
k a zz poin apoié avoie 
e cil qui guerpi ot la voie 
brocha vers moi sanz nul respit 
bien quidai k il eust despit 
de co ke ne l saluai pas 
vers lui alai le petit pas 
ke j avoie trop grant hidur 
k il ert de si tres grant laidur 
ke ne l porroit dire de buche 
e deus le fist a une cuche 
ke si tres durement abuisier 
ke la teste avant tresbuchier 
le couvint du destrier a terre 
lors quidai bien ke nostre guerre 
fausist quant le mor vi a pie 
kar jo le voil de mun espie 
encontre la terre espoier 
mes ausi peusse apoier 
l espe a une roche bise 
lors a le mor la hanste prise 
e la me vout el cors baignier 
de peor me covint seignier 
quant em pies fud le mor saillis 
trop cruaument fuisse assaillis 
se de lui m osasse deffendre 
couard fui ne l osai atendre 
einz lui ai m espee rendue 
e le mor a la main tendue 
e l ad prise sans demurance 
' c iert " fait il ' par tel covenance 
ke tu me siveras ou ke j aille 
soit en turnoi ou en bataille 
comentk il unques t en aviegne 
jo ne gard l oure ke ci viegne 
me sire mult ignelement " 
e jo respundi coiement 
' il dunk que jo te sive 
oil " dist il ' ou pais ne trive 
n auras k orendroit ne t ocie " 
lors li dis ' en ta compaignie 
irai puisk aler m i covient 
mes qui est le sire qui vient 
apres toi e comant a non 
jo l te dirai non ferai non " 
dist il ' mes munte sanz arest 
quant serrum hors de la forest 
quantque tu sauras demander 
te dirai sanz contremander " 
lors ai mi le pie en l estrif 
e chevachames sanz estrif 
par le bois ambdui ensemble 
le hernois ert ja co me semble 
eslongié dous lieues galesces 
hors du bois entre dous bretesces 
aconsuimes le hernois 
lors ai dit au mor demanois 
' coment as tu nun bras de fer " 
dist il ' en la palu d enfer 
recui regeneraciun 
jo sui de fornicaciun 
en cest munde prince potaires 
e si sui en enfer notaires 
pur mettre pechiez en escrit 
jo sui chamberleins antecrit 
e gard sun or e sun argent 
apres moi vient od tres grant gent 
bien yy tous couvers de fer 
des meillur chevaliers d enfer 
kar au seignor du firmament 
a pris si grant tornement 
ke onques chevalier n i vit tel 
e jo vois prendre son hostel 
el premier chastel que verron 
e sachiez ke nous i avron 
foison de vin e mes pleniers 
kar la li doit zz huiseliers 
pleniere procuracion 
n i aura serjant ne garcon 
ke ne soit yvres enkenuit 
e si ferron quequ il anuit 
tote nuit feste grant e lie 
e merron vie tot voisilié " 
quant bras de fer reconté m ot 
sun estre trestut mot a mot 
lors veimes une valee 
e praerie grant e lee 
riviere grant e yy chastiaus 
fremés as murs e as karniaus 
e as fosses granz e parfonz 
paliz e trencheis e ponz 
i avoit e bares e lices 
bretasches portes couleices 
de fer vestues e chauciés 
a chaianes sus les chaucies 
tornient les ponz torneis 
sur les murs ot fort hordeis 
e as kerniaus larges alees 
forz bailes forz turs kernelees 
e forz garites i avoit 
la riviere au pie lur batoit 
plus grant e plus rade du rone 
onques hom ne vit sus le trone 
dous viles issi delitables 
en contant veritez e fables 
en la mestre rue 
d un des chastiaus nostre venue 
savoit on bien co me sembla 
ke trestuit li bruit asembla 
de la vile a nostre descendre 
e est alé bras de fer pendre 
l escu anticrit a la porte 
de nostre hostel e len m aporte 
vin de poitou pur assaier 
e jo quike l deust paier 
bui assez ke c est grant conforz 
des mains trubles e des plus forz 
kar n en croist nul si fort en france 
la vile a non desesperance 
ou anticrit fud ostelés 
la vile a non qui est deles 
esperance par sun droit non 
e n est pas de menor renon 
anchois est de greignor noblesce 
droit a la maistre forteresce 
va len par une bretesce 
espoir une liue galesce 
dure le travers de la vile 
escuiers bien si c a dous mile 
vont querre ostel de rue en rue 
tantque j ai grant presse veue 
des escuiers as ostels prendre 
ke maint en i vi entreprendre 
pur beaus ostels avoir a force 
chescun pur bon ostel s esforce 
e qui ainz par tut s embatent 
parmi la vile s entrebatent 
e s entretolent les ostels 
e assez en i a de tels 
qui par faute de ostel vont tendre 
en la pree sanz point d atendre 
e es vergies qui sunt dehors 
les tentes ou reluist li ors 
e li azur e li sinobles 
n espargnent vergie ne vignobles 
ke par tut a bandon ne saillent 
e tut estrepent e detaillent 
e tendent pavillons e tres 
e se logent parmi les pres 
ja estoit none e plus assez 
quant antecrit ot trespassez 
les ponz e entra en la vile 
encontre alerent bien yy mile 
borjois dunt tut le mains puissanz 
peust bien yy beisanz 
esligier sanz sa terre vendre 
e corurent a sun descendre 
tuit li plus riche par estrif 
e li tindrent sun destre estrif 
puis pranent congie si s en tornent 
e cil qui le mangier atornent 
ont fait savoir ke tut est prest 
e antecrist sanz point d arest 
comanda les tables a mettre 
cil qui s en durent entremettre 
des tables mettre s entremistrent 
par tot l ostel les tables mistrent 
en loges en praiaus en sales 
de napes qui n erent pas sales 
veissiez ces tables covrir 
e veissez coffres ovrir 
a chamberlains a conestables 
e veissiez garnir ces tables 
de poz e de hanaps de argent 
mult servirent e bel e gent 
antecrist quant il fud assis 
ovec zz jogleur m asis 
qui trop savoit cous poitevins 
de divers mes de divers vins 
fumes pleinerement servi 
e sachiez bien k onques n i vi 
feves ne peis oes ne harenc 
tuz les mes raoul de hodenc 
eumes sanz faire riot 
fors tantke entremes i ot 
d une merveilluse friture 
de pechiez faiz contre nature 
flatiz en la sause cartaine 
d une tone de hunte plaine 
covint l entremes abeurer 
kar ceus escovenist crever 
qui orent la friture eue 
s il n eussent hunte beue 
mult en burent kar sanz ensai 
bevoient tuit hunte a guersai 
k en lur livroit a une seille 
e guercoi qui a tuz guerseille 
d iveresce lur fist un entret 
tant les fist guerseillier a tret 
k iveresce qui tuz les enteste 
vint guerseillier a cele feste 
qui quida la tone espuchier 
lecherie pur aguissier 
lor aloit departant espices 
e dragie de tuz les vices 
ke nul pechiere puet hanter 
d itant me pues jo bien vanter 
que nul ne vit si fort dragie 
si ardant ne si bien brojé 
ne si delitable a mangier 
mult nous en a delechier 
lecherie tuit s en delechent 
e ci e ca lur levres lechent 
cil jugleor qui mult l unt chiere 
kar lecherie l espiciere 
les fait delechier par anguisse 
pur la pudre que les anguisse 
qui si est ardant e ague 
qui lors les espoint e argue 
crie chescun ' le vin le vin " 
mes as noeces archedeclin 
n out pas tant vin ne tel plente 
de hunte unt a lur volente 
bien a muis e a sistiers 
outrage qui est boteilliers 
les sert de honte sanz chancons 
mult est large li estachons 
qui lur livre a la grant mesure 
que len apele desmesure 
sanz escrit sanz taille sanz conte 
unques mais chies roi ne chies conte 
n ot tant de hunte despendue 
plus d un mui en a espandue 
la mere outrage gloternie 
k en boit tantk ele se nie 
e yveresce tant en entonne 
k a poi n a vidie la tonne 
jo n en bui point ne point n en oi 
ne li entremes si k a moi 
ne vint pas e nepurquant gie 
jo n en eusse ja mangié 
kar co n est pas mes a povre home 
itant vous dit a la parsome 
ke noblement fumes servi 
apres manger aporter vi 
un gingebras confit en soufre 
e disoient tuit cum zz goufre 
de saternie fud confit 
n iert pas ostel a desconfit 
ou antecrit fud osteleés 
ja estoit le ciel estelés 
quant les tables ostees furent 
cil jougleor en pes esturent 
s unt vieles e harpes prises 
chancons lais sons vers e reprises 
e de geste chanté nous ont 
li chevalier antecrist font 
le rabardel par grant deduit 
li autres antecrit deduit 
en sons gacons e aveirguas 
meis de la goute puiernas 
fist nostre hostesse cele nuit 
grant feste e quant se sunt deduit 
li chevalier tuit se coucherent 
cil jougleur lur vielerent 
pur endormir poitevins 
les vielurs e les fors vins 
endormirent les chevaliers 
ainz jur saillierent escuiers 
si se vestirent e chaucerent 
e chauces e haubercs roulerent 
e couvertes a destriers 
qui veist poistraus e estriers 
raparaillier a ces garcons 
e enverser sus les archons 
ces seles que noient n i faille 
escuiers e garcons sanz faille 
ont si matin le jur suspris 
qu il orent lur chevaus de pris 
enselés e lur palefrois 
al lever fud grant li effrois 
parmi la vile a l ansjornee 
la lune s iert ja desturnee 
e ses puceles departies 
kar le jur de totes parties 
voleit le firmament purprendre 
la lune ne l osa attendre 
pur co departir la covint 
e la nuit pur le jur qui vint 
s esvanui cum fumee 
lors veissiez issier armee 
de la cite la baronie 
la vile estoit si esturmie 
que on n i oist pas dieu tonnant 
mult me tint bien mun covenant 
bras de fer si cume pramist 
c onques pour rien qui avenist 
ne me vout lassier al turnoi 
de la vile ovoec li turnoi 
e chevachames si k as lices 
ja me quesisse autres delices 
ke voir si tres bele gent 
kar trop se deporteient gent 
antecrit issi de la vile 
bacheliers menoit bien yy mile 
dont le meindre portoit baniere 
onques compaignie plus fiere 
ne mena rodes ne veracles 
l escu noir out a faus miracles 
que trop estoit paranz e biaus 
kar bordé ert de deabliaus 
a de dampnement 
escrit portoit sun jugement 
en une bende trop ellite 
kar ele esteit de mort subite 
fretee de pechiez mortels 
pur co qu en en veist de tels 
me plaisoit trop a esguarder 
onques nul pur sun cors guarder 
ne fu mius monté en estor 
plus ferin estoit ke nule tor 
le cheval noir ou le jur sist 
zz hiaume out qui trop bien li sist 
que ert d un aymant crousé 
porserpine li ot doné 
en enfer par grant druerie 
de co nuit la grant jalousie 
don pluto l ot sonpechonneuse 
mes ele estoit si desdeigneuse 
qu ausitost se feist larder 
cum pur lui se deignast garder 
tant estoit d antrecrit esprise 
bien voloient tot l or de frise 
les armes que antecrit portoit 
se gentement se deportoit 
ke co n iert si merveille non 
e belzebuc sun gumfanon 
porte e desploie e met al vent 
zz diable e zz serpent 
vi combattre enmi la baniere 
proserpine s amie chiere 
les i asist a ses yy mains 
yy mars valoit e non pas mains 
l enseigne qu en la ot mise 
k ele ot faite de sa chemise 
antecrit vint jupiter 
et tuit li grant baron d enfer 
dunt il i ot yy e plus 
jupiter avoc saturnus 
chevauche e apolin le preu 
mercurius fist bien sun preu 
e ercules li preuz li biaus 
pur faire guenches e cembiaus 
i vindrent nepturnus e mars 
tut le pire valoit yy mars 
de lur chevals sanz nule doute 
en icele memes route 
estoit pluto e proserpine 
le roi d enfer e la roine 
e megera lur dameisel 
mult par fud cele route bele 
quant cerberus i fud venuz 
icil fud pur maistre tenuz 
pur co ke yy testes avoit 
chescun de ces barons portoit 
l escu noir a croket de fer 
chaut e ardant du feu d enfer 
ke l escu purprent e surmunte 
l escu au miereior de hunte 
portoient trestuz armeures 
plus noires ke meures meures 
pur ceus d esperance asaillir 
qui lors veit orguil saillir 
sus zz destrier d espaigne sor 
boban qui du vis samble mor 
al vent li desploie s enseigne 
unkes nul a graignor cumpainge 
n asembla mais n a greignur pompe 
mainte bosine e mainte trompe 
fait soner pur s ost asambler 
si k il fasoit terre trambler 
des busines e des taburs 
tout le chastel e tot le burs 
fud esturmis e esmeuz 
de geules estoit sun escuz 
plus vermeilles ke nul sinoples 
parmi rompoit mi sires nobles 
a une keue bobanchiere 
corone ot preciose et chiere 
sus sun heaume qu ot d aymant 
n est pas mester k en me demant 
s en la corune ot pierres fines 
kar topaces et crapoudines 
avoit en l aimant assises 
e pierres de diverses guises 
dunt la pire ert de grant renon 
une en i vi que avoit non 
chamahou qui est la mains chiere 
mais pur co k a humaine chaire 
e k ele rent l ome orgoillous 
e cointe e lie e desdeignous 
pur co en fesoit chierte orgeus 
mes cele qui entre les eus 
du boterel croist est plus fine 
qu en seut apeler chrapoudine 
qui bien apartient a orgoil 
boban parmi le fons d un broil 
al vent desploie sa baniere 
qui ert de trop plaisant maniere 
pur co k ele ert de vanterie 
d un drap dunt cil de normondie 
se vestent tuit communaument 
le destrier orguil si sovent 
chotoit ke co n esteit pas fins 
si co ne fust il fust si fins 
qu il vausist bien yy mars d argent 
ne doit pas venir sanz grant gent 
orgoil qui est roi de tuz vices 
cointise qui va des espices 
e des espaules e du pis 
boban e desdein e despis 
e vaine gloire e vanterie 
qui est dame de normondie 
furent de la mesnie orgoil 
de ceste gent dire vous voil 
qui porteient l escu tut plein 
de vanterie e de desdain 
bien coneu en tutes places 
a de manaces 
a l angeignie de dangier 
mes entre ices vi chevauchier 
cointise si mignoment 
cointise vint si cointement 
que de toutes fud la plus cointe 
cointise qui d orgoil s acointe 
qui tresbuche tuz ses acointes 
portoit armes merveilles cointes 
a danses d or en vert dansiés 
a yy bendes losengiés 
de vaine gloire e d arrogance 
a zz mireur de ignorance 
qui fait muser tute la gent 
a yy papejais d argent 
qui chantent de jolivete 
a l oriol de nicete 
asis sus fole contenance 
zz penocel ot en sa lance 
de ses armes qui trop fud biaus 
k as laz de soie e de fresiaus 
l out cointise atachié al fust 
e pur co ke plus cointe fust 
ot sonetes e chapes a eles 
e armes fresches noveles 
que n erent pas laides n oscures 
el lorain e es covertures 
qui esteient d un bendequin 
de la maisnie helequin 
me membra quant l oi venir 
lon oist sun destrier henir 
de par tut le tornoiement 
e pur assambler cointement 
vaine gloire qui est s acointe 
devant cointise va trop cointe 
od le tabor od la fleute 
dunt si tres cointement fleute 
que tute en tentist la valee 
od grant freinte vint en la pree 
tencon la marastre concorde 
qui partut l escu de descorde 
a zz label de anemistie 
felonie qui het pitie 
aveit borgeignons a plente 
e portoit l escu adenté 
a zz rous mastin recignié 
parmi rampoit brun sanz pitie 
pur bien demustrer felonie 
od grant frainte de baronie 
a trespassee la caucie 
e mult se rest bien avancié 
haine la mere descorde 
e se va vantant ke concorde 
apelera de en fraite 
parmi une porte fraite 
sant coruz li fis felonie 
tuit cil sivent forsenerie 
e vienent cume forsené 
tuit cil furent nuri e né 
el chastel de desperance 
ceste gent vindrent sanz dotance 
desroutees et desrougies 
armes avoient losengies 
de rancor e de reverie 
a zz label de frenesie 
par zz chemin divers e tort 
vi contre droit chevauchier tort 
pur justisier droit e justice 
e tort qui tuz les mals entice 
l outrequidié l enemie droit 
tort qui ne siet chevauchier droit 
clochant passe la maistre porte 
kar zz cheval boistus le porte 
qui ne cloche fors de yy pies 
de belif li estoit lachiés 
le hiaume qui el chief li loche 
le cheval qui durement cloche 
fet pendre tort tut d one part 
li escu tor ou droit n a part 
e si estoit let e divers 
c est li escu a yy envers 
qui resembloit zz talevas 
c est zz escu huntus e mas 
tort e bochu e contrefez 
a la tortue de cors fez 
purtraite de desliaute 
al faus esgard de fausete 
que traisons i ot pourtrait 
a zz faus jugement estrait 
d une fause enlegaciun 
a langues de avocaciun 
de geules a plaideors traites 
que coveitise avoit purtraites 
d une grant menchonge polie 
a zz blasme de tricherie 
par fauses losenges atret 
a yy poinz e a zz tret 
de traison la poitevine 
sa lance est de dreite orpheline 
kar trop est faite e torte 
e tort qui tortement la porte 
contre droit esperone e cort 
cest curs avient a mainte cort 
ja estoit prime e plus jo quit 
quant jo vi venir a grant bruit 
avarice e grant desroi 
avarice ot en sun conroi 
grant gent mes mult i out romains 
coveitise n en ot pas mains 
qui est sa cousine germaine 
rapine bien autant en maine 
cum avarice e coveitise 
cruaute qui lur quers atise 
lur dona armes e chevaus 
lances espees e coteaus 
pur escorcher la povre gent 
targe d or bendee d argent 
a une bende besancee 
avarice a le jur portee 
de la table a zz caoursin 
coveitise ot escu d or fin 
bendé de termes e de usure 
e rapine autel qui seure 
quide estre e de largesce abatre 
apres vint preste de combatre 
de totes cors la dame envie 
mes tuit cil qui or sunt en vie 
sun grant orgoil e sun desroi 
ne la gent k ele ot aveoc soi 
n aconteroient sanz mentir 
de trompes fesoient tentir 
la praerie de tuz sens 
apres ordenerent les rens 
fausete e ypocresie 
e barat le fiz tricherie 
qui onques n ama liaute 
menchonge qui heet verite 
oveoc tricherie se range 
lors vint mesdit le fis losenge 
la cosine detraccion 
e loberie e traison 
l ainsnee des enfanz envie 
pur veor ceste baronie 
tote la vile as portes curt 
ne fud mie sanz gent de curt 
co me sembla ceste asamblee 
envie i avoit asamblee 
l asamblee des mesdisanz 
bien avoit mis plus de yy anz 
a ceste assemble asambler 
ponz e cauchies funt trambler 
tant i out grant frainte de gent 
armes plus noires ke arrement 
out sanz autre descrescion 
