annas , chayfas et simyne et dadanni et gamaliel , judas levi , neptalim , alexandre , ochiarus , cil yy prince de la loi et autre yy de lor conseil vinrent a pylate encontre nostre signor por lui acuser et de lui mesdire . 
' sire pylate , " dist leur amparliers , ' nous savons bien ke cil jhesus ki contre nostre loi va , ke il est filz joseph , le fevre , et fiux marie , si dist ke il est fiux deu et rois se fait . 
encore fait il autre cose , car il viole le semedi et nostre loi velt destruire . 
seignor , " ce dist pylates , ' cist hom de cui vous me parlés , ke dist il encontre vostre loi ? 
ne comment le veut il destruire ? 
" li juif respondirent k en lor loi estoit escrit k on ne devoit nului curer par le sabbat , ne nule ouevre faire . 
cil a curés et garis par jor de sabbat : les clos , et les avulglez et les mesiaus et ceux ki les diables avoient dedens lor cors . 
pylate lor respondi ke ce n estoit mie male ouevre . 
cil li disent : ' malfaisans est et encanteres de par beelzebuz , ki princes est des enchanteries , et les deables oste hors des cors as dervés . 
" dist pylates : ' ce n est mie par le deable , mais par la vertu de deu . 
" disent li juif : ' nous te prions comme a seignor ke tu le faces venir devant toi el pretoire , si l orrons . 
volentiers " , dist pylate . 
son corliu apiela . 
' va tost , " dist il , ' si m amaine jhesum . 
" li corlius s en issi . 
la u il vit jhesum , si le conut et si l aora . 
et un vestement k il avoit vestu prist , si l estendi par terre , si li dist : ' sire , passés ci desus , si t en vien au pretoire , car mes sire veut a vous parler . 
" quant li juif virent ke li corlius l avoit aoré , si s escrierent tuit ensamble : ' pylate , sire , por coi ne feis tu jhesu semonre par le semonneeur ? 
tes corlius ala por lui , si l aora et sa vesteure estendi a terre , si li dist : passe ci , si t en vien au provost . 
vien ca , " dist pylate , a son corliu . 
' de coi connois tu jhesum ? 
sire , " dist li corlius , ' quant vous m envoiastes por alexandre , je le vi sor l asnesse seoir . 
et li enfant as juus i estoient ; 
les rains des arbres jetoient a la terre par u il devoit passer . 
li autre jetoient lor vesteure par terre encontre lui k il passast sus ; 
si crioient : " disent li juif : ' dont te vient cou ke tu ies grijois et tu paroles en ebriu ? 
" dist li corlius : ' je le demandai a un des ebrius ke ce estoit a dire . 
c est : sauve nous ki ies en haut . 
beneois soies tu ki ies venus el non damedeu . 
est ce voirs ? 
" dist pylate . 
' oil , " disent il . 
' por coi tesmoigniés , " dist il , ' en bien les loenges des enfans et jhesum blasmés ? 
que cose a il mesfait ? 
" et li juus se teurent . 
' va la fors , " dist li provos au corliu , ' la u il est , et si l amaine . 
" et li corlius vient a jhesum , si li dist : ' sire , vien au provost . 
" jhesus s en vint avoec lui au pretoire , la u estoient serjant ki tenoient enseignes sor lances . 
quant jhesus entra el pretoire , li chief des lances s abaissierent et aorerent jhesum . 
quant ce virent li juus , ke les enseignes s estoient ploiies , et ke eles avoient aoré jhesum , si disent ke ce avoient fait li home ki les enseignes portoient . 
et pylates lor demanda : ' por coi feistes vous cou ? 
" li serjant respondirent : ' ne nos blasmés mie , mais nos enseignes . 
nous ne l aorames mie , ne aorer ne le devons , car nos sommes paien et serf des temples , mais les enseignes se ploierent , si l aorerent . 
sire , maistre de la sinagoghe , et vous , seignor de la loi , " dist li provos , ' eslisiés fors et poissans homes ki fort tiegnent les enseignes , savoir mon se eles se ploieroient . 
" li maistre de la loi prisent yy fors homes , si en misent yy a une enseigne et yy a une autre , ke eles ne ploiaissent ; 
si esturent devant le provost . 
li provos apiela son corliu a conseil : ' va , " dist il , ' maine jhesum la fors , et puis si le ramaine . 
" et dementresk il fu la fors , si commanda li provos les serjans sor lor testes a colper k il gardaissent ke les enseignes n abaissaissent . 
dont le ramena len el pretoire , et les enseignes s abaissierent a force , ausi comme devant . 
dont disent li juif au provost : ' nos ne devons nului ocirre . 
" et li provos dist : ' vous avés en vostre loi . 
" dont s en entra pylates tous seus el pretroire , si apela jhesum . 
' tu ies rois des juus ? 
" dist il . 
jhesus respondi : ' dis tu cou de toi meisme ? 
u li autre le t ont dit ? 
sui je dont juis ? 
" dist pylate . 
' ta gens et li prestre de la loi t ont livré a moi . 
que leur as tu mesfait ? 
" respondi jhesus : ' tu dis ke je sui rois . 
et por cou voel jou tout cil ki sont de verite , k il oent ma parole . 
ke est verites ? 
" dist pylates . 
' verites est descendue dou ciel , " dist jhesus . 
' entant a la verite ki a toi parole . 
esgardés comment cil jugent la verite ki poestes ont en terre . 
" donc s en issi pylate fors dou pretoire et laissa jhesum laiens , si vint as juus , si lor dist k il ne trovoit en lui ocoison par coi il deust morir . 
' si a , " disent li juif , ' nous te prions comme a seignor , car il dist k il pooit destruire le temple et dedens trois jors le pooit refaire . 
quarante sis ans mist on au faire , et en trois jors le referoit ? 
- vous veés bien , " dist pylate , ' k en sa mort n ai je coupes . 
" li juif respondirent : ' sa mors et ses sans soit sor nous et sor nos enfans . 
" et pylate apiela a conseil les princes et les seignors et les prestres et les diakenes de la loi , et si lor dist : ' seignor , ne faites mie ensi . 
vous n acusés mie cest home de cose de coi on le doive ocirre , ne del curement des malades ne del violement del sabbat . 
" disent li juif : ' il a mesparlé envers deu ; 
et ki a mesparlé envers deu , len le doit ocirre . 
" dont commanda li provos a issir les juus fors dou pretoire , si apela jhesum , si li dist : ' ke ferai jou ? 
- si com tu dois , " dist jhesus . 
' moyses et li autre prophete devinerent de ma mort et de ma resurrection . 
" disent li juif : ' vels tu oir gregnor mesparlement ? 
" et pylates lor dist : ' se vous dites k il ait mesparlé , prenés le , et si le menés a vostre synagoge , et si le jugiés selonc vostre loi . 
" li juf respondirent : ' ki vers deu mespale , il doit estre lapidés . 
et nos volons k il soit crucefiiez . 
- ce n est preu " , dist pylate . 
il regarde vers la gent , si en vit molt plorer por lui . 
molt lor pesoit k il le veoient si faitement mener ; 
si lor dist : ' por coi morra cist ? 
" et li juif si disent : ' por cou morra cist k il se fait deu et si dist ke il estoit dex et rois . 
" nichodemus uns juis ki estoit devant le provost , si dist : ' par ton commandement voel je dire une parole . 
- di ce ke tu vels " , dist li provos . 
nicodemus si dist : ' je demandai as juus seignors et as prestres et as diakenes de la loi et a tout le pueple de la synagoge ke il demandoient a cest home , ki tant faisoit de signes et de glorieus miracles , et teus ke nus ne faisoit si faites . 
priai lor k il le leaissent et ne li feissent nul mal . 
s il estoit dex , ses enseignes devoient bien estre . 
s il estoit hom , laissassent l em pais . 
et n avoit moyses ses enseignes de deu , k il fist en egypte devant pharaon , le roi ? 
et jamne et manbres firent enseignes autresi ; 
mais lor enseignes ne porent mie durer , car eles n estroient mie de deu . 
s il est dex , laissiés le em pais ; 
il ne doit pas morir . 
" quant nicodemus ot dite cele parole , ' hai ! 
hai ! 
" font li juif . 
' tu ies ses desciples ; 
tu paroles por lui . 
- seignor , " dist nicodemus , ' li provos parole por lui , et si n est mie ses disciples . 
- se tu ies disciples , tu aies part en lui ! 
" dist nicodemus : ' amen ! 
" apres se leva uns juis , si pria le provost k il li laissast dire une parole . 
' di tost , " dist li provos . 
' trente uit ans a , " dist il , ' ke jou ai jeu en mon lit en peril de mort et en grant doleur quant il ot gari molt de langerous . 
et je fui portés devant jhesum , et il me vit , si ot merchi de moi . 
il me dist : lieve sus , prent ton lit , si t en va . 
je me levai sus isnielement , et mon lit en portai , si m en alai . 
" disent li juif a lui : ' quel jor fu adont ? 
" cil respondi : ' sabbat . 
- nos vous disons bien , " font li juif , ' k il ne wardoit mie le sabat . 
" uns autre juis saut sus . 
' je gisoie , " dist il , ' empres une voie , si ne veoie goute . 
jhesus passa la pres ; 
si li priai merci . 
il mist sa main sor mes ielx . 
je vi lors bien et cler , si com vos veez . 
" apres parla uns autres , si dist : ' je estoie debrisiez et tous bocus ; 
il me fist droit aler . 
" apres dist uns autres : ' je estoie mesiaux ; 
il me gari . 
" apres sailli sus une feme et dist : ' je estoie malade et le fui yy ans ; 
et il me gari en une eure . 
" et maint autre leverent sus ki tuit crioient que jhesus estoit vrais prophetes . 
' neis sor les diables avoit il poeste , mais li maistres ne puet avoir poeste sor les diables . 
cist resuscita lazarum ki yy jors avoit jeu en la terre mors . 
" quant li provos oi tant de tesmoignages , ' signor , " dist il , ' il me samble ke cist n a coupes k il doie morir . 
por coi le volés vous a tort ocirre ? 
il me samble k il est preudom et loiaux . 
" dont apiela li provoz nicodemus et les yy autres ki tesmoignoient le bien de jhesus , demanda lor de ce : ' ke ferai je , seignor , de ce ke ceste gens est si esmeue ? 
" cil respondirent : ' nos ne savons . 
lais les covenir . 
" dont apiela li provoz tout le peule des juus devant lui . 
' seignor , " dist il , ' il est costume au jor de la pasque ke len seut laisier aler zz prisonier quite hors de la chartre . 
en la chartre en a zz ki por traison et por omecide fu pris . 
et cist n a nule cose mesfait . 
le quel volés vous ke je vos lais ? 
" li juif respondirent : ' laisiés nous quite barraban ! 
- et de cestui jhesu , que ferai je ? 
" disent li juif : ' si le metés en la crois . 
se tu le laisses aler , tu n ies pas amis cesaire car il dist k il estoit rois et estoit fiux deu . 
et estre puet ke tu avrois plus chier ke il fust rois ke cesar . 
" dont dist li provoz par mautalant : ' tous tans fustes vous felon et esredé envers cels ki bien vous ont fait . 
vostre dex vos jeta fors dou servage d egypte ; 
il vous mena fors de la rouge mer a seche terre ; 
il vos peut de la manne dou ciel ou desert ; 
il vos fist l iawe saillir de la pierre por vous abevrer ; 
il vos dona loi . 
et vous ne le vausistes tenir ne recoivre ; 
ains fondistes un veel de metal , si en feistes deu , si l aorastes . 
dont vous vaut vostre dex ocirre . 
et moyses vous respita , ke mort fuissiés tuit s il ne fust . 
or dites ke vos le haés . 
" adont se leva pylates , si s en vaut aler dou pretoire . 
dont crierent li juyf sor lui ke jhesus n estoit mie rois , mais cesar . 
li yy roi vinrent a lui , si li aporterent yy offrandes aussi com s il fust rois . 
quant ce sot herodes , si fist ocirre tous les enfans de yy ans et de mains por cou ke il quida ocirre cestui . 
quant pylates vit k il ne poroit mie la noise abatre , si demanda l iawe a laver ses mains . 
len li aporta ; 
il les lava . 
' seignor , " dist il , ' en la mort de cestui n ai je coupes . 
" dont disent li juif : ' sa mors et ses sans soit sor nous et sor nos enfans . 
" dont le commanda pylates a amener devant lui , si le mist en sentence , et si le juga . 
' jhesus , " dist il , ' la gens de ta loi et li prince t ont jugié . 
et por ce commanc selonc les coustumes de vos ancissors ke len te bate et puis te mete len en croiz . 
et deus en on empres toi ; 
l un d une part et l autre d autre . 
ce seront dignas et gestas . 
" dont menerent jhesum hors du pretoire et les yy larrons , si les depoillierent , et jhesum cainsent devant d un escorcel et , une corone d espines li misent en son cief ; 
et les yy larrons pendirent l un ca , l autre dela , l un a destre , et l autre a senestre . 
' pere , " dist jesus , ' pardone leur , car il ne sevent ke il font . 
" dont jeterent sort por avoir le vestement jhesu . 
et li prince de la loi i estoient , si le gaboient et disoient que les autres avoit il sauvés , or sauvast soi meisme . 
et se il estoit fiuz deu , descendist de la crois . 
et li chevalier ki la estoient le gaboient , et si li donoient aisil et fiel a boivre et disoient : ' se tu ies rois des juis , delivre toi . 
" dont prist longis , uns chevaliers , lance , si le feri el coste , si en issi sans et iawe . 
apres ce commanda li provoz ke len sor lui escrisist en latin , en griu et en ebriu : uns des deus larrons ki la estoit pendus , gestas avoit non , li escria : ' se tu ies fiux deu , sauve toi et nous . 
" et xm li autres , respondi : ' tu ies ci au juise de ta mort et ne criens deu ! 
a bon droit soufrons nous ce ke nos soufrons , mais cist ne forfist onques riens . 
" apres cou se torna devers jhesum . 
' jhesu , " dist il , ' aies merchi de moi quant tu vendras en ton regne . 
" jhesus li respondi : ' por voir , te di , hui seras avoec moi en paradis . 
" adont estoit entor eure de midi . 
adont commenca li soleus a oscurcir et a perdre sa clarte et tenebres a venir sor terre jusques a eure de noune . 
la cortine dou temple descira parmi l un chief jusqu en l autre . 
et jhesus cria a haute vois : ce senefie : ' sire , en tes mains commanc mon esperit . 
" dont issi l ame de son cors . 
quant ce vit uns conestables , uns riches hom ki molt avoit d oumes en seignorie , ke jhesus avoit fait tel fin , ' hai ! 
" fait il , ' com il estoit bons hom ! 
" et li grans peules ki la estoit , quant il vit ke il avoit fait si bele fin , batirent lor pis , si s en tornerent . 
li conestables vint au provost si li conta comment la cose estoit alee et avenue de la fin jhesum . 
li provoz en ot tel duel k il ne manja ne ne but de tout le jor , ne li suen . 
ains dist pylates as juis : ' avez veu comment il est avenu ? 
- oil , " disent li juif , ' li solaux failli et oscurci . 
" la estoient li parent et li ami jhesu , et femes ki de galilee estoient venues apres lui , ki esgardoient comment la cose aloit . 
la vint uns preudom et loiaux , joseph , d arimachie , une cite en judee . 
cil atendoit avoec les autres . 
si vint a pylate , si demanda le cors jhesu . 
cil l osta de la crois , et cil l envolepa en un net sydoine , et si le mist en zz monument k il avoit taillié a son oes . 
onques nus n i avoit esté mis . 
quant ce sorent li juif , si quisent joseph et les yy ki avoient tesmoignié k il n estoit mie nez de fornication , et ceux ki avoient tesmoignié les bones ouevres de lui , et nicodemus . 
tuit se furent repost fors nicodemus , car il estoit princes des juis , si lor dist : ' comment iestes vous entré en la synagoge , quant vos estiés consentable de celui ki la est mors ? 
- avoec lui aiés vous part " , firent li juif . 
dist nicodemus : ' amen ! 
" ensement joseph se moustra a eux , si lor dist : ' por coi iestes vous corecié a moi de ce ke je requis a pylate le cors jhesu ? 
je l ai mis en un monument tout nuef , et si l enseveli en un sydoine , et si mis a l uis de la fosse une piere . 
vos n avés mie esploitié bien envers le bon hom ! 
! 
! 
" quant ce oirent li jugeor de la loi , si prisent joseph , si le garderent bien dusqu a yy jors en la semaine . 
li sabas estoit pres , si ne li voloient noient faire , ains disent : ' joseph , se li sabas ne fust si pres , nos nos vengissons de toi errant . 
tu ies dignes ke tu n aies sepulture , ains liverra len ta char a mangier as oisiaux et as bestes . 
" joseph lor respondi : ' molt parlés orgelleusement . 
enne dist dex par le bouce dou prophete david ? 
: je meismes me garderai ma venjance jusques a une eure . 
" quant pylate vit le mautalent entr eux , ' seignor , " dist il , ' en cest afaire n ai je coupes , mais je criem ke dex ne venge sor vous et sor vos enfans ce ke vous avés fait . 
" quant li juif oirent ces paroles , si se corecierent et prisent joseph , si l enclosent en une cambre u il n avoit nule fenestre . 
et l uis frema len a la clef . 
li doi prince , annas et kayfas i misent gardes . 
apres assamblerent lor concille de quele mort il feroient joseph morir apres le sabat . 
apres la feste s assamblerent li prince , annas et kayfas , si commanderent k on amenast joseph . 
on desferma l uis , si ne trova len mie de joseph . 
quant ce virent li juif k il troverent l uis fermét et les enseignes teles com il les i orent mises , si s en esmervellierent . 
a cel afaire si vint uns des chevaliers ki avoit aidié le sepucre a garder u jhesus avoit esté mis , si lor aporta noveles ke quant il gardoient le sepucre , si fu terremorte et virent l angele deu comment il roela la pierre de l uis arriere . 
' et il s asist sus , et li angeles ensi faitement regardoit com une foudre . 
et ce k il avoit vestu estoit ausi blanc comme nois . 
por la biaute de lui et por la paor fumes nous ensement comme mort . 
et la u nos fumes pasmé , oimes nous l angele ki parla as femes ki la estoient venues querre jhesum . 
et les femes orent paor , mais li angeles les conforta et dist : femes , n aiés mie paor ! 
jhesus ki fu crucefiiés , il vos dit k il resusciteroit . 
resuscitez est ; 
n est mie ci . 
vés ci le leu u il fu mis . 
mais alez tost a ses desciples , si dites k il est resuscités , et k il s en vait devant en galilee ; 
et la le troveront il . 
" dont apiela len les compaignons celui si lor demanda len queles femes ce furent ki la vindrent . 
' por coi n es preistes vous ? 
" li chevalier respondirent : ' nos ne savons ques femes ce furent , car nos fumes ausi comme mort por la paor de l angele , ne ne peumes prendre les femes . 
- certes , " disent li chevalier ' ne vous en poons croire " et li chevalier disent : ' comment nos en vous quant vous ne vausistes croire jhesum ki sovent faisoit miracles grans en terre entre nous ? 
certes cil est resuscités ke vos crucefiastes ; 
et ce est dex . 
nos avons oi dire ke vous enclosistes joseph en une cambre , si l enfremastes a bones cles . 
quant vous ovristes l uis , si ne l trovastes mie . 
or , nos rendés joseph ; 
nos vous renderons jhesu ke nous gardames . 
" disent li juif : ' joseph est en sa cite d arimachie . 
" li chevalier respondirent : ' et jhesus est en galilee , si comme as femes oimes dire : ' quant ce virent li juif , si orent grant paor entr eux et disent : ' ceste parole n est mie bone . 
quant les gens l orront , si creront tuit en lui . 
" donc donerent il avoir as chevaliers , k il diroient ke li disciple jhesu estoient venu par nuit , si eussent emblé le cors jhesu . 
et quant li provos l orroit , il feroit lor plait et respondroit por eux . 
li chevalier prisent l avoir et disent si com lor avoit commandé . 
uns prestres ki finees avoit non , et addas , et uns commanderes de la loi ki avoit non egeas , cil troi vinrent de galilee en jerusalem , et disent as princes de la loi et a tous cels de la sinagoghe : ' nous avons veu , " disent il , ' jhesum ke vous crucefiastes avoes ses yy disciples et seant entr eux el mont olivet , et si lor disoit : alés par tout le monde et preeciés toutes les gens les mos de l evangile , et baptisiés toutes les gens el non dou pere et dou fil et dou saint esperit . 
ki ce kerra et baptisiés sera , tous saus sera . 
et quant il ot ensi faitement parlé , nous veimes k il monta el ciel . 
" et quant ce oirent li prince et li prestre et li signeur de la loi et li diacre , si disent a ces yy homes : ' loez et glorefiiez le deu de jherusalem , se ce est voirs ke vos dites ke vous veistes et oistes . 
" dont respondirent li juif : ' prestre , nos vos disons voir , nos l oimes parler a ses disiplez et le veimes monter el ciel . 
et se nos nos taisions de ceste cose , nos ferions pechie . 
" dons se leverent li prince de la terre et cil ki la loi gardoient , et si les conjurerent ke mais ne deissent ceste parole . 
et il lor donroient avoir asses . 
cil prisent l avoir , si s en alerent . 
et li prince envoierent yy homes avoec eux ki les menaissent en jerusalem . 
dont s asamblerent li juif , si firent un merveilleus duel , et molt se dementoient por coi ce lor estoit avenu . 
annas et kayfas les conforterent et disent c on ne devoit mie croire estranges gens por ce k il prenoient avoir , et il disoient ce c on lor rovoit dire . 
dont se leva sus nicodemus , si lor dist : ' vous , fil israel , parlés a droit . 
dont n avés vous ois les yy homes comment il ont parlé k il oirent jhesum parler a ses disciples , et k il l avoient veu monter el ciel . 
et ce tesmoigne elizeus et nos enseigne l escriture ke elyas en fu portés el ciel , et ce tesmoigne elyzeus . 
or creez conseil , " dist nicodemus , ' si envoiés en ces montaignes querre et savoir mon se nous le troverions . 
et se nos le trovons , nos dirons ke sains esperis le porta la . 
" cist consaus fu tenus . 
len envoia es montaignes fors homes et delivres por querre jhesum et ses disciples . 
cil alerent par tout , n en troverent mie , si retornerent et disent k il par tout alét querre jhesum , mais ne le virent mie . 
mais joseph d arimacie virent il . 
dont furent lie li juif de ce k il avoient trové joseph k il avoient enclos el mur . 
adont s asamblerent il por querre conseil comment poroient parler a joseph . 
donques firent il unes letres , si li envoierent . 
en ces letres ot escrit : ' joseph , en la pais deu soies tu , et tuit cil ki avoec toi sont . 
nous ne savons ke nos avons mesfait envers deu et envers toi . 
nos te prions ke tu deignes venir a tes peres ki s esmervellent comment tu ies eschapés . 
nos savons bien ke nos creimes malvais conseil envers toi . 
et dex te recut et delivra del malvais concille . 
pais soit a toi , joseph , car tu ies entre toute la gent . 
" quant ces letres furent escrites , si esgarda len yy homes , amis joseph , si lor carja len les letres , si lor rava on saluer joseph et doner ces letres en sa main . 
cil s en alerent a joseph , et li donerent ces letres . 
quant joseph les ot leues , si dist : ' beneois soit jhesu crist ki me delivra de lor mains k il ne me tuerent . 
" adont baisa tous ceus ki la estoient venu , et si les recut a ostel . 
a l autre jor monta sor son asne , si s en ala avoec eux en jherusalem . 
quant li juif oirent dire k il venoit , si corurent encontre lui et disoient : ' joseph , joseph , pais nous soit en ta venue ! 
" et joseph respondi : ' la pais doinst dex a tout son pueple . 
" dont le baisierent tuit , et nicodemus le mena a son ostel . 
l autre jor apres annas et kayfas disent a joseph : ' joseph reconois voir por deu de ce ke nous te demanderons . 
nos fumes commeu sor toi por ce ke tu enseveliz jhesu , si t enclosimes en un mur apres si ne te trovames mie quant nous t i quesimes , si en eumes grant paor . 
or nos di comment tu eschapas et quele merchi dex te fist . 
" et joseph lor dist : ' quant vous m enclosistes el mur et enfremastes , au vespre je fui en orisons et en priieres vers le jor del sabat , a mienuit pendi toute la maisons a yy angeles , et je vi jhesum ausi espris comme foudre . 
et de la paor ke j en oi , chei pasmés , et il me prist par la main , si me leva de terre , si m arousa d une rousee . 
dont me terst il ma face , si me baisa . 
es tu cou elyas ? 
di je . 
- nenil , dist il , je ne sui mie elyas , ains sui jhesus cui tu ensevelis . 
- moustrés moi , dis je , le monument u je t enseveli . 
dont me prist il par la main . 
si m amena la u je l enseveli , si me moustra le drap et le sydoine dont je li envolepai son chief . 
dont connuc je ke ce estoit jhesus , si l aorai et dis : beneois soies tu ki venis el non de damedeu . 
illuec me prist il , si m en mena en arimachie en ma maison , si me dist : pais soit a toi , joseph ; 
jusqu a yy jors ne te remue de ta maison . 
" quant ce oirent li prince et li prestre et li diacre de la loi , la mervelle ke joseph avoit contee , si furent tuit esbahi et disoient entr eux : ' quele mervelle est avenue ? 
quele enseigne nos a dex faite ? 
ja connoissons bien le pere et la mere jhesu . 
" dont se leva sus uns diacre de la loi . 
' je connois bien , " dist il , ' son linage et bien sai ke si parent aiment deu et criement ; 
et sovent sont al temple , et sont en orisons et font sacrefice a deu . 
quant li vielz prestres , symeon , l offri sor l autel , si li revint la veue , si escria et dist : sire , or laisse ton serf em pais , car mi oel ont veu ton fil ki est nostre salveres ke tu as aparellié et envoié devant toute la gent . 
ce est la lumiere de coi toute gent verront ; 
et ce ert dou pueple israel . 
ce dist symeon de jhesu . 
encore dist il autre cose . 
il se retorna a sa mere , marie : cist enfes , dist il , est venus por les mauvais faire trebuchier , et por les bons faire relever ; 
et si portera une enseigne contredite , ce est la crois ke toutes les gens haoient tant . 
et tu en avras si grant duel ke s on te feroit d une glaive parmi le cors , n avrois tu mie gregnor . 
" quant li diacres ot ce dit , dont disent li juif : ' ore envoions a ces trois ki disent k il le virent sus el mont olivet parler a ses disciples . 
" len i ala ; 
cil i vinrent . 
len lor demanda de jhesu . 
il disent tuit d une bouce k il l avoient veu parler a ses disciples , et si le virent monter el ciel . 
li prince firent dont prendre cels , cascun par lui , si lor demanda on de jhesu . 
ce ke li uns en dist . 
si en dist li autres . 
dont dist annas et kayfas : ' ce ke dui o troi dient , ce doit estre estable . 
ce trovons nous en la loi ; 
mais ke dirons nous ? 
nous savons bien ke joseph fu bien de deu , si ke il en fu portés ou ciel ; 
nous n oimes dire u moyses fu enfouis ; 
de helyes , le prophete , nos ne savons noient de sa mort . 
nous savons bien ke jhesus fu livrés a pylate . 
il fu batus et escopiz et coronés et crucefiiez et ferus de la lance et mis el sepulcre . 
et joseph dist k il le vit puis vif ; 
et troi home apres temoignierent k il le virent parler a ses disciples et monter el ciel . 
voire , " dist joseph , ' molt vous poez esmervellier d autre cose , car il n est mie seuz resuscités , mais molt en i a des relevez apres lui ki sont tout vif , et si les a len veuz aler en jerusalem . 
et bien savons ke symeon ki deu presenta el temple , il avoit yy freres germains , et mort estoient . 
et bien savons u il furent enfouis . 
alés et si veés lor sepultures et lor fosses , car overtes sont . 
cil sont relevé , et si mainent en la cite d arimachie tuit vivant , et tous tans sont en orisons . 
mais il ne parolent a nului , ains sont tout muz . 
venés et si alés a eus a grant honorance , si les amenrons as maistres , si les conjurrons de deu omnipotent ; 
et il parleront a nous et diront comment il sont resuscité . 
" quant ce oirent annas et kayfas et nicodemus et gamaliel , si alerent a lor sepultures , si les troverent ouvertes . 
adont alerent en la cite d arimachie . 
la les troverent en orisons a nuz genous a terre , et la terre baisoient et plus cremoient deu ore ke devant la resurrection . 
dont les prisent li maistre de la loi ki la estoient venu , si les menerent en la synagoghe en jerusalem . 
et si clost on les portes , si lor mist on le livre de la loi entre lor mains , si les conjura on de par celui deu ki cele loi avoit donee k il tenoient , et ki par la loi et par les prophetes avoit ca en arriere a lor ancissors parlé , se il creoient en celui ki les avoit resuscités de mort , et ke il desiscent comment il estoient resuscité et quel cose il creoient dou resuscitement . 
quant karynus et leuicius , li dui frere , virent k il furent si durement conjuré , toute la char lor frenist , et commencierent a tranbler et a souspirer ; 
molt furent torblé en eux meismes . 
il regarderent vers le ciel , et firent le signe de la crois sor eux en lor front , en lor langhes et en lor mains . 
adont commencierent a parler : ' donés nous , " disent il , ' enke et parchemin , si escrirons ce ke nos avons oi et veu . 
" li maistre lor donerent , et cil s asisent , si escrisent : ' jhesu crist , ki fait les mors revivre , laisse nous dire les mervelles ke tu feis a ta mort , car len nos a conjurez de par toi . 
tu nous avois commandé ke nos a nului deissiens tes secrez ke nos avons veus a ta mort et seuz . 
mais cist maistre nos ont conjurez de par toi ke nos lor dions ce ke nos veimes . 
nous estions mis ou parfont infer avoec nos ancissors , si avint une eure ke li vrais soleus commenca petit a petit a esclarcier sor nous . 
adam , nostre pere , si regarda vers ses neveus , les patriarches et les prophetes , si fu molt lies , et dist ke ce estoit son creator ki avoit promis la lumiere , et k il li envoieroit cel seignor ki l avoit fourmé . 
et ysaies s escria , si li dist : ce est li fiux deu ki ci vient . 
je le dis bien quant je estoie vivans sor terre . 
je prophetizai : li pueples ki seoit en tenebres vit la grant lumiere ; 
et a caus ki estoient es tenebres d infer vint la grant lumiere et est espandue sor eux . 
ore est venue cele lumiere , dist ysaies , ce est cele ki la vient . 
la vint corant symeon , si lor dist : soiés tuit liet ; 
glorefiiés nostre seignor , le fil deu , car je ai receu l enfant en mes mains , si le presentai el temple a l autel . 
et connuc par le saint esperit ke ce estoit il , si dis : ore ont mi oel veu mon sauveor ke tu avoies apparellié devant ton pueple . 
ce est la lumiere au revelement et a la gloire de ton pueple , israel . 
sire dex , quant ce oirent li autre , si orent gregnor joie ke devant . 
a ces paroles vint uns ermites , et li autre li demanderent : ki ies tu ? 
cil respondi : je sui jehans , li prophetes dou haut seigneur . 
je sui venus devant lui por apparellier encontre lui beles voiez et netes . 
quant il vendroit , ke il trovast le pueple israel tel et si sage ke il le coneust et il le sauvast et rachatast de tous ses pechies . 
je ving devant lui : quant je le vi venir , si me fist li sains esperis ke je avoie dedens moi dire : je le moustrai au doi , si dis : veez chi l aigniel deu ki pardone les pechies dou monde . 
je le baptizai ou flun jordain . 
et je vi ke li sains esperis descendi desor lui en samblance de coulon . 
je oi la vois ki dou ciel descendi ki dist : ce est mon fiz ke je ai chier . 
tous mes plaisirz en cestui est . 
oés les paroles k il dist . 
et ore sui je venus ausi devant lui por vous dire k il vendra a vous novelement , et il ki est vendra en lumiere vous ki iestes en tenebres . 
quant ce oi adans , nostre premiers pere , si s escria et apiela son fil , sech . 
sech , ce dist adans , car nos conte ore ke michiel , l archangeles , te dist quant je t envoiai as portes de paradis por priier nostre seignor k il te donast de l oile de l arbre de misericorde por mon cors oindre , quant je fui malades . 
- pere , dist sech , je le vous dirai . 
je i alai voirement a nostre seignor por priier de l oile a ton cors oindre . 
dont vint saint michiel a moi , si me dist : sech , tu ne pues avoir point de l oile a ton pere oindre deci au daerrain jor ke yy mile yy ans seront acompli . 
dont vendra li fiux deu sor terre por resusciter le cors adan , ton pere , et molt d autres cors . 
il vendra et si iert baptiziés el flun jordain . 
et quant il iert issus del flun , dont oindera il de l oile de misericorde tous ceux ki en lui kerront . 
et ki ierent d eve et dou saint esperit rengeneré , et ierent rengeneré en vie parmenable . 
d illuec apres vendra il ici en infer u nos sommes , si en menra ton pere en paradis a l arbre de misericorde . 
quant li patriarce et li prophete oirent ce ke sech avoit dit , si furent lie , et tuit li autre saint avoec lui . 
a cele joie ke li autre saint faisoient , si vint sathan , princes et mestres , et uns autres mestres ki avoit non enfers . 
ce dist sathan : enfers , apareille toi de recevoir jhesum ki dist ke il est fiz deu , et si est hom , et crient la mort quant il dist : m ame , dist il , est triste dechi a la mort . 
mains contraires m a fais . 
ceux ke je avoie fais clos , contrais , avulgles , bocus , mesiaux , et les deables mis dedens les cors , il les a tous garis a une seule parole . 
et ceux meismes ke jou avoie devers moi tous mors , ceux m a il tolus et fais revivre . 
dont respondi enfers a sathan : ki est cil ki tant puet par sa parole , ki teus vertus fait con tu m as dit , et hom est et mort crient ? 
tuit li puissant home de terre sont en ma poeste , et tu les a moi . 
por coi n as tu cestui sougit a moi ? 
et ki est or cist ki est si puissans et si contraires , et est hom et mort crient ? 
s il est si puissans en humanite en terre , dont te di je por voir k il est dex touspoissans en ciel , n encontre lui ne puet nus aler . 
et s il dist k il crient mort , dont se veut il celer . 
et tu ies malbaillis tous les jors de ta vie . 
ce dist sathan , li princes infernaux : as tu paor de recevoir jhesum , ki tans contraires a fais et moi et toi ? 
je le tentai , et mui tout le pueple des juis sor lui par envie et par felonie . 
je aguisai la lance dont on le el coste ; 
je mellai ensamble fiel et aisil por lui doner a boire ; 
je apparellai le fust a faire crois ; 
je apparellai les clous a lui crucefiier . 
ore est ensi k il est mors , et je le t amenrai sougit a moi et a toi . 
dont respondi enfers : tu me disoies ke ce estoit cil ki les mors resuscitoit . 
molt en i a de ceus ki sont avoec nous , ke entrementresk il vesquirent resuscitoient les mors . 
mais ce n estoit mie par lor poissance , mais par cou k il prioient deu ; 
et deu ki tout puet les me toloit . 
cil jhesus , ki tout puet ki par sa parole resuscite les mors sans priier ? 
je cuic ke ce est cil ki resuscita lazarum ki puoit ; 
ja tous mors estoit et devers moi . 
et je le rendi par son commandement . 
dont dist sathans , li princes : cou est cil jhesu ; 
tu as voir dit . 
dont dist enfers a sathan : je te conjur par tes vertus et par les moies ke tu celui jhesum ne m amaines , car quant il me commanda ke jou rendisse lazarum , ne le peu je mie retenir ; 
ains sailli sus , ne la terre ki sor lui estoit ne le pot tenir . 
donques sai je bien ke cil hom ki ce pot faire estoit dex de fort empire , non hom , poissans sauverez de humaine lignie . 
se tu le m amaines , tous ceus ki sont en chartre liiét pechie desliera il , si les menra en vie parmenable avoec deu . 
endementreske enfers et sathans parloient ensi ensamble , si vint une vois mervelleuse ausi com uns tonnoires ; 
et ce fu david ki parla molt fierement : seignor prince , dist il , ostés vos , si enterra li rois de gloire . 
deus fois parla si faitement . 
quant enfers l oi si faitement parler yy fois ausi com il ne seust ke ce fust , si dist : qui est cil rois de gloire ? 
et cil li respondi : ce est uns fors sires ki dou ciel a regardé a la terre por oir les plaintes de ceus ki sont liiét par pechiet , et ki sont en pechie mort . 
et tu , tres puans , tres cunchiiez , ovre les portes , si enterra li rois de gloire . 
quant david ot ce dit , si vint li rois de gloire en semblance d ome , li sires de majeste , si osta les tenebres et enlumina ceux ki estoient en tenebres et en ombre de mort . 
quant enfers et sathans et li autre prince d infer virent lumiere , si tramblerent tuit de paor , si s escrierent tuit a jhesum : sire , tu nos as vencus ! 
ki ies tu ki sans pechie et sans corruption et par majestes as en despit nostre seignorie ? 
ki ies tu ki ies si grans et si petis , si humles et si biaux chevaliers , empereres sambles et hom , sers de pechie , si ies si fors batellieres de rois de gloire , et mors fus et ore ies vis , et ocis fus en la crois et mis ou sepucre . 
ore ies tous vis descendus a nous . 
en ta mort trambla la terre ; 
li solaus perdi sa clarte ; 
les estoiles en furent oscures . 
ore ies si faitement ci venus a nous , si quitement ke tu ne criens la mort , et si destorbes toutes nos gens . 
ki ies tu ki deslies ceux ki liié sont des liiens de pechiet ? 
tu les fais tous delivres et maines en l anciene franchise . 
ki ies tu ki si nos enlumines de si grant lumiere ? 
dont viens tu ? 
ki ies tu ki si fors ies et si blans et si clers et si nes de tous pechiez ? 
tous li mondes a esté jusqu a ore sougis a moi . 
onques mais li mondes ne m envoia nul si fort mort ; 
onques mais tel present ne m envoia ; 
onques mais hom ne morut ki ne me rendist treus . 
ki ies tu ki si hardiement ies venus ke tu ne criens nul torment ? 
ains ies si sires ke tu nos veus tolir tous les nos . 
je quic ke tu ies cil jhesus de cui sathan me dist ke par la mort jhesu perdroie la poeste del mont . 
adont prist nostre sire , li rois de gloire , empererez de majestes , la mort et sacha jus a ses pies . 
et sathan bouta en infer , si traist adan a sa clarte . 
quant enfers vit sathan si bouté arriere , si le commenca a blasmer : ha ! 
dist il , sathan , princes de predication , et tu , beelzebuz , por coi volois tu ce faire ? 
tu quidoiez tout le monde avoir deseuss toi ; 
tu ne seus ke tu feis , et ce feis ke . 
cist sire ki ci est venus , jhesus , li rois de , par sa clarte et par sa lumiere en a toutes chacies nos tenebres ; 
toutes nos clartes a il depechies ; 
tous nos caitis en a il jetés ; 
tous les liiés a il desliiés ; 
et tout cil ki estoient desous nostre seignorie ne nos criement mais . 
nostre seignorie est abatue . 
or sont cil orgellous envers nous ki en nostre merchi soloient estre . 
ha ! 
sathan , princes de tous maus , ke voloies tu faire ? 
tuit cil ki estoient dou pere de salu ki tous tans ont ploré jusqu a ore , il ont toutes lor larmes tersez , ne plorent mais , ains sont tuit lie . 
ha ! 
sathan , sires des merdes et des longaignes , quanke tu avoies aquis , par cel fruit dont adans manja la pome , as tu ore perdu . 
et toute la leece est perdue des adontke li rois de gloire fu pendus en la crois . 
or esgarde en toi meismes , com grant torment tu souferras tous jors mais en ma garde en infer ! 
ha ! 
sathan , ta mort as tu porchacié . 
par toi vint primes orguels avant . 
primes deusses tu avoir enquis dou plet de jhesu , savoir mon s il estoit coupe u non . 
deske tu ne trovas en lui malvaiste nule , por coi l osas tu crucefiier ? 
par toi est il ca venus por nous tormenter et faire dolans . 
tu nos as destruiz . 
endementresque infers parla si faitement a sathan , dont dist li rois de gloire a enfer : enfers , tes princes , sathans , iert desous ta poeste en leu d adan et de ses enfans ki tuit s en iront . 
dont estendi jhesus sa main , si dist : venés a moi , tuit mi saint qui avés ma samblance . 
vous ki fustes dampné par le fruit et par le deable , or poés veoir ke li deables est dampnés par ma crois . 
de par mains leus furent asamblé li saint devant jhesu . 
jhesus , li rois de gloire , prist adan par la main , si li dist : adan , pais soit a toi et a tous tes enfans . 
adans li chei as pies , si commenca a plorer et si commenca a crier si com vous oir porrois : sire , je t essaucerai , car tu m as receu , ne tu ne soufris mie ke mi anemi se delitaissent sor moi . 
sire tu ies mes dex . 
je criai apres toi et tu m as sané . 
sire , tu as mise m ame fors d infer , et tu m as salvé de cels ki sont el parfont infer . 
o vous saint , cantés al sauveor , et reconnoissiés k il est sains . 
apres adan cheirent tuit li autre saint as pies jhesu . 
et tuit commencierent a crier a un cri : jhesu , nostre creeres , tu ies venus , si com tu deis devant par la loi et par les prophetes . 
et tu as aempli infer ce ke li prophete disent de toi . 
tu nos as rachatés par ta croiz . 
tu ies descendus a nous par ta mort et par ta majeste , si com tu meis le de ton triomphe el ciel , ce est la crois . 
et tu as vencue la mort par ton triomphe , ce est par la croiz . 
autresi met le signe de la croiz , sire , sor nos . 
nostre sire estendi sa main , si dist et sor les autres ki la estoient , si prist adan par la main et le jeta hors d infer . 
et tuit li autres le siuirent . 
et dont dist david : seignor , dist david , cantés a nostre seignor nouviele chancon car il a fait mervelles . 
nostre sires a fait conoistre sa justice . 
tuit li saint respondirent : ce disent li saint : ce est la gloire a tous sains . 
apres s escria abacuch . 
sire , dist il , tu issis el salu de ton pueple a delivrer tes eslis . 
et tuit li saint respondirent : beneois est cil ki ci est venus el non de nostre seignor . 
ce est nostre sire dex , ki sa lumiere envoie sor nous . 
et apres s escria micheas : ki est si fais con tu ies , sire , ki nos pechies nos pardones . 
et tuit li saint respondirent : cist est nostre dex parmenablement , et cist est rois tous jors . 
si faitement disent li prophete , cascuns de ses loenges , et li saint respondirent : amen ! 
nostre sire prist adan par le main , si le livra a saint michiel , l archangele , et tous les sains , si les mena en la sainte gloire de paradis . 
la vinrent yy viel home ki ne furent mie encore mort encontre elx . 
et li saint lor demanderent : ki iestes vous ki ne fustes pas avoec nous en infer , et vos estes ja corporelment en char et a nous et en la gloire de paradis ? 
donc respondi uns d eux , si lor dist : je sui enoch ki par le commandement de deu fui ci aportez en repoz . 
et cil ke vous veez ci , c est elyes ki ca sus fu aportés el charroi ardant . 
nous ne fumes onques mort , ancois serons chi gardé jusqu a la venue antecrist por faire encontre lui bataille . 
et il nos ocirra en jerusalem . 
apres trois jors et demi nos reviverons , si serons aporté ca sus . 
si com il parloient si faitement , si vint la uns chaitiz ki aportoit une crois sor ses espaulles . 
ki ies tu ? 
disent li saint . 
tu as veue de larron . 
por coi portes tu cele crois sor tes espaulles ? 
cil respondi : voirement sui je lerres ; 
je fis molt de maus sor terre . 
et li juif me crucefiierent avoec jhesu . 
et je ai veues les mervelles k il a faites . 
jou croi k il est creeres de toute creature . 
je croi k il est rois touspoissans , si li criai merchi . 
sire , aies merchi de moi quant tu vendras en ton regne . 
il oi ma parole , si me dist . 
je te di , dist nostre sire , ke tu serras hui avoec moi en paradis . 
si me dona ceste enseigne , et si me dist : se la garde de paradis ne te laisse entrer , moustre li ceste enseigne , ceste crois , et si li di ke jhesu , ki estoit crucefiiez , le t a cargié , si t envoie en paradis . 
atant m en ving , si moustrai a l angele ceste enseigne ; 
si me mist a la destre mon pere en paradis , et si me dist : suefre un po , car adans et tuit si fil vendront la et enterront tuit en paradis . 
si faitement parloit li lerres . 
et li prophete et li patriarche respondirent tuit : beneois soies tu , dex touspoissans , peres de misericorde , ki ta grasce as donee as pecheors , et ki les ramaines a la de paradis et dones pardurable vie . 
amen ! 
ce carinus et lucius ki mort avoient esté , et en infer resuscité estoient , et yy jors esturent en la cite d arimachie ki fu joseph . 
et sains michius lor ot commandé k il ne deissent mot , ains fuissent tous tans en orisons deci adontke l eure vendroit ke dex leur feroit le mistere de la resurrection . 
dont disent : apres cou nos commanda sains michiel a passer le flun jordain en un saint leu u molt a de ceux ki resuscité furent . 
et nous avons jors congie de ci ester , tantke li pasque soit passee , por tesmoignier la resurrection jhesu crist a nos parens ki juis sont . 
et nos fumes tuit enpres la resurrection baptisié el flun jordain , et si eumes cascuns blance estole , et tuit sont remes outre le flun jordain , ainc ne furent puis veu d ome . 
ce tiesmoing avés vous par nous de la resurrection jhesu crist , nostre seignor . 
priiés lui k il ait merchi de vous et de nous , et si nos doinst pais et amor , cil ki nos fist et fourma et sauvera et metra en gloire . 
" quant cil dui orent escrit , cascuns par lui , chartre de cel tiesmoignage , annas et kayfas dont se leverent , si prisent les escris , si les misent es mains nicodemus et joseph . 
et cil furent lors transfiguré et devindrent blanc comme nois . 
onques puis ne furent veu . 
mais lor escrit furent lors trové si ingal k il n avoit mie plus en l un k en l autre . 
et tous ces escris lut on devant les juus en la synagoge . 
et li juif disent entr eux : ' voirement avoit dex ce fait . 
beneois soit il parmenablement . 
" adont issirent de la synagoghe a grant paor en son cuer . 
et tout cest afaire , si com il veu et oi , conterent joseph et nicodemus a pylate , le provost . 
et il escrist quanke li juif avoient fait et dit envers jhesum , et si mist tout en l estoire et en ses livres ou pretoire . 
apres cou fist pylates , li provos , unes letres , si les envoia a la cite de rome . 
si ot escrit ens es letres cou ke vous avés devant oi . 
amen ! 

