
mout fu iriez li annemis 
quant nostre sire ot 
esté en enfer et il 
en ot gité adan et 
eve et des autres tant 
com li plot . et quant 
li enemi 
virent ce , si en orent 
molt grant merveille et s 
asemblerent 
et dirent : ' qui est 
cist hom qui nos a 
esforciez ? car en 
noz fermetez rien qui 
fust repost contre lui 
ne pot estre 
gardee que il n en 
face ce que lui plaist . 
ce ne cuidoiens nos 
mie que nus hom poist 
naistre de feme qui ne 
fust nostres . 
et cist qui ainsis nos 
destruit , coment en est 
il nez , que nos 
n i avons coneu nul 
delit de nul home terrien , 
ainsi 
com nos avons veu et 
seu de toz autres homes ? 
" 
lors respont uns autres 
enemis : ' ce nos a morz 
que nos cuidames 
que mielz nos vausist . 
membre vos que li 
prophete pallerent 
et disoient que li filz 
dieu vendroit en terre 
por sauver le pechie 
d eve et d adan et 
des autres pecheors cels 
qui li plairoit . 
et nos aliens , si les 
prenoiens et les 
tormentiens plus que les 
autres , et nos faisoient 
semblant que nostre torment 
ne lor 
grevoit de noiant , ains 
confortoient les autres 
pecheors par ce 
qu il disoient que cil 
nestroit en terre qui 
les venroit 
delivrer . tant le dirent 
que or est avenu . et 
se il ne nos 
avoit toluz que cels , ne 
porroit chaloir , mais il 
nos a 
toluz touz les autres , se 
il font que saiges . 
coment font 
il que nos n avrons 
mie les autres ? " et il 
respont : ' dont ne 
savez vos que il les 
fait laver d une iaue 
en son non , 
et par cele iaue a 
lavé le delit del pere 
et de la mere , 
par quoi nos les devions 
avoir et par quoi nos 
les prenoions en toz 
les leus ou nos 
vouloiens ? or les avons 
perduz par cel lavement 
que nos n avons nul 
pooir sor els devantque 
il meismes reviengne 
a nos par ses euvres . 
einsi nos a abaissié 
nostre pooir et tolu ; et 
plus 
encor , que il a dit et 
comendé et laissié ministres 
en terre 
qui les sauveront , ja 
tant n avront fait de 
nos euvres , se il 
se vuelent repantir et 
noz euvres guerpir et 
faire ce que li 
menistre lor comenderont . 
par ce les avons nos 
perduz , 
se il sont saige . mout 
a fait esperital sustance 
qui 
por home sauver est 
venuz en terre naistre de 
femme 
et si l meismes et 
essaiames en toutes les 
menieres que nos poismes 
essaier , et nos veimes 
que nos ne trovames en 
lui nule de noz 
euvres : si volt sauver l 
euvre de l ome . mout a 
chier cel 
ome , quant si grant poine 
a soufert pour avoir le 
et 
por tolir le nos , et 
molt devroions pener coment 
nos poissons 
ravoir le , car il ne 
nos tolt rien , ce dit , 
qui nostre 
doie estre . et por ce 
nos devroiens pener coment 
nos le 
poissiens engingnier 
et faire noz euvres en 
tel maniere qu il ne 
se poissent repantir 
ne parler a cels par 
quoi il eussient le 
pardon que il rachata 
de sa mort . " lors dient 
tuit ensemble : ' nos avons 
tot perdu , 
desque il puet pardoner 
trusque a la fin de l 
ome : se il le prant 
en ses ovres , dont sera 
il suent . et quant il 
avra toz jorz fait les 
noz , si l avrons perdu , 
por qu il se repente 
et il face 
le comendement des ministres . 
et einsi les avons 
perduz , se nos ne 
lor emblon . mais que nos 
a plus nuit et destorbé 
et porchacé 
sa venue en terre ? " lors 
parolent entr eus et 
dient : ' cil qui nos 
ont plus nuit si sont 
cil qui dirent noveles 
de sa venue , 
ce sont cil par qui 
li graindres domaiges nos 
est venuz . 
quar quant il plus le 
diseient , et nos plus les 
tormentoiens : si nos 
est avis que se hasta 
de venir por els aidier 
et secorre por le 
torment que nos lor 
feismes . mais coment 
porriens nos avoir un 
home 
qui pallast et deist 
noz sens et noz pooirs 
et nostre afaire si 
com nos l avom ? car 
nos avons pooir de 
savoir toutes choses 
faites , 
dites et alees , et se 
nos avoiens zz home qui 
de ce eust pooir et 
qui 
seust ces choses , et il 
fust avec les autres 
homes en terre , cil 
les nos porroit mout 
aidier a engingnier , ansi 
com li prophete nos 
engingnoient qui estoient 
avec nos et nos disoient 
ce que nos ne 
cuidoions pas que estre 
poist . ansi diroit il 
les choses qui seroient 
fetes et dites et loing 
et pres , si seroit par 
ce molt creu de maint 
home . " 
lors dient tuit ensamble : ' 
molt avroit bien esploitié 
qui en 
porroit zz tel faire , que 
cil seroit mout creuz . " 
lors dit li uns : ' je 
n ai point de pooir 
de concevoir 
ne de faire semence en 
feme , mes se je avoie 
le pooir , je l feroie 
bien faire , 
car je ai une femme 
qui fait et dit 
quantque je voil . " 
et li autre dient : ' il 
i a tel de nos qui 
puet bien 
prendre semblence d ome 
et habiter a femme ; mais 
il covient que il 
la praingne au plus 
priveement qu il porra . " 
et einsi dient 
et ont empris que il 
engendront un home qui 
lor engingnera les 
autres . mout sont fol , 
quant il cuident que 
nostre sire qui 
tot set ne saiche ces 
euvres . einsis emprist 
deables a faire 
home qui eust sa memoire 
et son sen por 
engingnier le jhesu crist . 
et einsi poez savoir que 
molt est deables fols , et 
molt devons 
estre irié , quant si fole 
chose nous engingne . 

einsi se departent de 
cest conseil et sont a 
ceste euvre acordé . 
et cil qui dist qu il 
avoit pooir de la fame 
ne s atarda pas , 
mais a l ainz qu il 
pot ala la ou ele 
estoit . 
et quant il i vint , si 
la trova molt a sa 
volente et dona la soe 
part 
de quanqu il avoit , ni 
ses sires et soi meismes , 
a l ennemi . et celle 
meismes estoit moilliers a 
un riche home . cil riches 
hom avoit 
molt grant plante de 
bestes et d autres granz 
richesces : et si avoit 
zz fill et yy filles 
de celle femme ou dyables 
avoit si grant part . 
li ennemis ne s oublia 
mie , ainz s en ala as 
chans comme cil 
qui molt baoit coment il 
peust cel home engingnier . 
un jor vint a la 
femme , si li demanda 
coment il peust cel home 
engingnier . et ele 
dist qu il ne l 
porroit en nule maniere 
engingnier , se il ne l 
corrocoist . ' et tu le 
puez bien correcier . car 
il se 
corrocera et enraigera , se 
tu prans les moies 
choses . " lors 
s en torna li ennemis 
as bestes au prodome , si 
en ocist une grant 
partie . et quant li 
pastor virent les bestes 
morir enmi les chans , 
si s en merveillierent 
molt et dirent que il 
le vendroient 
dire lor seignor . si 
vinrent et distrent au 
seingnor la merveille 
qui avenoit de la morie 
de lor bestes . quant li 
predon l oi , 
si s en corroca et se 
merveilla molt que ses 
bestes avoient et 
por quoi eles moroient 
einsi . et lors demanda as 
pastors : ' savez 
vos que cez bestes ont 
qui einsi muerent ? " et 
il responnent 
que il ne sevent . et 
einsi remest icel jor . et 
le deable , quant il 
sot que le prodome fu 
correciez por si poi , si 
li fu bien avis 
que , se il li pooit 
grant damaige faire , bien 
s en corroceroit : 
si l en avroit plus a 
sa volente . si revint as 
bestes et a yy biaus 
chevaus que il avoit , si 
li ocist tout en une 
nuit . et quant 
li prodom sot que la 
soue chose aloit si a 
mal , si se corroca 
molt et dist une fole 
parole , car sa grant ire 
li fist dire que 
il dona au deable 
quanque il li estoit 
remes . quant li deables 
sot que 
il li avoit cel don 
fait , si en fu molt 
liez et li recorut 
seure 
encore por greingnor domaige 
faire , car il ne li 
laissa 
onques nule de ses bestes . 
si en fu li prodom 
molt iriez , 
et en sa grant ire la 
compaignie de la gent , 
car il n en avoit 
cure . et quant li deables 
vit que il li avoit 
tolue la compaignie 
de la gent , si sot 
bien qu il en feroit 
sa volente , car il li 
pooit aler environ tant 
com il voloit . lors vint 
li deables a un 
mout biau fill que il 
avoit , en dormant si l 
estrangla . et quant 
li enfes fu trovez au 
matin morz , li peres qui 
oi que il avoit 
perdu son fill si li 
fu avis , si comme a 
home irié , qu en lui n 
avoit 
mais nul recouvrier , desque 
il avoit son fill perdu : 
si se desespera et 
meserra de sa creance . et 
quant deables sot que il 
avoit sa creance 
perdue et que il ne se 
pot retorner , s en fu 
molt liez . 
et lors ala a la feme 
por qui il ot ce 
gaaingnié , si la fist 
monter sur une huiche sor 
son celier . et quant ele 
i fu montee , 
si li fist une corde 
mestre as planches dou 
celier et en son 
col ; et einsi volt 
descendre de sor la 
huiche : si estrangla , et 
quant ele fu estranglee , 
si fu trovee . et quant 
li prodom sot 
que il avoit perdu sa 
femme et son fil en 
tel meniere , si s adola 
et 
de ce duel li prist 
une grant maladie : si l 
ocist . et einsis fait 
deables de cels qu il 
puet engingnier et que 
il treuve 
a sa volente . 

quant il ot ce fait , 
si fu mout liez et 
pensa coment il 
engingneroit les trois 
filles qui estoient remeses . 
deables sot 
que il ne les porroit 
engingnier , se il ne lor 
faisoit 
lor volente et ce que 
elles voudroient . il avoit 
un bacheler qui 
molt ouvroit a sa 
volente : si l amena la 
ou les puceles estoient , 
si en pria l une et 
tant li ala entor par 
plusors foiz 
que il l engingna . et 
quant il l ot engingniee , 
s en fut molt liez . 
et deables n a cure 
de celee de ce dont 
il est au 
deseure , ainz volt que il 
soit en apert devant les 
gens 
por plus honnir . et einsi 
fist deables savoir l 
ovre que cil 
faisoit par son porchaz , 
tantque le siecle le 
sot . 
et en ce tens estoit 
que feme qui estoit 
reprise d avoutire , 
s ele ne s abandonoit 
plenierement a toz les 
homes , que len en 
faisoit jostice . et deables , 
por ce que il volt 
les suens honir , 
fist ceste ovre savoir . 
cil s enfoui et la 
feme fu prise 
et menee devant les juges . 
et quant li juge la 
virent , si en orent 
molt grant pitie por l 
amor dou prodome cui 
fille ele fu , et 
dirent : 
' grant merveille poez 
veoir de cest prodome cui 
ceste fille fu , com li 
est mescheoit en poi de 
tens : car encores n a 
gaires que il estoit 
uns des plus prodomes de 
cest pais . " einsi parolent 
et 
dient que jostise lor en 
covient faire ; si s 
acordent 
que il l enterreront 
toute vive , de nuis , por 
l amor 
de ses amis , si le 
firent . einsis jeue deables 
de cels 
qui consentent sa volente 
en terre . 
ou pais avoit zz 
prodome et mout bon 
confessor , et oi paller 
de cele merveille . si 
vint et palla as yy 
serors qui estoient 
remeses , l ainznee et la 
mainsnee , si les conforta 
et lor dist : 
' coment est ceste 
mesaventure avenue de vostre 
pere 
et de vostre mere et 
de vostre frere ? " et eles 
responent : 
' nos n en savons que 
tant que nos cuidons que 
diex nos 
hee , si nos sueffre ces 
tormenz a avoir . " et li 
prodon 
respont : ' vos ne dites 
pas bien : diex ne het 
nelui , 
ainz li poise molt que 
li pechierres se het . et 
ce saichiés 
que tot ce qui est 
avenu est par euvre de 
deable . et de vostre 
seror que vos avez si 
vilment perdue , savoiez vos 
que ele feist 
cele euvre ? " et eles 
responnent : ' sire , se diex 
nos ait , nos n en 
savoiens rien . " et li 
prodom lor dist : ' gardez 
vos de mauvaise 
euvre , car la mauvaise 
euvre moine le pecheor 
et la pecheresse 
en malvaise fin : et por 
ce vos en gardez que 
tost est perdu 
qui malvaise fin fait . 
et qui a dieu se veut , 
il ne fait 
ne malvaise euvre ne 
malvaise fin . " mout les 
aprant bien et anseigne , 
se eles vousissent entendre . 
l ainznee l entendi molt 
bien et 
molt li plot ce que 
li prodon li ot dit . 
et li prodon li 
enseigna molt sa creance 
et les vertus de jhesu 
crist a croire 
et a amer . et ele i 
mist molt grant cure et 
molt grant poine 
au faire et au dire et 
a soi contenir si com 
il li enseingnoit , et 
il li dist : ' se vos 
creez bien ce que je 
vos dire et 
vos l amez , grans biens 
vos en vendra et vos 
serez m amie 
et ma fille en dieu ; ne 
vos n avroiz ja si 
grant besoingne a faire 
ne si grant disete de 
nule chose , se vos en 
venez a moi 
a conseil , que je ne 
vos en aie et conseille 
a l aide 
de dieu . et ne vos 
esmaiez pas , car nostre 
sires vos conseillera , 
se vos vos tenez a 
lui et venez sovent a 
moi , car je ne sui 
gaires loing de ci a 
estaige . " einsis ot le 
prodome assenees les deus 
puceles et mises en 
bonnes voies . 
l ainznee crut molt le 
prodome et ama por le 
bon consoil et por 
les bonnes paroles que il 
li disoit . 

et quant deables le sot , 
si l en pesa molt et 
ot paor que il 
ne les perdist : si se 
porpensa que il ne les 
porroit engingnier par 
home , se il ne les 
engingnoit avant par femme . 
et il en avoit une 
qui maintes foiz avoit 
fait sa volente et ses 
euvres . 
icele femme prist l 
ennemi , si l envoia la . 
et lors vint 
cele a la mainsnee des 
serors , car ele n osa 
paller a l autre 
por ce qu ele la vit 
se contenir humilieusement . 
la mainsnee traist 
a une part a conseil , 
si li demanda molt de 
son estre et de sa 
covine , et 
li demanda : ' quele vie 
moine ore vostre seur ? 
a vos ele 
molt chiere et fait 
grant joie ? " et cele 
respont ; ' ma suer 
est si pensive et si 
iriee de ces mesaventures 
qui avenues nos 
sont car ele ne fait 
bele chiere ne a moi 
ne autroi ; 
et uns prodom a cui 
ele parole de dieu l 
a si atornee 
a sa guise et a sa 
meniere et ele ne fait 
se ce non 
que il viaut . " et ele 
li dist : ' mar i fu 
vostre biaus cors 
qui jamais n avra joie 
tant com vos soiez en 
ceste compaignie . 
diex , bele amie , se vos 
savoiez quel joie ces 
autres fenmes ont , 
vos ne priseriez noiant 
quanque vos avez . nos 
avons tel joie 
quant nos somes avec la 
gent cui compaignie nos 
avom car , se nos 
n avoions c une aumosne 
de pain , si seroiens nos 
plus a aise 
et plus en joie que 
vos n i estes , se vos 
avoiez tot 
quanqu il a laissié . diex ! 
que vaut jone femme qui 
n 
a joie d ome ? sera et 
si vos dirai por quoi . 
vostre suer est ainznee 
de vos , si en avra 
ancois a son hues 
qu ele ja soffrir voille 
que vos point en aiez ; 
et quant ele en 
avra , si ne li chaura 
de vos . einsi avez perdue 
toute la joie 
de vostre biau cors qui 
tant mar fu . " et elle 
respont : 
' coment oseroie je faire 
ce que vos dites , car 
ma suer 
en fu morte ? " et ele 
respont : ' vostre suer le 
fist trop 
folement et malvais consoil 
crut . mais se vos me 
creez , 
vos n en seroiz ja 
prisse a achoison , et si 
avrois tot le 
delit de vostre cors . - je 
ne sai , " fait ele , ' 
comment , ne je 
n oseroie plus paller a 
vos por ma seror . - alez 
vos en , et quant vos 
vouroiz , vos porroiz bien 
a moi paller . " et quant 
li deables oi 
ce , s en fu molt liez 
et sot bien que il l 
avroit a 
sa volente . et einsi 
remena sa femme . et quant 
la femme s en fu 
alee , la damoisele pensa 
maintes fois a ce que 
ele li ot dit . 
et quant li deables la 
trova si esmeue a sa 
volente que ele en 
palloit seul a seul a 
soi meismes , si li bouta 
au plus qu 
il pot , tantque ele 
resgardoit la nuit son 
biau cors et disoit : 
' voirement me dist voir 
la prode femme qui dit 
que je sui 
perdue , " tantque zz jor 
avint qu ele la manda 
et si li dist : 
' certes vos me deistes 
voir , car ma suer ne 
chaut de moi . " et 
cele respont : ' je le 
savoie bien , encor l en 
chauroit il 
mains , se ele avoit la 
soue joie , ne nos ne 
somes por nule autre 
chose 
faites que por avoir joie 
d ome . " et cele dist : ' 
je l avrai molt 
volentiers , se je ne 
cremoie que len m 
oceist . " et ele respont : 
' len vos ocirroit , se 
vos le faisiez ausi 
folement comme vostre 
suer le fist . mais je 
vos enseingnerai coment vos 
le feroiz . " 
et cele respont : ' dites 
le moi et je crerai 
vostre enseingnement . " et la 
feme li dist : ' vos vos 
abandoneroiz 
as homes et vos 
enfuiroiz de ceans et 
diroiz que vos ne 
porrez garir 
a vostre seur . einsi si 
feroiz de vostre cors 
vostre volente ; 
ne ja ne troverez 
justice qui en parot . 
einsi seroiz hors 
de toz dangiers . et quant 
vos avroiz ceste vie 
menee , si sera 
toz liez uns prodom , se 
il vos puet avoir 
por vos granz heritaiges : 
einsi avrez toute la 
joie de cest 
siecle . " cele li ostroie 
qu ele le fera . einsis 
s enfoui 
et s en ala de chies 
sa seror et abandona son 
cors as homes 
par le conseil de cele 
femme . 

mout fu li deables liez , 
quant il ot engingnié l 
autre seur . quant l 
ainznee vit que sa suer 
en fu alee , si vint 
au prodome , 
celui qui li aprenoit sa 
droite creance , molt iriee 
et molt faisant grant 
duel de sa seror qu 
ele avoit en tel 
meniere perdue . et li 
prodom , quant il la vit 
tel duel faire , 
si en ot mout grant 
pitie , si li dist : ' 
seingne toi et comende 
a dieu , car je te voi 
molt esfraee . " et ele 
respont : ' je ai 
droit , car je ai ma 
seror perdue , " et li 
conte en tele meniere 
ce que savoir en pot , 
mais ce dit elle bien 
que ele s est 
livree a toz homes . et 
quant li bons hom oi 
ceste novele , s en fu 
molt esfreez et dist : ' 
deables est encor entor 
vos , 
ne il n avra ja pais 
tantque il vos ait 
toutes engingniees , 
se diex ne vos garde . " 
et ele li demande : ' sire , 
por dieu , coment me 
porroie je garder ? ja n 
est il riens dont je 
aie si grant 
paor com j ai de ce 
qu il ne m engint . " 
et il respont : 
' se tu me croiz , il 
ne t engingnera mie . " et 
elle respont : 
' je vos crerai de 
quanque vos me diroiz . " 
et il li dist : ' don 
ne croiz 
tu bien le pere et le 
fil et le saint esperit 
et que ces yy vertuz 
sont une meisme chose en 
dieu , et la trinite , que 
nostre 
sire vint en terre por 
sauver les pecheors qui 
voudroient croire 
baptesme et les autres 
comendemenz de sainte eglise 
et des 
ministres que il laissa 
en terre por enseingnier 
a croire 
son non ? " et ele respont : 
' tout einsi com vos l 
avez dit 
je l ai entendu , le 
croi je ; et einsi 
veraiement 
me gart il que deables 
ne me puisse engingnier . " 
et 
li prodom li dist : ' se 
tu le croit einsis com 
je le di , 
ja deables ne te porra 
engingner et si te pri 
et coment 
que tu te gardes de 
chaoir en grant ire , 
car ce est la chose 
ou deables repaire plus 
volentiers 
que en home et en 
femme plain de grant ire . 
et por ce te doiz 
garder 
de touz les mesfez que 
tu feras et de touz 
les encombriers qui 
te venront . vien a moi , 
si les me di et te 
rent 
coupale a nostre seingnor 
et forfaite et a touz 
sainz 
et a toutes saintes et 
a toutes les creatures 
qui dieu croient 
et qui dieu servent ne 
aiment et a moi , en l 
onor de 
dieu . et toutes les foiz 
que tu leveras et 
coucheras , si te 
saingnes en non dou pere 
et dou fil et dou 
saint esperit , 
et fai croiz desor toi 
en non de cele que il 
fist de 
son saint cors et el 
non de cele ou il 
soufri mort por pecheors 
garder des poines d enfer 
et dou pooir dou deable . 
se tu le faiz 
einsi com je te comende , 
tu n as garde d 
ennemi . 
et garde la ou tu 
girras la nuit ait 
clarte , car 
deables het molt toutes 
cez choses , ne il ne 
vient 
pas volentiers la ou il 
les set . " einsis aprant 
le prodome 
la pucele qui molt a 
grant paor que deables ne 
l engint . 
ensi s en revint la 
damoisele a sa maison , 
molt bien creant et 
mout humilieusement vers 
dieu et vers les povres 
et les genz dou 
pais . li prodome vinrent 
a lui , si li distrent 
par 
maintes foiz : ' bele amie , 
molt devez estre esfraee 
de cest 
torment qui est avenuz 
de vostre pere et de 
vostre frere et de 
voz serors qui einsi 
sont menees . or prenez 
bon cuer en 
vos , car vos estes molt 
riche feme et molt avez 
bons heritaiges et molt 
sera liez zz prodom , se 
vos tenez 
en bien , qui avoir vos 
porra . " et ele respont : ' 
nostre sires 
me tiengne si com il 
set que mestiers m est . 
" einsi fu 
cele damoisele un grant 
tens , yy anz ou plus , c 
onques deables 
engingnier ne la pot , ne 
ne sot nule mauvese ovre 
qu ele feist . 
si l en pesa molt et 
sot bien qu il ne la 
porroit 
engingnier , car ne voit 
coment il se poist 
mestre en nule 
de ses ovres , tantque il 
se porpensa qu il ne 
la porroit engingnier 
ne faire oublier ce que 
li prodom li a apris 
se il ne la corrocoit : 
car ele n avoit cure 
des ovres fere qui li 
abelissoient . 

lors prist sa seror , si 
li amena un samedi au 
soir por 
lui correcier et por 
veoir se il la poist 
engingnier . et quant 
la suer vint a l 
ostel son pere , si estoit 
ja grant piece de nuit 
et amena zz grant 
tropiau de garcons et 
vindrent tuit dedanz l 
ostel . 
et quant sa suer les 
vit , si en fu molt 
iriee et dist : ' bele 
suer 
tant com vos voilloiz 
cele vie mener ne devez 
pas ceanz 
venir , car vos me ferez 
avoir blasme , dont je n 
eusse mestier . " 
quant cele oi dire que 
por li avroit blasme , s 
en fu molt 
iriee et palla comme 
celle ou deables estoit ; 
si mesama sa seror 
et dist qu ele faisoit 
mielz que ele et se li 
mist sus que 
li bons hom la tenoit 
en mauvestie et , se les 
genz le savoient , 
qu ele seroit arse . quant 
celle oi que sa suer 
li metoit 
tel deablie sus , si se 
corroca et dist que 
elle alast 
hors de sa maison et 
celle dist que ausis 
avoit ele esté son 
pere 
com au suen et que ele 
n en istroit pas . 
et quant celle oi qu 
ele n en voloit eissir , 
si la prist par les 
espaules , si la voloit 
giter hors . et celle se 
revenga , et li 
garcon qui estoient avec 
li venu si la pristrent , 
si la batirent molt 
durement . et quant elle 
lor pot eschaper 
et il l orent batue 
tant com il vostrent , si 
s en entra en sa 
chambre et ferma l uis 
desor li . ele n avoit 
laienz que sa baisselle 
et son serjant por cui 
il ne laissierent rien a 
faire . 
cele fu en sa chambre 
toute seule et fu 
couchiee en son lit 
toute vestue , et plora 
durement et ot molt 
grant duel . 
et quant deables la vit 
seule et correciee et 
a orbetes qu ele ne 
vit goute , si en fu 
molt liez . si li 
ramantoit 
le duel de son pere et 
de sa mere et de son 
frere et tot celui de 
ses serors , et li sovint 
de ceste qui einsis l 
a batue . 
lors plore , quant il li 
remembre de toutes cez 
choses ; si ot 
molt grant duel et en 
cele dolor s endormi . et 
quant deables 
vit qu ele ot tout 
oublié quanque li prodom 
li ot commendé por 
la grant ire ou ele 
estoit , si en fu molt 
liez et dist : 
' or est ceste bien 
atornee et toute hors de 
la garde de 
son mestre . or porroit 
en bien en li mestre 
nostre home . " 
icist deables qui ot 
pooir de converser et de 
gesir a femme fu 
tost apareilliez et vient 
a li en dormant , si 
concoit . et 
quant il ot conceu , elle 
s esveilla et en l 
esveillier 
li souvint dou prodome , 
si se seingna et dist : ' 
sainte marie , 
que est ce qui m est 
avenu ? je suis empiriee 
de tel 
com j estoie quant je 
me couchai . bele glorieuse 
mere dieu , dame , 
fille et mere jhesu crist , 
depriez le vostre boneure 
pere 
et chier fil que il 
garde l anme de moi 
et desfande dou pooir 
de l annemi . " lors se 
lieve et quiert celui 
qui ce li a 
fait , qu ele le cuidoit 
trover . et quant ele vit 
qu ele ne le 
pot trover , si cort a 
son huis , si le treuve 
fermé , si com 
ele meismes l avoit 
fermé . et quant ele vit 
que li huis 
de la chambre fu bien 
fermez , si cercha par 
toute sa chambre , 
si ne trova rien . lors 
set ele bien que ele 
est 
engingniee d annemi . lors 
s adolousa et reclama 
molt doucement 
nostre seingnor et dist 
qu il ne la soufrist 
a honir en cest 
siecle . la nuiz passa et 
li jorz vint . et si 
tost com il fu jorz , 
deables en remena sa 
femme , car il ot bien 
fait ce por quoi 
il l ot amenee . quant 
ele s en fu alee et 
li garcon celle issi 
de sa chambre molt 
plorant et molt iriee et 
apela son sergant 
qu il li apelast yy 
femmes . et quant eles 
furent venues , si se 
mist 
a la voie por aler a 
son confessor . 

si ala tantqu ele vint 
la et quant il la 
vit , si li dist : 
' tu as besoing , que je 
te voi molt esfraee . " et 
ele respont : 
' je doi bien estre 
esfraee , car ce m est 
avenu qui onques 
n avint s a moi non ; 
et je vieng a vos , que 
vos me conseilloiz , 
car vos m avez dit 
que nus ne puet si 
grant pechie 
faire , se il en est 
confes et repentanz et il 
en face ce 
que li confessor li 
enseigneront , qu il li 
sera 
pardonné . sire , et je ai 
pechié , et bien sachiez 
que je ai esté 
engingniee par ennemi . " lors 
li conte coment sa suer 
vint a sa maison 
et coment elle se 
corroca a li et coment 
entre li et les 
garcons la batirent et 
coment ele entra en la 
chambre toute 
iriee et ferma bien l 
uis sor lui , ' et par 
le grant duel et par 
la grant ire m oubliai 
a seingnier , et einsis 
oubliai toz les 
comendemens que vos m 
avoiez faiz ; et quant je 
m esveillai , si 
me trovai honnie et 
despucelee . sire , je fermai 
ma chambre 
et trovai mon huis fermé 
einsis com je l avoie 
fermé , 
ne onques n i trovai 
riens nee , si ne soi 
qui ce m ot fait . 
sire , einsis fu engingniee ; 
si vos cri merci por 
dieu , 
se le cors de moi est 
tormentez , que je n i 
perde l ame . " 
li prodom a bien escouté 
quanque ele li a dit , 
si s en merveille molt 
ne ne la croit pas de 
riens 
qu ele li die , car il 
n oi onques paller de 
tel merveille , 
si li respont : ' tu ies 
toute plaine de deable 
et 
deables converse encor 
entor toi . coment te 
confesserai ge 
et enchargerai penitence de 
ce que je cuit 
veraiement que 
tu mentes ? onques mes 
femme ne fu despucelee 
qu ele 
ne seust bien de cui , 
au moins qu ele ne 
seust qui la despuceloit , 
et tu viaus faire croire 
que ceste merveille est 
avenue ? " 
et ele respont : ' sire , si 
me face diex sauve et 
me gart 
de torment com je voir 
vos di . " et li prodom 
respont : 
' se il est einsis voirs 
com tu me diz , tu le 
verras bien 
en t oevre meismes . tu 
as fait molt grant 
pechie 
de l obedience que je 
t avoie comendé , et por 
ce que tu 
trespassas ; et por ce que 
tu l as trespassee , t 
enchargerai je 
ta penitance que toz les 
jorz mais que tu vivras 
ne mengeras au 
vendredi c une foiz . et 
de ce que tu diz de 
la luxure , 
dont je ne te croi 
mie , me covient il que 
vos doingne 
penitance , se vos la 
voulez faire tel com je 
la vos donrai . " 
elle respont : ' vos ne me 
comenderoiz ja si fort 
chose que je ne 
face . " et il respont : ' 
dex le doint ! diz tu 
que tu 
viens au conseil de 
sainte eglise et a la 
merci jhesu crist qui 
nos 
rachata de si chier 
achat comme de sa mort 
- c est voire confession 
et bonne repantance et 
simple et bien affermee 
du cuer - et 
tout einsi com tu le m 
as dit de la boiche , 
que tu le tenras 
dou cuer et dou cors 
et de faire et de dire 
a ton pooir en 
toutes manieres ? " et ele 
respont : ' sire , einsi com 
vos le m avez dit 
le tenrai je molt 
volentiers , se dieu plaist . " 
et il respont : 
' je croi en dieu , se 
ce puet estre voirs que 
tu me diz , 
que tu n i avras 
garde . - sire , " fait elle , ' 
einsis me gart 
diex de vilaine mort et 
de reproichable , com 
je vos di voir . " et 
li prodom respont : ' tu m 
as creanté 
a bien tenir ta penitance 
et ton pechie a renoier 
et deguerpir ? " 
et ele respont : ' sire , 
voire . " et il li dist : ' 
dont as tu deguerpi 
toute luxure et je la 
te desfant por toz jorz 
mais , fors cele 
qui avient en dormant , 
dont nus ne se puet 
garder . 
vels le tu et porras 
t en tu garder ? oil , 
molt bien . se 
vos m estes pleiges que 
je ne soie par cestui 
dannee , 
james autre ne m avendra . 
de ceste te serai 
garant 
devant dieu par son 
comendement , si com il nos 
a 
establiz en terre . " cele 
prant sa penitance que 
il li 
a enchargiee molt 
volentiers et en plorant 
comme celi 
qui molt de bon cuer 
se repant , et li prodom 
la saingne 
et beneist et la met 
arriere au plus qu il 
puet 
en l amor de jhesu 
crist . et si porpense , se 
ce est voirs 
que ele li a dit , 
dont set il bien que 
ele est deceue 
par ennemi ; si l apele 
et la moine la ou l 
iaue benoite 
estoit , si l en fait 
boivre en non dou pere 
et dou fil et dou 
saint esprit et l en 
giete sor lui et li 
dist : ' garde que 
tu n oblies mes les 
comendemenz que je t ai 
faiz et 
comendez , et par tantes 
foiz com tu avras 
besoing de moi , si 
revien . " il la saingne 
et la comende 
a dieu et li met touz 
les biens qu ele puet 
faire en sa 
penitance . 

einsi s en vint en sa 
maison et mena molt 
bonne vie et molt 
simple . 
et quant deables vit que 
il l ot perdue ne que 
il ne savoit qu ele 
faisoit ne qu ele 
disoit , ne que s ele n 
eust onques esté 
si fu molt iriez de 
ce qu il l ot perdue . 
einsis remest 
tantque ele qui avoit la 
semence ou cors si 
engroissa 
et embarni , tantque les 
autres femmes s en 
apercurent 
et vinrent a li , si li 
dirent : ' diex , bele dame , 
que est ice ? vos 
engroissiez molt . " et elle 
respont : 
' ce fais mon . " et eles 
demandent : ' iestes vos 
grosse ? " 
et ele respont : ' oil , ce 
m est avis . - et de cui ? 
" et ele dit : 
' si me doint diex a 
estre delivre a joie , com 
je ne sai 
a esciant de cui . " et 
eles respondent : ' ont le 
vos dont tant 
home fait que vos ne 
savez assener au quel ? " 
et ele 
respont : ' ja dieu ne 
place que je en soi 
delivre , se 
onques hom a mon veu 
ne a mon seu a moi 
ot afaire en meniere 
que ce me deust avenir . " 
et celes qui ce oirent 
si se seingnierent 
et distrent : ' bele amie , 
ce ne porroit estre , ne 
il ne fu onques 
ne de vos ne d autrui . 
mais vos amez plus 
espoir celui 
qui ce vos a fait que 
vos ne faites vos 
meismes : si ne l volez 
encuser . mes certes granz 
damaiges est de vos , car 
si tost com la 
justice 
et li juge le savront , 
ausis tost vos covendra 
morir . " 
quant cele l oi s en 
fu molt espoantee et 
dist 
' einsis face diex l ame 
de moi sauve com je 
onques ne vi 
ne conui celui qui ce 
m a fait . " et les 
femmes s en rient 
et l en tienent por 
fole et dient que mar 
fu si biax 
herberjaiges et si bele 
terre et si bons fiez , 
que ores avra 
tot perdu . quant cele l 
oi , si en fu molt 
espoantee et 
s en revint arrieres a 
son confessor et li 
conte si com les 
femmes disoient . et li 
prodom vit qu ele fu 
grosse de vif 
enfant , si se merveilla 
molt et li demanda : 
' bele seur , avez vos 
bien tenue vostre penitance 
que je vos 
chargai ? " et elle respont : 
' sire , oil , sanz riens 
trespasser . 
- et avint vos onques c 
une foiz ceste merveille ? " 
et ele respont : 
' non , sire , onques puis 
ne m avint , ne puis , ne 
ainz . " li prodom 
l ot , si s en 
merveille molt et met 
la nuit et l ore 
en escrit , si com ele 
li ot conté , et il 
dit : ' toute seure 
soiez , quant cest oir 
qui en vos est naistra , 
que je 
savrai bien se vos m 
avez menti ; et je ai 
bien 
creance en dieu que se 
il est voirs einsi com 
vos m avez 
conté , que vos n avrez 
ja garde de mort . mais 
paor en porrez 
vos molt grant avoir , que 
sanz faille , quant li juge 
le savront 
et la jostice , il vos 
feront prandre por avoir 
voz granz edefiz 
et vostre bele terre et 
diront que il feront de 
vos jostice . 
et quant vos seroiz 
prise , si le me faites 
savoir et je vos 
irai reconforter et aidier , 
se je puis . et dex vos 
ait , 
se vos estes tele com 
vos dites ; et sachiez 
bien , se vos l estes , 
que il vos aidera . " et 
lors li dist : 
' alez vos en a vostre 
ostel et soiez toute 
seure 
en dieu et menez bonne 
vie , que bonne vie aide 
molt 
a bonne fin avoir . " 

einsi revint cele en 
maison et fu en pais 
et molt 
simplement , tantque il avint 
que li juge vinrent en 
la terre et que 
il sorent cele novele ; 
si envoierent a son 
ostel por amener la 
devant els . et quant ele 
fu prise , si envoia 
querir le prodome , 
celui qui toz jorz l 
avoit conseilliee ; et quant 
il le sot , si 
vint au plus tost qu 
il pot : et quant il 
fu venuz , si trova 
que il la jugoient ja . 
et quant il le virent , 
si l apelerent 
et mostrerent la parole 
a la femme et qu ele 
disoit 
qu ele ne savoit qui 
en li avoit engendré et 
li demanderent : 
' cuidiez vos que il 
poist estre que femme 
poist 
enchargier ne avoir enfant 
sanz home ? " et li prodom 
respont : 
' je ne vos dirai pas 
quanque je sai , mais tant 
vos puis 
je bien dire , se vos 
volez mon conseil croire , 
que vos ne feroiz 
pas de li justise , tant 
com ele soit grosse , 
car il n est droiz 
ne raisons , ne li enfes 
n a pas 
deservie mort ou pechie 
de la mere . dont dites 
vos que vos avrez 
ansi mort celui qui 
pechie n avroit fait 
comme celui 
qui pechie avroit fait . " 
et li juge dient : ' nos 
ferons a vostre los . " 
et li prodom dist : ' se 
vos en faites mon los , 
vos la feroiz bien 
garder et mestre en une 
tor en tel liu ou ele 
n ait pooir 
de faire folie et metez 
avec lui yy femmes qui 
li 
aideront , quant mestiers 
sera a delivrer , en tel 
meniere qu eles 
n en porront oissir , et 
la sauvez tantqu ele 
ait 
eu l enfant ; et tant , 
par mon los , li lairez 
norrir qu il porra 
mengier 
par soi et demander ses 
estouvoirs . et lors , se vos 
volez 
autre chose faire , si 
feroiz vostre plaisir et 
vos li poez 
de la soue chose tot 
ce . se vos creez mon 
conseil , einsi le feroiz 
vos ; et se vos volez 
autrement faire , je n en 
puis mais . " 
et li juge respondent : ' 
il nos est bien avis 
que 
vos dites raison . " einsi 
com li prodom l a 
devisié , et il le 
firent . 
il la mistrent en zz 
haute tor et firent toz 
les huis d em bas 
murer et mistrent avec 
lui yy femmes les plus 
saiges qu il 
porent trover a tel 
mestier faire , et en haut 
laissierent 
une fenestre par ou elles 
tiroient a une corde ce 
que mestiers lor estoit . 
et li prodom , quant il 
ot ce 
fait , si palla a elles 
de la fenestre et dist : 
' quant tu avras eu ton 
enfant , si le fai baptier 
au plus 
tost que tu porras et 
quant tu seras hors mise 
de laiens 
et on jugier , si m 
envoie querre . " 

einsis remest cele en la 
tor zz grant tens . et 
li 
juge orent bien atorné , 
qu ele ot ce que 
mestiers fu . 
et einsi remest laiens 
et ot enfant , si com 
dieu plot . 
et quant il fu nez , 
si ot et dut avoir 
le pooir et l enging 
dou deable , com cil qui 
l avoit conceu . mais il 
l avoit fait 
folement , car il savoit 
bien que nostre sires 
avoit achatee 
de sa mort vraie 
repentence et il avoit 
cele engingniee par 
decevement et par enging 
et en dormant . et celle , 
si tost com elle se 
senti 
engingniee , si se reconoist 
et cria merci la ou 
ele dut : et quant elle 
l ot criee , si se 
mist en la merci et 
ou comendement de dieu 
et de 
sainte eglise et fist 
toz lor comendemenz . et 
por ce ne vost pas 
que 
deables i perdist chose 
qui li deust avenir , ainz 
volt bien qu il i 
eust 
ce qu il desiroit et 
ce por quoi il le 
fist . il le fist por 
ce qu il eust 
lor art de sauver les 
choses qui estoient et 
faites et dites et 
alees , 
et tot ce sot il . et 
nostre sire qui tot 
conoist et set , 
por la repantance de la 
mere et por la 
reconoissance et le 
lavement 
de confession et por la 
bonne repantance que il 
sot qui en son cuer 
estoit et qui par son 
gre ne par sa bone 
volente ne li estoit 
avenu ce qui avenu li 
estoit , et por la force 
de baptesme dont ele 
ot esté lavee au fonz , 
vost nostre sire que le 
pechie de sa mere 
ne li poist nuire : si 
li dona pooir et sens 
de savoir qui estoient 
a avenir . par cestes 
raisons sot cist les 
choses faites , dites 
et alees , car il les a 
et tient de l enemi ; 
et le surplus 
qu il set des choses 
qui sont a avenir volt 
nostre sires 
qu il seust contre les 
autres choses qu il 
savoit por endroit 
de la soue partie : si 
se tenra a la quele 
que il veura , car se 
il volt , il puet randre 
as deables lor droit et 
a nostre 
seingnor le suen : car plus 
n a deables en lui 
formét que le 
cors , et nostre sire met 
en touz les cors son 
esperit 
et veir et por oir et 
por entendre , chascun selonc 
ce que il 
li preste memoire . et il 
a a cestui plus doné 
que a autre 
por ce que graindre 
mestiers li estoit , si 
savra or bien au quies 
il se devra tenir . 
et einsi fu cil nez . 
et quant les femmes le 
recurent de terre , 
si n i ot onques cele 
qui grant paor n aust , 
por ce qu il le 
virent plus velu et plus 
poil avoit qu eles n 
avoient 
onques veu a autre enfant 
avoir . et einsi le 
mostrerent a la mere 
et quant elle le vit , 
si se seingna et dist : ' 
cist enfes me 
fait grant paor . " et les 
autres femmes dient : ' et 
nos meismes , 
tant que a grant poine 
le poons nos tenir . " et 
ele dit : 
' avalez le aval , si 
comendez que il soit 
baptoiez . " 
et elles demandent : ' coment 
voudroit vos que il 
ait 
non ? " et ele respont : ' 
ansis comme mes peres ot . 
" et eles le 
mestent ou panier , si l 
avalent aval a la corde , 
si 
comendent que il fust 
baptoiez et qu il eust 
le non son aiol de 
par sa mere ; et cil 
prodom ot a non mellins . 
einsis fu cist enfes 
baptoiez et apelez mellins 
por son aiol et fu 
rebailliez a la mere 
por norrir , car autre 
femme ne l osast norrir 
ne alaitier . 
sa mere le norri et 
alaita tantque il ot yy 
mois . et les femmes 
qui avec sa mere 
estoient dirent par 
maintes foiz que molt 
se 
merveillent de cel enfant 
qui einsis estoit veluz 
et qui 
sembloit estre vielz , et 
encor n avoit que yy 
mois et il sembloit 
qu il eust yy ans ou 
plus . 

lors avint , grant piece 
apres , que li anfes fu 
de yy mois , que les 
yy 
femmes distrent a la 
mere : ' dame , nos voudroions 
estre hors 
de caienz , car nos avons 
nos lingnaiges et nos 
amis et 
voudroions aler a noz 
maisons , et il nos est 
avis que nos avons 
assez caienz esté . " et 
lor respont : ' si tost 
com vos en seroiz 
alees , je sai bien que 
len fera jostice de moi . 
" et eles dient : 
' certes , dame , nos n en 
poom mais , ne toz jorz 
ne volons pas 
ici estre . " et ele plore 
et lor prie por dieu 
qu elles se 
suefrent encores une piece . 
et celes vont a une 
fenestre 
et la mere tint son 
enfant entre ses braz et 
se sist et plora 
molt durement et dist : ' 
biaus filz , por vos 
prandrai mort , et se ne 
l 
ai pas deservie : mais je 
morra por ce que il n 
est nus 
qui en saiche la verite 
que je et je n en 
puis estre creue , et 
einsi 
me covendra a morir . " et 
com elle se dolosoit 
einsis a son fil 
et disoit que de fort 
ore l avot diex soffert 
a naistre et concrié 
en son cors por sa 
mort et por son torment , 
tant com elle parloit 
einsi et mostroit nostre 
seingnor ses dolors , l 
enfant la resgarda 
et rist et dist : ' bele 
mere , n aiez pas paor , 
que vos ne morroiz 
por pechie qui de moi 
vos soit avenuz . " et 
quant la mere l oi , 
si li failli li cuers 
et ot paor et laissa 
ses braz aler , et li 
enfes chei a la terre 
et se bleca . et les 
femmes qui estoient a 
la fenestre saillirent et 
cuiderent qu ele le 
vousist tuer , si i 
corurent 
et demanderent : ' por quoi 
vos est vostre enfes 
cheoiz ? vos 
le voulez tuer ? " et ele 
repont molt esbaie : ' je 
n ou pensai 
onques , mais il m est 
chaoiz por une grant 
merveille que il m a 
dite : si me faillirent li 
braz et li cuers , et 
por ce me chei . " 
et elles demandent : ' que 
vos dist il donques de 
quoi vos devez 
estre si esfraee ? " et 
elle lor dist : ' il m 
a dit que je ne 
prandrai 
ja mort por lui . " et 
eles responnent : ' encor 
dira il autre chose ? " 
lors 
le prennent entr elles , 
si le comencent a 
coitier por savoir 
se il pallast : et il n 
en fist onques semblant 
ne ne lor dist 
mot . un lonc tens apres 
avint que la mere dist 
as yy femmes : 
' menaciez moi et dites 
que je serai por mon 
fil arse , et je le 
tenrai entre mes braz , et 
lors verroiz se il 
voudra paller . " et les 
femmes i vinrent , si 
dirent : ' molt sera grant 
damaige de vostre biau 
cors 
qui por cele creature 
sera ars . molt fust ores 
miauz que il ne fust 
ja 
nez . " et il respont : ' 
vos mentez et ce vos 
a fait me mere 
dire . " quant celles oirent 
ce , si furent toutes 
esbaies et 
toutes esfraees et distrent 
entr eus : ' ce n est 
pas enfes , 
ains est deables qui 
set ce que nos avons 
dit . " et eles li 
reparolent et mestent en 
maintes noveles , et il 
respont 
tant solement : ' laissiez 
moi ester , que vos iestes 
foles et 
pecherresses plus que ma 
mere . " quant eles l 
oirent , si s en 
merveillierent molt et 
dirent : ' ceste merveille ne 
puet estre celee ; 
nos le dirons aval au 
pueple . " lors vinrent a 
la fenestre et apelerent 
les genz et content ce 
que li enfes lor a 
dit et 
dient qu eles ne 
vuelent plus laienz ester : 
que lon le die 
a juges . quant li juge 
oirent celle merveille , si 
distrent que 
ce estoit molt merveilleuse 
chose et distrent qu il 
estoit 
mais raisons de faire 
jostise de la mere ; si 
firent faire lor letres 
et ajornerent la mere 
aus quarante jorz de 
faire de li jostise . 
et quant les letres 
furent aportees et la 
mere le sot et le jor 
de 
son martire li fu 
nonciez , si ot molt grant 
paor et le fist 
a savoir au bon home 
qui la confessoit . 

einsis remest une grant 
piece tantque il vint au 
setenne jor devantque 
elle devoit estre arse . 
et quant il li membra 
de cel jor , si fu 
molt espoantee . et li 
enfes aloit par la tor 
et vit sa mere plorer , 
si comenca a rire et 
a faire semblant de grant 
joie , et les femmes 
li dirent : ' molt pensez 
ores poi a ce que 
vostre mere pense , 
qui ceste semene qui 
entrera sera arse por 
vos . maudite soit l 
ore , 
se diex ne l ama , que 
vos onques nez , quant 
elle por vos 
sofferra cel martire . " et 
il respont et dist : ' 
elles mentent , 
bele mere , ja ne sera , 
tant com je vive , que 
vos osse ardoir 
ne mestre a juse de 
mort fors diex . " quant 
les femmes l oirent 
et la mere , si en 
furent molt liees et 
dient : ' cist enfes 
sera encor molt saiges 
qui ce set dire . " 
einsis remest dusque au 
jor qui nomez fu . lors 
furent les femmes 
gitees de la tor et 
celle aporta son fil 
entre ses braz . et li 
justisier furent venu , si 
as yy femmes a une 
part et 
demanderent se ce est 
voirs que li enfes 
parost einsi ; 
et celes li content 
quanque eles li avoient 
oi dire . et quant 
cil l oirent , si s en 
merveillierent molt et 
dient que molt 
li covendra de paroles 
se il einsi la rescot . 
einsi vindrent 
arrieres , et li prodome 
fu venuz , cil qui la 
pucele devoit 
conseillier . lors dist li 
uns des juges : ' damoisele , 
avez 
mais que faire ? atornez 
vos , qu il vos covient 
a soufrir cest 
martire . " et ele dist : ' 
sire , s il vos plaist , 
je palleroie volentiers 
a cest prodome a consoil . 
" lors l en donerent 
congie , si entra en une 
chambre 
et ses enfes fu remes 
dehors ; si le mistrent 
maintes genz en parole , 
dont a gaires ne li 
fu . et la mere parole 
a son confessor molt 
piteusement et en plorant ; 
et quant ele ot pallé 
de tout quanque 
ele volt , si li demanda 
li prodom : ' es ce dont 
voirs que tes 
enfes parot si com j 
oi dire ? " et ele 
respont : ' sire , oil . " 
si li conte ce que 
ele li a oi dire . et 
quant li prodom l a 
entendu , si dist : ' aucune 
merveille avendra de ceste 
euvre . " lors 
s en issi et vint 
la ou li juge estoient . 
et la meschine 
vint apres lui toute nue 
en sa chemise et un 
mantel afublé , 
et ot son enfant trové 
hors de la chambre ; si 
l en porta 
entre ses braz et vint 
einsis devant les juges . 
et quant li juge 
la voient , si li 
demandent : ' qui est le 
pere de cest 
enfant ? gardez que ne l 
celez . " et ele respont : 
' sire , je voi bien que 
je sui livree a torment , 
et ja diex 
n ait pitie ne merci 
de moi , se je onques le 
pere vi ne 
conui ne se je onques 
vers home terrien fui 
tant abandonnee 
que il me deust enfant 
faire ne que je l 
deusse par lui retenir . " 
et la jostise respont : ' 
nos ne cuidons pas que 
ce peust 
estre , mes nos demanderons 
as fames se ce puet 
estre que femme 
porte sanz engandrer . " et 
eles responnent : ' nenil , nos 
n en oimes 
onques paller , fors de la 
mere jhesu crist . 

quant celes orent cele 
parole contee , si distrent 
li juge qu il 
n i avoit que de la 
jostise faire . lors palla 
li uns des juges , 
li plus puissanz et cil 
a cui tuit li autre s 
acordent 
de sen , et dist : ' j 
ai oi dire que cist 
enfes parole et 
que il dist que sa 
mere ne recevroit pas 
mort por lui , 
et se il rescorre la 
doit , je ne sai que 
il atant a paller . " 
et quant li enfes l 
entendi , si se detort es 
braz sa mere 
et ele le mist jus . et 
com il fu a terre , et 
il vient tot droit 
as piez de la jostise 
et dist : ' je vos pri , 
se vos le savez , que 
vos 
me dites por quoi vos 
volez ma mere ardoir . " 
et cil 
respont : ' je le sai 
bien et je le te 
dirai : por ce qu ele t 
a 
eu en mauvaistie de son 
cors et qu ele ne 
viaut encuser 
celui qui en son cors 
t engendra . et nos 
tenons encores tant 
de la viez loi que nos 
fesons de tel femme 
jostise , et por ce 
la volons faire de ta 
mere . " et li enfes 
respont : ' se nule 
n avoit onques noauz 
fait de lui , il seroit 
droiz que len feist 
greingnor jostise de lui 
que d autre femme . mais 
il i a 
teles qui ont fait noauz . 
et se ma mere avoit 
mal fait a 
son esciant , il ne seroit 
qu ele fust por ce 
quite que les 
autres avroient fait noauz : 
mais ma mere n a 
colpes en moi , 
et se ele i ot colpes , 
teles colpes com ele i 
a ne com ele i 
ot cist prodom l a 
sor lui . et se vos ne 
m en creez , 
demandez li . " et li 
juges apele le prodome , 
si li conte tot 
mot a mot ce que li 
enfes li ot dit et se 
li demande se ce est 
voirs . et li prodom 
respont : ' sire , tout einsi 
com 
il vos a dit dou 
pechie sa mere , se ce 
estoit voirs 
qu ele me disoit qu 
en tele meniere li fust 
avenu qu ele n avroit 
garde ne vers dieu ne 
vers le siecle , qui droit 
li feroit . 
et elle meismes vos a 
conté coment elle fu 
engingniee , que 
ceste merveille de cest 
enfant anchargier li avint 
en dormant , 
sans nul autre delit , ne 
elle ne set qui en 
lui le concut . 
si en fu confesse et 
repantanz , mais tant i ot 
que je ne l crui 
onques : mais ce que je 
ne l creoie pas ne li 
puet ne ne doit 
riens nuire , se sa 
conscience est voire . " et 
li enfes 
parole et li dist : ' vos 
avez la nuit et l 
eure que je 
sui concriez en escrit 
et poez bien savoir 
quant 
je nasqui et a quele 
eure , et par ce poez 
grant partie de l 
euvre 
me mere prover . " et li 
prodom respont : ' tu diz 
voir , je ne 
sai dont ce te vient 
que tu ies plus saiges 
que nos 
tuit . " lors furent les 
yy femmes apelees et 
conterent par devant 
les juges le termine de 
la femme et de l 
engendrer et dou porter 
et dou naistre par l 
escrit dou prodome : si 
troverent voir de l 
engendreure si com elle 
dist . et li juges 
respont : 
' por ce ne sera ele 
pas quite , s ele ne 
dit qui l 
engendra ou il ne dit 
qui est son pere en 
tel meniere 
que nos le creons . " et 
li enfes se corroce et 
dit : 
' je sai miauz qui fu 
mon pere que vos ne 
savez 
qui fu le vostre , et 
vostre mere set miauz 
qui 
vos engendra que la moie 
ne sait qui m engendra . 
" et li juges 
se corroce et dit : ' se 
tu sez riens dire seur 
me mere , je la 
tenrai a droit . " et li 
enfes respont : ' je i 
savroie bien tant 
dire , se tu faisoies 
droite jostice , qu ele 
avroit miauz mort 
deservie que la moie . et 
se je te fais ce 
conoissant , si laisse 
la moie ester , qu ele n 
a courpes en ce que 
tu li mez sus et 
ele dit voir de quanque 
ele dit d endroit mon 
engendrement . " 
et quant li juges l 
oi , s en fu molt 
iriez et dist : ' vostre 
mere 
avez vos rescosse d 
ardoir , mais tant sachiez , 
ne savez 
tant seur la moie dont 
je vos croie , si que 
la vostre remaingne 
en pais , je ardrai vos 
avec lui . " 

lors prinrent respit au 
quinzieme jor . et li juges 
envoia querre sa mere 
et fist l enfant et 
la mere bien garder , et 
il meismes fu toz jorz 
avec les gardes . et 
maintes foiz fu li enfes 
mis a parole de sa 
mere et d autrui , n 
onques de toz les yy 
jorz parole n en pot 
traire . et quant la mere 
au juge fu venue , si 
le firent giter 
de prison et amener 
devant le pueple ; et lors 
dit li juges : 
' voiz ci me mere seur 
qui tu doiz paller . " et 
li enfes respont : 
' vos n estes pas si 
saiges d assez com vos 
cuidiez estre . 
alez , si menez vostre 
mere en une maison 
priveement et apelez vostre 
plus privé consoil et moi , 
et je 
rapelerai le consoil me 
mere : ce est dieu le 
totpuissant et son 
confessor . " lors furent 
esbahi cil qui ces 
paroles oirent que a 
poines 
pueent respondre . mais li 
juges conoist bien que 
il est 
saiges et que il a 
droit , et li enfes 
demande a toz : 
' se je delivre me mere 
par raison de cest home , 
avra elle 
garde des autres ? " et il 
responnent tuit : ' se elle 
eschape de cestui , elle 
ne trovera jamais qui de 
ce rien li 
demande . " et einsis 
alerent en une maison et 
mena li juges 
sa mere et deus autres 
homes de ses amis les 
plus prodomes que il 
pot trover ; et li enfes 
amena le confessor sa 
mere . et quant il 
furent 
assamblé , si dist li 
juges : ' or di seur ma 
mere ce que tu doiz 
dire , por quoi la toue 
doit estre quite . se 
elle 
avoit riens forfait , que 
je ne voil pas ma 
mere desfendre contre tort , 
mais je li vuoil le 
droit damedeu sauver et 
le suen . et 
sachiez que ma mere n 
a mie le torment deservi 
que 
vos li voulez faire , et 
se vos m en creez , vos 
quiterez 
ma mere et lairez ester 
a enquerre de la vostre . " 
et li juges 
respont : ' einsi ne me 
conchieroiz vos mie , ne a 
ceste parole ne 
m eschaperoiz vos pas . 
plus vos covenra dire . " 
et li enfes dit : 
' vos m avez asseuré et 
ma mere , se je la puis 
desfendre . " 
et li juges respont : ' ce 
est voirs et nos somes 
ci assemblé 
por oir que tu diras 
seur ma mere . " et li 
enfes parole et dit : 
' vos avez prise ma mere 
et la volez ardoir por 
ce que je 
suis de li nez et qu 
ele ne set dire qui 
en li me concut . 
et je dis qu ele n 
ou savoit mie , ne onques 
n en sot ne ne pot 
dire qui en li me 
concut . mais je , se je 
vouloie , je savroie miauz 
dire que tu le tuen , et 
ta mere porroit miauz 
dire cui 
filz tu ies que la 
moie . " et li juges 
respont : ' bele mere , 
ne sui je filz de 
vostre loial espous ? " et 
la mere respont : 
' diex , biax filz , cui 
seroiez vos donc filz se 
a mon bon seingnor non , 
qui morz est ? " et li 
enfes parole et dit : ' 
dame , dame , 
il vos covendra voir a 
dire , se vostre filz n 
aquite ma mere 
et moi ; et se il le 
voloit faire , je m en 
souferroie volentiers . " 
et li juges respont : ' je 
ne m en souferrai mie . " 
et li enfes 
parole et dit : ' vos i 
gaaingneroiz ja tantque vos 
troveroiz 
vostre pere tout vif par 
le tesmoing de vostre 
mere . " 
et quant cil l oient 
qui a cel conseil furent , 
si se seingnent 
et orent chascuns molt 
grant merveille . et li 
enfes parole 
a la dame et li dist : 
' il vos covient que vos 
dioiz vostre 
filz cui filz il est . " 
et la dame se saingne 
et dit : 
' deables sathanas , ne l 
ai je donc dit ? " et 
il respont : 
' vos savez bien 
certenement que il n est 
pas celui cui 
il cuide estre . " et la 
dame fu espoantee et 
demande : ' cui donc ? " 
et il li dist : ' vos 
savez de verite que il 
est filz a vostre 
provoire a celes enseignes 
que vos assamblates a 
lui , que vos 
li deistes que vos 
avoiez granz paor d 
enchargier . et il vos 
dist 
que vos n enchargeroiez 
ja de lui et que il 
meismes metroit en 
escrit 
toutes les foiz qu il 
gerroit a vos , por ce 
que il meismes i avoit 
paor que vos vos 
couchesoiz a autre home ; 
et vostres sires 
estoit mal de vos en 
cel contemple . et quant il 
fu engendrez , ne 
demora gaires que vos li 
deistes que vos estoiez 
malbaillie , car vos 
estiez de lui grosse . n 
est il voirs si com 
vos di ? 
se vos ne volez ce 
conoistre , encore vos dirai 
ge autre chose . " 
et li juges fu molt 
iriez et demenda a sa 
mere : ' est ce 
voirs que il dit ? " et 
la mere fu molt 
espoantee et dist : 
' biax filz , croiz tu 
cest enemi ? " et li enfes 
parole : 
' se vos ne reconissiez 
voir , je dirai encor 
autre chose que nos 
savons bien qui voirs 
est . " et la dame se 
taist , 
et li enfes li dist : ' 
je sai quanqu il i 
ot fait et dit : voirs , 
quant vos vos sentistes 
grosse , que vos feistes 
querre au provoire 
la pais de vos et de 
vostre seingnor por covrir 
ce que vos 
estoiez grosse ; et il la 
quist tant et porchaca 
que il la fist 
et qu il vos fist 
gesir ensamble . et einsi 
feistes entendent au 
prodome que li enfes 
estoit suens et einsis 
le cuident 
meintes autres gens . et 
il meismes qui ci est 
le cuidoit 
savoir por voir . et des 
icelle ore en ca avez 
ceste vie menee et 
menez encore . et la nuit 
que vos meustes a venir 
ca , jut il 
avec vos et au matin 
vos convoia grant piece ; 
et quant il parti de 
vos , 
si vos dist en riant 
a consoil : pansez de 
faire et de dire 
quanque mes filz voudra : 
car il savoit bien que 
cist estoit ses 
filz par son escrit . " 

quant la mere l oi einsi paller et 
elle set de verite que il dit 
voir de toutes choses , si s asist et 
fu molt destroite 
et sot bien que voir li covenoit 
a dire . et ses filz l esgarda , si 
li dist : ' bele mere , quique soit mes 
peres , je sui vostres filz et 
comme filz vos dirai : dites moi 
voir se cist dit voir 
de ce que je oi . " et la mere 
respont : ' biaus filz , por dieu , merci . 
certes je n ou te puis celer : tot 
einsi com il le t a dit 
et je l ai entendu est il voirs . 
" et quant li juge l oi , 
si li dist : ' voir le dist cist 
enfes que il savoit miauz qui 
estoit 
son pere que je ne savoie qui 
estoit le mien , et dist qu il n 
est 
pas droiz que je face jostise de 
sa mere , quant je ne la faz 
de la moie . mais , por dieu et por t onor 
et por ce que je te puisse 
descolper vers le pueple et ta mere , me 
di , se cui li tuens peres 
est . " et il respont : ' je le te 
dirai plus par amor que par ta 
force . 
je voil que tu saiches et 
croies que je sui filz d un 
ennemi 
qui engingna ma mere , et cele 
meniere d enemi qui me concut a 
non 
enquibedes et sont et repairent 
en l air . et diex a soufert 
que ai lor sen et lor memoire des 
choses qui sont faites et 
dites et alees , et por ce sai ge l 
ovre ta mere . et nostre sire 
qui volt et soufri que je eusse 
ceste memoire por la bonte ma mere et 
por 
la sainte repantance et por la penitance 
que cist prodom qui ci 
est li anchaja , et par le 
comendement de sainte glise qu ele 
crut , 
m a doné tant de sa vertu que je 
sai les choses qui sont 
a avenir : et ce puez par ce prouver 
que je te dirai . " lors le trait 
a consoil et li dit : ' ta mere s en 
ira et contera a celui qui t 
engendra ce que je t ai dit . et 
quant il orra que tu le savras , 
si avra tel paor et tel duel que ses 
cors n ou porra soufrir : lors s 
enfuira por paor de toi , et deables 
cui il a tant servi et cui oevres 
il a toz jorz faites l enmenra a 
une iaue et la se noiera tous 
seus , et par ce porras prover que je 
sai les choses qui sont 
a avenir . " et li juges respont : ' si 
je ce voi , je ne te mescrerai 
james . " einsis se departent de ce 
consoil et vinrent devant le pueple , 
et li juges dist : ' cist a bien 
sa mere rescousse , par raison , 
d ardoir et saichent tuit cil qui 
le voient par le mien esciant 
qu il ne verront james plus saige 
home . " et cil responnent : 
' diex en soit loez , s ele est 
respitee de mort . " 
einsi fu la mere mellin sauvee de 
mort et la mere au juge encolpee . 
et einsis remest mellins avec les 
juges . li juges en amena sa mere 
et avec sa mere envoia yy homes por 
savoir se ce seroit voirs 
que li enfes li avoit dit . la mere 
au juge , si tost com ele fu venue , 
si vint au provoire et li dist la 
merveille qu ele avoit oie . 
et quant cil l oi , si fu si 
espoantez qu il ne pot respondre et d 
iqui 
s en ala . si se pensa en son cuer 
et dist que , si tost com li juges 
venroit , 
que il l ocirroit . et einsi s en 
ala pensant hors de la vile et vint 
a 
une riviere et dist que miauz li 
vient que il se tue 
que li juges le feist morir de 
vilainne mort et de despite voiant le 
siecle . 
et einsi le mena deables cui oevres 
il avoit faites que il le fist 
saillir 
en l iaue , si se noia . ice virent 
cil qui furent envoié avec la 
dame . 
por ce desfant cist contes que nus 
hom iriez ne fuie les genz , 
que deables repaire plus tost et 
tient compaignie as genz seules 
que 
as autres . einsis s en revinrent 
cil qui ceste merveille 
orent veue car au tierz jor que il 
furent la s estoit il noiez . 
et quant li juges l oi , si le tint 
a grant merveille et vint a mellin , 
si li dist . et quant mellins l oi , 
si li dist : ' or puez savoir 
que je te dis voir et je te pri 
qu ensi com je te dis , que 
tu le dies blaises . " et cil blaises 
estoit le prodome qui 
confessoit sa mere , et li juge li 
conte la merveille einsi com ele 
estoit avenue de cel home . 

einsi s en ala mellins entre lui et 
sa mere et blaises . et li juge 
s en alerent d autre part la ou il 
vostrent . cil blaises estoit 
molt 
bons clers et molt sotilz et 
prestres . quant il oi mellin 
einsis soutilment paller qui si petit 
aaige avoit 
car il n avoit mie a cele ore plus 
de yy ans et demi - , si s en 
merveilloit 
molt dont si granz sens pooit 
venir : si se mist en molt grant 
poine d ou savoir et essaia mellin en 
maintes manieres tot a sa guise , 
tantque mellins li dist : ' blaise , ne m 
essaie mie , car tant com tu plus 
m essaieras , et tu plus te 
merveilleras . mais fai ce que je 
te prierai 
et croi grant partie de ce que je 
te dirai , et je t aprandrai 
legierement a avoir l amor jhesu crist 
et joie pardurable . " 
et blaises respont : ' je le t ai 
oi dire et je croi bien 
que tu soies conceuz de deables , si 
te dout que tu 
ne m engingnes . " et mellins li dist : 
' il est costume de 
toz mauvais cuers que il voient en 
toz lor afaires et notent 
plus sovent mal que bien . ansi com tu m 
ois dire que j estoie conceuz 
de deable , autresis m ois tu dire que 
nostre sires m avoit doné 
sen et memoire de savoir les choses qui 
sont a avenir . et por 
ce , se tu fusses saiges , 
deusses tu prover que je devoie 
bien savoir 
au quel je me devoie tenir . et 
bien saiches tu que , quant nostre 
sires volt que je seusse ses 
choses , que deables m ot perdu , 
mais je n ai pas perdu lor enging ne 
lor art , ainz tieng d els ce 
que tenir en doi , mais je ne l 
tieng mie por lor pro , ne il , quant 
il me 
concurent en ma mere , ne firent 
pas que saige , qu il me mistrent 
en 
tel vaissel qu il ne devoit pas lor 
estre et la bone vie ma mere lor 
nuist molt . mais s il m eussient mis et 
conceu en m aiole , 
je fusse lor si que ja n eusse 
pooir de conoistre cui diex est , 
qu ele fu de molt malvaise vie ; et par 
li vint tot le torment 
que ma mere ot de son pere et des 
autres damaiges que 
tu as oi conter . mais croi ce que 
je te dirai de la foi et de la 
creance et je te dirai tel chose que 
nus hom , fors dieu et moi , ne te 
porroit 
dire . si en fai un livre , et maintes 
genz qui ce livre orront 
en seront meillor et se 
garderont plus de pechier : si 
feras 
aumones et metras t ovre en bien . " 
et blaises respont : 
' je ferai volentiers le livre , mais 
je te conjur dou pere et dou 
fil et dou saint esperit , einsis 
veraiement com je sai et croi 
que ces yy parties sont une meisme 
chose en dieu , et de la boneeuree 
dame qui le fil dieu porta a pere et 
a fil et de toz sainz apostoles 
et de toz anges et de toz acanges et de 
toz sains et de toutes 
saintes et de touz les prelaz de 
sainte eglise et de toz bons homes 
et de totes bonnes femes et de toutes 
les creatures qui dieu servent 
et aiment , pri je que tu ne me 
puisses engingnier ne decevoir 
ne faire chose qui au plaisir nostre 
seingnor ne soit . " et mellins 
respont : ' toutes iceles creatures 
dont tu as parlé me nuisent 
vers dieu , se je ja te fais chose 
faire qui contre la volente jhesu 
crist mon sauveor soit . " et blaises 
respont : ' or me diras donc 
ce que tu vourras , car je ferai 
des or ce que tu comenderas de 
bien . " 
et mellins li dist : ' or quier encre 
et parchemin ades , car je te dirai 
maintes choses que tu ne cuideroies 
que nus hom poist dire . " 
einsis quist blaises ce que mestiers 
li fu et quant il ot tot 
quis et assamblé , si li comenca a 
aconter les amors de jhesu crist et 
de joseph tot einsi com ele 
avoient esté , et de lui et de son 
lingnaige 
et de celes genz qui le vaissel dou 
graal avoient , et toute l oevre 
si com ele avoit esté , et d alein 
et de sa compaignie si com il 
estoit 
partiz de chies son pere , et coment 
perus s en estoit alez , 
et coment joseph se dessaisi de son 
vaissel et coment il fina ; 
et coment deables , apres ce que ces 
choses furent toutes avenues , 
prinrent conseil de ce qu il 
avoient perdu lor pooir qu il 
soloient 
avoir seur les homes , et coment li 
prophete lor avoient mal fait , et 
por 
ce avoient porpalé et acordé 
ensemble coment il feroient zz home . 
' si s acorderent ensemble et 
distrent qu il me feroient , et tu 
as 
bien oi et sez par ma mere la poine 
qu il i ont mise et l 
enging , et por la folie dont il sont 
plein m ont perdu 
et moi et toz autres biens . " einsi dita 
mellins ceste oevre 
et la fist faire a blaises . molt se 
merveilla blaises par plusors 
foiz des merveilles que mellins li 
disoit et toutes voies ces 
merveilles li sembloient a estre 
bonnes et beles , si i 
entendoit 
molt volentiers . endementresqu il 
entendoit a ceste chose faire , 
si avint que mellins dist a blaises : 
' il te covenra de ceste chose 
que tu faiz grant poine a soufrir et 
je en sofferai greingnor . " 
et cil demande coment , et il dist : 
' je serai envoiez querre devers 
occidant et qui me venront querre 
avront lor seingnor que 
il li porteront le sanc de moi et 
que il m ocirront . mais quant 
il me verront et il m orront 
parler , il n en avront ja talant . 
et lors quant je m en irai avec els , 
et tu t en iras en celes parties 
ou celes genz sont qui le vaissel 
dou graal ont , et 
toz jorz mais sera ta poine et ton 
livre retrait et volentiers oiz 
en toz leus . mais il ne sera pas en 
auctorite , por ce que tu n ies 
pas ne ne puez estre des apostoles , , 
car li apostole ne mistrent 
riens en escrit de nostre seingnor qu il 
n eussent veu et oi 
et tu n i mez rien que tu en 
aies veu ne oi , se ce non que je te 
retrai . et ansi com je sui oscurs 
et serai vers cels cui 
je ne me voudrai esclarcir , ansis 
sera tes livres celez et poi 
avenra 
que nus en face bonte . et tu l 
enporteras quant je m en irai 
avec celui qui me vendra querre : si 
sera le joseph et le bron 
ou le tuen , quant tu avras ta 
poine eschivee , et tu seras tiels 
que tu doies estre en lor compoignie . 
lors si assembleras ton livre 
au lor , si sera bone chose provee 
de ma poine et de la toue , si en 
avront merci s a els , et 
proieront nostre seingnor por nos . et 
quant 
li dui livre seront assamblé , s en 
i avra zz biau , et li dui 
seront une meisme chose , fors 
tantque je ne puis pas 
dire ne retraire , ne droiz n est , 
les privees paroles de joseph et 
de jhesu crist . " einsi dist mes sires 
roberz de borron qui cest 
conte retrait que il se redouble , 
et einsi le dita 
mellins , que il ne pot savoir le conte 
dou graal . 

en cel contemple dont je vos ai 
parlé et dont je vos 
parole encore estoit novelement 
venue crestientez en engleterre , 
n il n i avoit encore gaires rois 
crestiens euz . des rois qui i 
avoient 
esté ne me tient riens a retraire , 
fors tant com a cest conte 
amonte . un roi ot en engleterre 
qui avoit non costanz . icist 
costanz reigna grant piece et 
avoit yy filz ; s en i ot zz 
qui avoit non moines et li autres 
avoit non pandragon 
et li tiers avoit non uitiers . 
icist costans avoit 
zz home en sa terre qui ot non 
vertigiers . icist vertigiers si 
estoit molt saiges dou siecle et 
molt engingneus et bons chevaliers 
au tens qui lors estoit . et costans 
fu viaus et ala de vie 
a mort ; et quant il fu morz , si 
demenderent les genz de cui il 
feroient 
roi et seingnor . et le plus s 
acorde que il feissent roi dou 
fil lor seingnor , dou moine ; et il 
estoit jones , mais il ne 
seroit 
pas droiz qu il feissent roi d 
autre et le laississient : 
et il estoit l ainsne . vertigiers 
meismes s i acorda molt 
et tant en parlerent que roi en 
firent . et quant li moines fu rois , 
si ot 
guerre , et vertigier fu seneschal . et 
li saine que gerreoient 
le moine et cels qui de la loi de 
rome estoient vinrent par 
plusors foiz por combattre as crestiens . 
et vertigiers , qui estoit 
seneschal de la terre et en faisoit 
dou tout a son plaisir , vit l enfant 
qui estoit rois et ses sires : si ne 
savoit gaires et si 
n estoit pas si preuz ne si 
saiges com mestiers li fust . 
et vertigiers avoit de l avoir de 
la terre molt trait a soi le 
cuer des genz , et quant il sot que il 
le tenoient por preu et 
por saige , si s en orgueillist et 
dist , por ce que il veoit bien 
qu il n i avoit nus que ce que il 
faisoit poist faire , si dist 
qu il ne s entremetroit plus de l 
afaire le roi ; si s en traist arrieres . 
et quant li saine oirent que il 
avoit laissié la baillie , si 
s assamblerent et vinrent a 
granz oz sus les crestiens . et li rois 
vint a vertigier , si li dist : ' biax 
amis , aidiez la terre a desfendre , 
car je et tuit cil qui i sont 
sont a vostre volonte . " 
et vertigiers respont : ' sire , or i 
aillent li autre , que 
je n i puis mie aler , car il i a 
genz en vostre reigne 
qui me heent por vostre vice . or 
veil je que il aillent a ceste 
bataille , car je ne m en entremetrai 
james . " quant li roi l oi 
et cil qui estoient avec lui qu 
il n i porroient plus prendre , 
si s en alerent et atornerent a 
aler combatre as saines . et li saine 
se combatirent a els , si les 
veinquirent et desconfirent ; 
et quant il furent veincu et 
desconfit , si s en revinrent et 
distrent 
que molt avoient perdu et qu il n 
eussent pas ceste perte 
faite , se vertigiers i eut esté . 
einsi remest . li enfes ne savoit 
mie si bien les genz retenir ne avoir 
com mestiers li fust : 
si le cuillirent li plusor en 
haine . einsi remest une grant piece , 
tantque cil fu si tenuz a mauvais 
qu il distrent qu il ne 
sofferroient plus . lors vinrent a 
vertigier , si li distrent : ' sire , 
nos somes sanz roi et sanz seingnor , 
car cist ne vaut riens . 
por dieu , soiez rois et nos 
governez et maintenez , car 
il n est nus hom en ceste terre qui 
si bien le puisse estre ne ne 
doie comme vos . " et il respont : 
' je n ou puis estre ne ne 
doi , tant com mes sires vive . " et 
cil dient : ' vendroit que 
il fust morz . se il fust morz et 
vos et li autre vouloieiz que je 
fusse rois , j ou seroie 
volentiers . mais tant com il vive n 
ou puis 
je estre ne ne doi . " cil 
oirent la parole vertigier , si i 
penserent ce qu il vostrent , si s 
en tornerent d iqui et 
pristrent 
congie a lui . quant il s en furent 
venu en lor pais , si manderent 
lor amis ; et quant il s en furent 
venu en lor pais , si 
manderent lor amis ; et quant il 
furent venu , si pallerent 
ensemble , et cil le 
content coment il avoient 
parlé a vertigier et le respons que 
il 
lor fist . et quant cil l oirent , 
si distrent : ' ce est 
le miaudre que nos l ocions , et 
lors sera vertigiers rois et il 
savra bien que il le sera par 
nos , desque li rois sera par nos 
morz : si fera mais toz jors quanque 
nos voudrons et einsi porrons 
estre seingnor de lui . " 

lors atornerent li quel d els l 
ocirroient et einsi 
en eslirent yy et cil yy 
vinrent la ou li rois estoit , 
si li corurent sus a coutiaus et a 
espees , si l ocistrent . et ce 
fu tost fait , car il estoit jones 
et enfes . quant il l orent 
mort , si ne troverent onques qui 
granmant en parlast ; et einsi 
revinrent a vertigier , si li 
distrent : ' or seras tu rois , car 
nos 
avons mort le roi moine . " quant 
vertigiers oi qu il l avoient 
mort , si fist semblant qu il en fust 
molt iriez et dist : ' vos avez 
mal fait de vostre seingnor ocirre , et je 
vos lo que vos 
vos enfuioiz por les prodes homes de 
la terre , car il vos 
ocirront et je ne vos seroie mie 
garanz , et molt me poise 
dont vos iestes ca venuz . " einsi s 
en alerent et fu morz le 
roi moine . apres avint que les genz 
dou roiaume s assamblerent 
et quant il furent assamblé , si 
parlerent dou roi . et vertigiers , 
si com je vos ai dit , avoit le 
plus de cuers des genz de la 
terre , si s acorderent tuit 
plenierement que il fust rois . 
einsi sont acordé que vertigiers 
sera rois . si i ot a cest conseil 
deuz prodomes qui gardoient les yy 
enfanz qui estoient remes , 
pandragon et uitier , qui estoient 
fil costans et frere au roi 
moine . et quant li prodome oirent et 
sorent que vertigier sera 
rois , si lor fu bien avis que il 
avoit fait le roi moine 
ocirre : si pristrent consoil li dui 
prodome qui les enfanz gardoient 
et distrent : ' desque vertigiers 
a fait nostre seingnor occirre , 
si tost com il sera rois , il 
fera ces yy enfanz occirre que nos 
gardons ; et nos amames molt le 
pere , car il nos fist mainz granz 
biens et par lui avons nos encores 
avons nos ce que nos avons . 
molt seroions mauvais , se nos 
ces que nos gardom laissiens 
einsis perdre , et bien poons savoir , 
quant il sera rois , 
qu il les voudra ocirre , por ce que 
il set bien que le roiaume 
doit estre lor : si les 
ocirroit ainzqu il fussent en 
aaige 
de demander . " lors dient li dui 
prodome et s acordent 
ensemble que il s enfuiront et en 
menront les yy enfanz en 
estrange terre vers oriant , et por ce que 
de la estoient venu lor 
acessors : et einsi les garderoient 
que vertigiers ne les porroit 
ocirre ; et quant il seroient grant , 
si porroient encor bien 
ravoir lor eritaige , s il estoient 
prodome . ' einsi porrons randre 
au pere ce qu il nos fist par ses 
enfanz sauver de mort . " et einsi 
com il prodome l ont devisié et 
dit , einsi l ont fait . et einsi 
s enfoirent de la terre et en 
menerent les yy enfanz . de ces yy 
enfanz 
ne doi je plus parler tantque li 
contes m i ramaint . mais 
tant puet len bien prover par cest 
conte que nus ne pert 
ce que il a fait a prodome . 
vertigiers fu esliz a roi , si com je 
vos ai conté , et cil de 
la terre le firent roi . et quant il 
fu sacré et sires dou pais , 
cil vindrent a lui qui le roi 
moine orent mort . et quant 
vertigiers 
les vit , si ne fist onques semblant 
que il mais les eust veuz . 
et cil s embatirent sor li et 
li reprocherent que par els 
estoit il rois , car il avoient 
ocis le roi moine . et quant 
vertigiers oi qu il avoient lor 
seingnor mort , si les comenda 
a prendre et dist : ' vos meismes vos 
iestes jugié , que vos 
conoissiez 
que vos avez ocis vostre seingnor 
vers cui vos ne poiez 
avoir nul droit de lui ocirre . ansis 
feroiez vos de moi , se vos 
poissiez ; 
mais je vos en savrai molt bien 
garder . " et quant cil l oirent , 
si furent molt espoanté et 
distrent : ' sire , nos le cuidoiens 
avoir 
fait por vostre preu et por ce que nos 
cuidoiens que tu nos en 
amasses plus . " et quant vertigiers l 
oi , si lor dist : ' je vos 
mosterrai bien coment len doit 
amer tiels homes come vos iestes . " 
lors les fist prendre toz yy , si les 
fist lier a yy chevaus et tant 
detraire et trainer que poi en remest 
piece ensemble . quant 
cil furent mort , il avoient 
molt grant lingnaige qui vint a 
vertigier , si li dist : ' tu nos as 
fait molt grant honte , qui noz 
paranz et noz amis nos as einsis 
ocis et de si vilaine mort . nos 
ne ferons jamais debonairement ton 
service . " quant vertigiers oi qu 
il le menacoient , s en fu molt iriez 
et dist que se il en parloient 
plus , autel feroit il d els . et 
quant cil oirent qu il les 
menacoient d autel mort faire morir , 
s en furent molt irié et s en 
alerent a lor parenz et a lor amis 
et a lor granz lingnaiges , si lor 
content la parole que vertigiers 
lor ot dite et coment 
il lor avoit respondu de lor amis . et 
quant cil l oirent , s en 
furent 
molt irié et distrent que ce ne 
seroit ja soufert , que a morir 
les covenroit . einsi vint la 
malevoillance entr eus et 
maintes foiz firent cist mal a 
vertigier . 

vertigiers tint la terre grant tens 
et maintes foiz se combati 
a saines , et tantque il le gita 
de la terre . et quant il furent hors , 
si fu si mals hom envers son pueples 
que li pueples n ou pot 
soffrir : si se revela contre lui . et 
quant il se fu revelez , si ot 
grant paor que il ne l gitassent de 
la terre : si renvoia 
par ses messaiges querre les saines et 
dist que il feroit pais a els ; 
et quant il oirent que il 
demandoit la pais , si en furent 
molt lie . 
si en i ot un qui ot non engis et 
fu plus sires des autres . 
cil engis si servi longuement 
vertigier et tant le servi que il 
refu 
au desus de sa guerre . et quant sa 
guerre fu finee , si parla 
engys a lui et li dist que son pueple 
le haoit molt . tant fist engis 
et tant porchaca maintes choses que 
je ne vos doi retraire , 
mais tant vos puis je bien dire que 
il prist tant vers vertigier 
que vertigier prist une soue fille a 
femme . et ce saichent tuit cil 
qui cest conte orront que ce fu 
celle qui premierement dist en cest 
roiaume . je ne vos doi plus 
retraire d engis ne de ses 
autres afaires , mais molt furent 
irié li crestien , quant il 
virent que il ot 
sa fille et distrent maintes foiz 
tiels i ot qu il avoit 
laissié grant partie de sa creance 
por sa femme , qu ele ne creoit pas 
la loi jhesu crist . apres tot ce , sot 
vertigiers que il n estoit 
mie amez de ses homes et savoit que 
li fil constans estoient 
alé en estrange terre et que il 
repaireroient au plus tost que 
il porroient ; et si set bien que 
se il revienent que ce sera por 
son damaige : si se porpensa que il 
feroit faire une tor si fort 
et si grant que il n avroit 
garde de nul home . lors comenda la 
pierre a atraire et a faire le fornel 
por chauz faire et au plus 
tost qu il pot comenca a ovrer et a 
faire sa tor . et quant il avoit 
ouvré yy jorz ou yy semaines , quant 
venoit a une nuit ou a un jor , si 
chaoit tot ; et einsis li avint par 
maintes foiz . et quant il vit 
que sa tors ne s euvre ne porroit 
tenir , si fu molt iriez et dist 
que james n avroit joie , s il ne 
savoit por quoi sa tors chaoit . 
lors fist mander par toute sa terre por 
toz les saiges homes qui i sont ; 
et quant il furent tuit 
assamblé , si lor dit ceste 
merveille que 
einsi chaoit sa tor et que riens ne 
pooit durer que il feist ; si lor 
en demanda a toz consoil . quant 
cil oirent ceste merveille 
et il virent l ovre chaoir en la 
place , si s en merveillierent 
molt et distrent : ' sire , de ce ne 
puet nus hom savoir , 
ce nos est avis , por quoi ceste 
euvre chiet , se il n est 
clers . mais clerc sevent maintes 
choses par force de clergie que nos 
autres genz ne savons mie ; et se tu 
le veus savoir , tu n ou 
puez savoir se par els non : si 
convendra que tu en paroles a 
els , 
se tu le vels savoir . " et lors dist 
vertigiers : ' il me samble 
bien que vos dites voir . " lors 
fist mander toute sa clergie 
de par toute sa terre , et quant il 
furent venu et assamblé , si lor 
mostre et dist cele merveille . et 
quant il l orent oi et entendu , 
si s en merveillierent molt et dist 
li uns a l autre : ' ce est 
molt granz merveille . " lors demanda 
li rois les plus riches clers , si les 
trest a une part , si lor dist : 
' savroiez me vos conseillier par 
vos ne 
par autrui por quoi ma tor chiet ? 
quar riens que je i puisse fere 
n i puet durer ne tenir : si vos 
voudroie molt proier que vos 
meissiez poine coment je seusse 
por quoi ele chiet , quar len m 
a dit que je n ou puis savoir , 
se je n ou sai par vos 
ou par les clers qui ci sont . " quant 
cil orent oi et entendu 
ce que li rois lor requeroit , si 
distrent : ' sire , nos n en savons 
rien , mes il puet bien ci avoir 
aucun de ces clers qui bien le 
savroient , quar ce est un art 
qui a non astronomie , ne nus clers 
sanz cel art n ou porroit savoir . et 
nos parlerons a cels volentiers 
que nos cuidons qui en saichent , 
et si lor prierons qu il 
vos conseillent . et vos faites 
tant vers els comme rois , que 
il vos en saichent gre . " et li rois 
respont : il ne 
demanderont ja chose , se il me 
sevent dire , que je ne lor 
doingne . " 

lors se traient a une part li clerc 
et demande li uns a l autre 
se il set noiant de cel art . si en 
i ot yy qui se 
trestrent avant et distrent : ' nos 
en savons , ce cuidons nos , assez 
por 
tel chose savoir , et savons ci d 
autres clers qui en sevent . " 
et li prodome dient : ' querez voz 
compoignons et venez parler 
a nos tuit ensemble . " et cil 
distrent : ' volentiers . " lors 
quistrent 
li dui tantque il furent yy 
et de ces yy n i ot onques 
nul dont li uns ne cuidast 
estre mestre a l autre . einsi 
furent 
amené devant le roi et li rois lor 
demande se il cuident que 
il saichent dire por quoi sa tor 
chiet , et il responnent : 
' oil , se ce puet estre par nul home . " 
et li rois lor dit , se il 
lor dient , que il lor donra ce 
que il vouront . einsi departi li 
rois 
le concile de ses clergiez , et li yy 
remestrent avec lui , si s 
entremirent molt de savoir por quoi 
cele tor chaoit et coment ele 
porroit tenir . cil yy furent 
molt saige de cel art et molt 
avertuerent lor sen chascuns por 
soi . et com plus s esvertuoient 
qu une seule chose et cele si ne 
tenoit neant , ce lur estoit 
avis , 
a la tor . si furent molt espoanté , 
et tantque li rois les hasta : si 
les 
fist mander devant lui et lor 
demanda : ' que me dites vos de ma 
tor ? 
dites moi ce que vos en devez 
dire . " et il responnent : ' sire , 
ce est molt grant chose que tu nos 
demandes . il nos covient 
encor un respit de yy jorz . " et li rois 
respont : ' le respit voil 
je bien que vos aiez , mes gardez 
que vos au chief de yy jorz 
le me sachiez dire . " lors s en 
alerent a un conseil ensemble et 
demande li uns a l autre : ' que 
dites vos de ceste chose 
que li rois nos demande ? " einsi le 
demande li uns a l autre , 
ne nus d els ne volt dire a l autre 
ce qu il set . si en i ot 
zz qui fu plus saige que li 
autre , ' vos estes ci alés 
tuit , faites le bien . dites moi 
tuit a consoil li uns 
sanz l autre de ceste chose ce que li 
est avis , et je n en encusere 
ja nul , se par le congie de vos touz 
n ou fais . " et il 
responnent que il l ostroient . 
einsi tret chascun a conseil 
l un sanz l autre a une part et 
lor demande que lor est 
avis de cele tor . et chascuns d els 
li uns apres l autre li 
dist , autant li uns come li autre , 
que il de la tor ne 
savoit riens ne que il n en 
pooient riens veoir ; mes il 
veoient une 
autre merveille , quar il veoient zz 
enfant de yy anz qui estoit nez 
sanz 
pere d ome terrien et conceuz en fenme . 
iceste parole li distrent 
tuit yy et quant il ot oiz les 
conseuz , si dist : ' revenez tuit 
ensemble devant moi . " et il si firent . 
quant il furent tuit ensemble 
venu , si lor dist : ' vos m avez 
tuit une chose dite et une chose 
celee . " et il responnent : ' or 
dites que nos vos avons dit e 
que nos vos avons celé . " et il 
respont : ' vos m avez dit 
chascuns que vos ne savez riens 
de cele tor , mais vos veez 
zz enfant de yy anz qui est nez 
sanz pere d ome terrien et conceuz 
en fenme , ne vos entre vos toz ne m 
avez plus dit . et je vos dirai , 
tant plus que je voil que vos me 
creez , qu il n i a celui 
de vos toz que il n ait veu que 
doit par cel enfant morir , 
et je meimes l ai veu certenement 
ainsi com nus de vos 
autres . et ce est ce que vos m 
avez dit et celé , que vos ne le 
m avroiez ja dit et si le voiez 
et celoiez par vos . mes en ce 
devons nos bien mestre conseil , 
desque nos le savons devant noz 
morz . " lor dist : ' se vos me voulez 
tuit croire , nos garrons 
bien noz vies . est vos il avis que 
je vos aie voir dit ? " et 
il responnent : ' vos nos avez bien 
dit certenement ce que 
nos avons veu . or vos prions que vos 
metoiz consoil a noz vies . " 
et il respont : ' bien seroit fols 
qui ores ne l i savroit mestre . 
savez vos que nos ferons ? nos nos 
acorderons tuit a une parole 
et dirons que cele tor ne puet 
tenir ne ja ne tenra , 
s il n a ou mortier dou fondement 
de la tor mis dou sanc de l anfant 
qui est nez sanz pere : et qui 
porra dou sanc avoir et mestre ou 
fondement , si tenra la tor et 
sera toz jorz mais bonne et forz . 
et einsis le die chascuns par soi , 
si que li rois ne s apercoive 
pas que nos avions tel chose veue . 
einsi nos porrons garder de la 
mort 
de celui que nos avons veue par cui 
nos devons morir . et faisons 
bien le roi desfandre que il ja ne le 
voie ne oie , 
mais cil qui le trouveront l 
ocient la ou il sera trouvez 
et son sanc en aportent . " einsis 
ont les paroles acordees . 
et quant il vinrent devant le roi , si 
distrent qu il ne diroient pas 
lor 
sen tout ensemble , mais chascuns 
par soi : si savroit li quiels 
diroit mielz . einsi font semblant 
que l un ne saiche 
rien dou sen a l autre . einsis 
conta chascuns sa parole au roi 
et a 
yy homes de son consoil avec lui . et 
quant li rois et son conseil 
ot oie ceste merveille , si s en 
merveillerent molt et distrent 
que bien pooit ceste chose estre , s 
il pooist estre que hom 
nasquist sanz pere . et tient molt 
ses clers a saiges et lors 
les apela touz ensemble et lors 
dist : ' vos tuit m avez dit 
une chose , et chascuns par soi . " et il 
demandent tuit : ' sire , or la 
nos retraiez . " et li rois lor 
retrait tot mot a mot si com il 
l orent conté . et lors dient 
tuit : ' se ce n est voirs que 
nos t avons conté , si fai de 
nos ton comendement . " et li rois 
lor demande : ' puet il estre voirs 
que home puisse 
nestre sanz pere ? " et cil 
responnent : ' sire , nos n oimes 
onques 
mais parler que de cestui . mais tant 
poons bien dire que cist 
est nez sanz faille et est ou 
sestieme an . " et li rois 
dist que il les fera molt bien 
garder et envoiera querre le sanc 
de l enfant ; et il li dient lors 
tuit ensemble : 
' sire , nos voulons que tu nos 
faces bien garder , mais garde 
que tu ne paroles a l enfant ne que 
n ou voies , mais 
comende qu il soit ocis et que 
li sans t an soit 
aportez : einsi tenra ta tor , se el 
tenir doit sanz faille . " 
li rois les fist touz nestre en une 
fort meson et lor fist 
doner a boivre et a mengier et ce que 
mestiers lor fu , et prist ses 
mesaiges , si les envoia par toute la 
terre , yy et yy 
de ces mesaiges i ot yy et a ces yy 
fist li rois jurer seur 
sainz que cil qui cel enfant 
troverroient l ocirroient et 
aporteroient le sanc et que il ne 
revendroient devantque il fust 
trouvez . 

einsis envoia li rois vertigiers 
cel enfant querre , et li messaige 
se departirent dui et dui et 
quistrent par maintes terres 
et par mainz pais tantqu il s 
entretrouverent dui messaige autre 
dui 
et distrent qu il iroient 
ensemble une piece . einsis 
chevauchierent 
tuit yy tantqu il avint un jor qu il 
passerent zz grant champ 
a l entree d une vile et en cel champ 
avoit grant plente d enfanz 
qui jouoient a la coule . et merlins 
qui toutes les choses 
savoit vit cels qui le 
requeroient , se si traist pres de l 
un 
des plus riches de la vile , por ce 
que il savoit bien que 
cil le messameroit : si hauce 
la croce , si fiert l enfant 
en la jambe , et cil comence a 
plorer et merlin a messaamer 
et a reprocher 
qu il est nez sanz pere . quant 
cil qui esgardoient et qui 
cel enfant queroient qui fu nez 
sanz pere l oirent , si alerent 
tuit 
yy vers celui qui ploroit si 
demanderent : ' qui est cil qui 
t a 
feru ? " et il lor dist : ' ce est le 
fil d une femme qui 
onques ne sot qui l a engendré 
ne onques pere n ot . " 
quant merlins l oi , si vint vers 
els riant et lor dist : ' je sui 
cil que vos querez et que vos 
avez juré au roi vertigier 
que vos m ocirrez et que vos li 
porterez mon sanc . " 
quant cil l oirent , si furent 
molt esbai et responnent : 
' qui t a ce dit ? je le sai bien , 
desque vos le jurastes . " et cil 
dient : ' venras tu avec nos , se 
nos t en portons ? " et il 
lor respont : ' je creimbroie que 
vos ne m oceissiez . " et il 
savoit 
bien que il n en avoient courage , 
mais il le disoit por als miauz 
acointer . et lors lor dist : ' se vos me 
creantez que vos ne m ociroiz 
mie , je m en irai o vos et si 
dirai por quoi la tor ne puet 
tenir , dont vos me voulez ocirre . " et 
quant cil l oirent , 
si furent tuit esbahi et 
dient : ' cist nos dit 
merveilles ; 
granz pechiez seroit , se nos l 
ociens . " et chascuns d els dist : 
' ne me vuel mielz parjurer que je l 
ocie . " et lors lor dist 
merlins : ' vos vendroiz herbergier 
la ou ma mere est , quar je 
ne porroie aler avec vos sanz le 
congie de ma mere et sanz le congie 
au prodome qui est en la meson ou ma 
mere est . " et il 
dient : ' nos irons la ou tu 
vouras . " einsis en a menez 
merlins 
les messaiges qui estoient venu 
chies sa mere en une meson de 
religion de nonains ou ele estoit 
randue . 

et quant merlins vint en la maison , si 
comenda a cels de la maison 
qu il lor feissent bele chiere ; et 
quant il furent descendu , 
si les mena devant blaises et li 
dist : ' voiz ci cels que je te 
dis 
qui me devoient venir querre por 
ocirre " , et dist as messaiges : 
' je vos pri que vos conoissiez 
voir a cest prodome 
de ce que je vos dirai de vostre 
oeuvre sanz mentir : et tant voil 
je que vos bien sachiez , se vos en 
mentez , que je le savre 
bien . " et li prodome dient : ' nos n en 
mentirons ja . - ce gardez vos 
bien tuit que vos ne m en 
mentoiz . " et merlins dist a blaise : 
' or entent bien que cil prodome te 
diront . " et il lor dist : 
' vos iestes a un roi qui a non 
vertigiers et cil rois 
si volt faire une tor , et cele tor , 
quant il l a faite yy toises 
hautes ou quatre , si ne puet 
tenir , ainz font quanque il 
a fait en une ore : et il en est 
molt iriez , et tantque il manda 
clers . si en i a yy qui deviner , 
ce dient , 
et li distrent que il li 
diroient bien por quoi la tor ne 
pooit 
tenir et coment ele tendroit : si 
giterent lor sorz , si ne virent 
rien de la tor ne n en sorent nule 
chose , mais il sorent que je 
estoie 
nez . si lor fu avis que je lor 
puisse nuire , si s acorderent qu 
il me 
feroient ocirre , par ce qu il 
disoient que la tor tenroit , s 
il 
i avoit dou sanc de l enfant qui fu 
nez sans pere . et vertigiers , 
quant il l oi , si le tint a grant 
merveille , si cuida que voirs 
fust . et il comenderent que len 
me queist tantque je fusse trouvez 
et distrent le roi que il 
deffendit a ses messaiges que il 
n amenassent pas devant lui , mais 
oceissient moi , quant il m avroient 
trouvé , et en portesient mon sanc por 
mestre ou mortier de la tor . 
si dirent que por ce tenroit la 
tor , mais il mentirent , que ja por 
ce ne tenroit . et vertigiers por lor 
comendement prist yy messaiges , 
si lor fist a touz jurer sor sainz 
que il m ocirroient et 
li porteroient mon sanc . einsi les 
envoia toz yy deus et deus , 
et cist yy se sont entretrouvé , 
si passoient par devant ce champ 
ou cil autre enfant couloient , et je 
qui soi bien qu il aloient 
querant feri zz des enfanz , por 
ce que je savoie bien que nouauz 
me diroit que il savroit a son 
esciant et qu il me reprocheroit que 
j 
estoie nez sans pere . et einsis le 
fis por ce que je vols que 
cist prodome me trouvassent , et 
einsis m ont trouvé . biau 
maistre 
blaise , demandez lor se je di 
voir . " et il lor demande 
se ceste merveille est voire 
que il dit et il responnent : 
' avez lo vos bien oi et entendu 
tout einsi conté ? se dex 
nos ait et laist torner arrieres 
en nostre pais que nos ne 
soions tuit mort de glaive il ne 
vos a de mot menti a 
nos escianz . " et le maistre se 
saingne et dit : ' il sera 
encores molt 
saiges , se il vit , et il 
seroit molt granz damaiges , se vos 
l ociiez . - sire , nos voudrions 
sire nos voudrions mielz que nos 
fussiens 
parjure toutes noz vies et que li rois 
nos tolsist touz 
noz heritaiges ; et il meismes qui toutes 
les autres 
choses set puet bien savoir se 
nos en avons talant . " 
et blaises dist : ' vos dites voir . 
je li demanderai et ce et autre 
chose , voiant vos , dont vos 
merveillerez de ce que il dira . " 
lors l 
apelerent , quar il s en estoit 
alez por ce que il voloit que 
il parlassent ensemble priveement , et 
il vint . et le maistre 
parole , si li dist : ' tout einsi com 
tu l as dit , et 
il ont coneu que il est voirs , 
mais il m ont dit 
autre chose que je te demande , savoir 
se il ont talant de toi 
ocirre . " et merlins rit et dit : 
' je sai bien la dieu merci 
et la lor qu il n en ont ores nul 
talant . " et il dient : 
' vos avez voir dit . vendroiz vos 
en vos o nos ? " et il respont : 
' oil , sanz faille , se me creantez 
leaument que vos me menroiz 
devant le roi et que vos ne 
souferroiz que nul mal me soit 
faiz 
devantque je aie a lui parlé , que 
je n aie garde . " 

et einsis li creantent et son 
maistre parole et dit : ' or 
voi je que tu me viaus laissier . 
or me di que tu veus 
que je te face de ceste oevre que tu 
me feis comencier . " 
et il respont : ' de ce que tu me 
demandes te dirai je raison et 
voir . nostre sire qui par droit et 
par raison m a doné tant de 
sen et de memoire que cil qui me 
cuida avoir a son hues fait m 
a 
perdu , et diex m a esleu a un suen 
servise faire que nus ne 
porroit faire se je non , quar nus 
ne set les choses si com je sai , 
et si sai qu il me covient a 
aler en cele terre ou cist me 
sont venu querre . et je ferai et 
dirai tant que je serai li plus 
creuz hom qui onques fust creuz 
en terre fors dieu . et tu 
i venras por acomplir ceste oevre 
que tu as encomenciee , mais tu ne 
venras pas avec moi , ainz iras 
par toi et demenderas une terre 
qui a non norhombellande ; et cele 
terre si est plene 
de molt granz forez et si est molt 
estrange a genz dou pais 
meismes , que il i a de tels parties 
ou nus n a encor esté . 
et la converseras et je irai a 
toi et te dirai les choses qui 
t avront mestier au livre faire que 
tu faiz ; et bien te doiz 
travaillier , quar tu en avras molt 
bon louier . et sez tu quel ? 
je t enseingnerai quel loier tu en 
avras : a ta vie acomplissement de 
ton cuer et apres la fin joie 
pardurable . et t oevre sera toz 
jorz 
mais , tant com le siecle durra , 
retraite et volantiers oie . et sez 
tu dont ceste grace venra ? ele 
venra de la grace que nostre sire 
donna a joseph , a celui joseph cui il 
fu donez en la croiz . 
et quant tu avras bien travaillié 
por lui et por ses encessors et 
por ses hoirs qui de sa lingniee 
sont issu et tu avras tant de 
bonnes 
oevres faites que tu devras estre 
avec els en lor compoignie , je t 
enseingnerai la ou il seront et 
verras les beles soldees 
et les glorieuses que joseph ot 
por le cors jhesu crist qui 
li fu donnee por les soues soldees . et 
je voil que tu saiches , 
por toi faire plus certain , que diex 
m a doné tel sen et tel memoire 
que je ferai tout le reigne ou je 
vois travaillier les prodomes et 
les 
prode femes encontre un qui doit 
estre de cel lingnaige que 
diex tant aime . mais je voil 
bien que tu saiches 
qu en grant travail ne seront devant 
le quart roi , et 
cil rois a cui ne sera cui cil 
grant travail seront avra non 
artus . 
et tu t en iras la ou je t ai 
dit et je irai souvent a toi 
et te dirai iceles choses que je 
voudrai que tu mestes en ton 
livre . 
et saiches que tes livres sera 
encores molt amez et molt prisiez 
de maintes genz qui ja ne l avront 
veu ; et quant tu l avras fait , 
si le porteras en la compoignie d 
iceles bonnes genz qui ont non 
iceles 
glorieuses soldees dont je t ai 
parlé , ne il n avra prodome ne 
prode 
femme en cele partie ou je m en 
vois que je ne te face metre 
aucune 
partie de sa vie . et saiches bien 
que onques nule vie de genz ne fu 
plus volentiers oie de fols ne de 
saiges que sera cele dou roi 
qui avra non artus et des genz qui 
a ce tens regneront . et 
quant tu avras ce tout acompli et 
lor vies retraites , si avras 
deservi la grace que cil ont qui 
sont en la compoignie 
dou vaissel que len apele graal . et 
tes livres , par ce que tu en as 
ja fait et par ce que tu en feras , 
quant il seront parti 
de cest siecle et alé au plaisir 
jhesu crist - de que je ne te doi 
retraire - et tu seras alez de cest 
siecle et morz , si avra non toz jorz 
mais , 
tant com li mondes durera , tes 
livres li livres dou graal et 
sera molt volentiers oiz , qu il 
avra poi chose faite et dite en nul 
leu qui bonne soit ne profitable 
dont il n i ait aucune 
partie . " einsis parla merlins a son 
maistre por ce que il avoit esté 
maistres sa mere . et li prodom , quant il 
l oi einsis parler , s en fu 
molt liez et dist : ' tu ne me 
comenderas ja chose que je 
puisse 
que je ne la face . " einsis a 
merlins son afaire atorné et 
parole 
a ses messaiges qui sont por lui 
venu et lor dist : ' venez o moi , 
que je voil que vos oiez le 
conte de moi et de ma . 
mere " et il les moine la ou sa 
mere estoit , si li dist : ' bele 
mere , 
len me est venuz querre d estrange 
regne et de loingtain pais : si 
voil aler par vostre congie , quar il 
me covient a rendre jhesu crist 
le servise dont il m a doné pooir 
ne je ne li puis randre , 
se je ne m en vois en ceste terre ou 
cist me vueulent mener , 
et blaise vostre mestres s en ira : 
et einsis vos covient de nos 
yy a consirrer . " et la mere 
parole et dit : ' biaus fils , a 
dieu soiez vos comendez , quar je 
ne sui pas si saige que 
je vos doie retenir . mais s il vos 
plaist , je vousisse molt que 
blaises remansist . " et merlins dist : 
' ce ne puet estre , " 
einsis prist congie merlins a sa mere 
et si s en vait avec les 
messaiges . et blaises s en repartist et 
s en vait d autre part 
en norhumbellande la ou merlins li ot 
comendé . 

merlins chevauche avec les 
messaiges et chevauchierent tantque 
il 
passerent parmi une vile , et cele 
vile si avoit zz marchie . et 
com il orent la ville passee , si 
troverent zz vilain qui ot molt 
fors solers achatez et si enportoit 
le cuir as solers afaitier comme il 
seroient depcié , quar il 
vouloit aler en peleringnaige . quant 
merlins 
vit le vilain et il fu pres de 
lui , si rist , et li messaige 
qui le menoient demenderent por 
quoi il avoit ris et il dist : 
' por ce vilain que vos veez ci . or 
li demendez que il vuelt 
faire de cest cuir que il emporte et 
il vos dira ' ses solers afaitier , 
et vos le sivez , que je vos di 
certenement que il sera morz 
ainzque 
il soit en sa meson . " et quant cil 
l oirent , si le tinrent a grant 
merveille et dient : ' ce 
essaierons nos ja se il puet 
estre voirs . " 
lors alerent au vilain , si li 
demanderent que il vouloit 
faire de ces solers et de ce cuir qu il 
enportoit , et il lor dist 
qu il vouloit aler en peleringnaige , 
s en vouloit ses solers afaitier . 
et quant il oirent qu il lor dist 
ce que merlins lor ot dit 
meismes , si en orent molt grant 
merveille et distrent tuit 
ensemble : 
' cist hom samble estre touz 
sains et touz haitiez . nos le 
suirons li dui de nos et li 
autre dui aillent lor chemin 
et nos atandent la ou il 
gerront ennevois , que il fera 
molt 
bon savoir ceste merveille . " einsi 
alerent li dui apres le vilain 
et le siguerent , ne il n orent 
pas alé plus d une liue , quant il 
virent le vilain cheir mort , ses 
solers en son bras . quant il l 
orent veu et esgardé si s en 
retornerent et ataindrent puis 
lor 
compoignons si lor conterent cele 
merveille que il avoient veue . 
quant cil l oirent , si 
distrent : ' mult firent li cler 
que fol 
qui comenderent que nos 
oceisions si saige home . " et li autre 
dient que il voudroient mielz 
avoir fait grant meschief de lor cors 
que il par els preist mort . ce 
orent il dit a consoil , que il ne 
cuiderent pas que merlins le 
seust . et quant il vinrent devant 
merlin , 
si les mercia de ce qu il 
avoient dit . et il li demandent : 
' que avons nos dit par quoi tu 
nos mercies ? " et il lor 
conte la parole si com il savoit 
qu il l avoient dite . 
et quant cil l oirent , si s en 
merveillierent et distrent : ' nos ne 
poons riens faire ne dire que cist 
enfes ne saiche . " 

einsis chevauchierent par lor 
jornees tantque il furent ou 
povoir 
vertigier et en sa terre . un jor 
chevauchoient , si passoient 
par une vile : si portoit len un 
enfant enterrer qui estoit morz , 
si avoit apres le cors molt grant 
duel d omes et de femmes . quant 
merlins vit ce duel et les clers 
et les prestres qui chantoient 
et portoient le cors en terre molt 
vistement , si comenca a rire 
et s aresta . et cil qui le 
menoient li demenderent de quoi 
il rioit , 
et il dist : ' d une grant merveille que 
je voi . " et il li prient 
que il lor die , et il dist : ' veez 
vos la cel prodome 
qui tel duel fait ? " et il 
respondent : ' oil bien . - et veez 
vos 
cel provoire qui chante la devant 
ces autres ? il deust faire le 
duel 
que le prodome fait , que je voil 
bien que vos sachiez 
que li enfes est ses filz qui 
est mors , por quoi cel prodome 
plore . cil qui il n est noiant 
en fait grant duel et cil 
qui filz il est , cil chante : 
si m est avis que ce est 
grant merveille . " et li messaige 
demandent : ' coment porrons nos 
ce savoir ? je le vos dirai : alez a 
la femme , s li dites 
por quoi ses sires fait si grant 
duel , et ele vos dira por son fil 
qui est morz . et vos li respondez : 
ausis bien sai je come vos 
qu il n est mie ses filz , ainz 
sai bien qui il est filz : 
a cel provoire qui hui en a tant 
chanté , si que prestres meimes 
le set bien et que il meimes le vos 
a dit , qu il a conté 
le termine qu il fu engendrez . " quant li 
messaige orent bien entendu ce 
que merlins ot dit , si alerent dui 
d els a la feme , si li 
demenderent 
tout einsis com merlins lor ot 
enseingnié . et quant la femme l 
oi , 
si fu molt espoantee et lor dist : ' biau 
seingnor , por dieu merci , je 
sai bien ne ja ne vos , 
ainz vos conoistrai voir , 
car vos semblez molt prodomes . il 
est einsis voirs com vos 
avez dit , mais por dieu n ou 
dites mie mon seingnor , quar il 
m ocirroit . " et quant il ont 
ceste merveille oie , si s en vinrent 
et le conterent as autres yy . 
lors dient entr eus quatre 
que il n ot mais el mont si bon devin . 

einsis chevauchierent tantqu il 
vindrent a une jornee pres de la 
ou 
vertigiers estoit , et lors 
demanderent li messaige : ' tu meimes 
nos 
devroies bien conseillier que nos 
dirons mon seignor , que nos 
volons 
li dui avant aler por dire li que 
nos t avons trouvé : si nos 
enseingne que tu vouras que nos 
diom de toi . mais espoir il nos 
blamera de ce que nos ne t avons 
ocis . " quant merlins les oi einsis 
parler , si sot bien que il vouloient 
son preu , si lor dist : ' faites 
le si com je vos enseingnerai , si n 
en serez ja blasmez . " et il 
dient : 
' or comendez . " et merlins dit : 
' alez a vertigier et li dites 
que vos m avez trouvé et li 
contez le voir de ce que vos 
m avez oi dire , et li dites que 
je li mant que je li 
mosterrai bien por quoi sa tor ne 
puet tenir , par covant que il 
face de cels qui me vouloient 
fere a lui ocirre ce que il 
vouloient 
que len feist de moi . se li dites 
que je li dirai bien por quoi il 
m avoient comendé a ocirre , et 
quant vos li avroiz tout ce dit , 
si 
faites tout seurement ce que il 
vos dira . " li messaige 
s en tornerent , si vinrent a 
vertigier la nuit . et quant vertigiers 
les vit , si en fu molt liez et 
lor demande : ' qu avez vos fait 
de ma besoingne ? " et il responnent : 
' au mielz que nos poimes . " 
lors l apelent a conseil et li 
content tout einsi com il 
ont ouvré et coment il 
trouverent merlin et se il vousist , 
il n ou trouvesient ja , ' mais il 
vient molt volentiers a vos . " 
et li rois dist : ' de quel merlin me 
parlez vos dont ? ne me deustes 
vos querre l enfant qui fu nez sans 
pere ? et me devoiez aporter le sanc 
de son cors . " et il responnent : 
' sire , ce est icil merlins 
que nos vos disons , et bien 
sachiez que ce est li plus 
saiges hom et le plus forz devins qui 
onques fust veuz fors dieu . 
sire , tout einsis com vos nos 
feistes jurer et comendastes 
vostre 
comendement , tout einsis le nos a 
il reconté et dit por quoi li 
clerc ne sevent por quoi vostre 
tors chiet , mais il vos 
dira et mosterra , se vos volez , a 
vos et a els . et autres merveilles 
nos a il dites trop granz et nos 
a envoiez a vos por 
savoir se vos voulez parler a lui . et 
se vos voulez , nos 
l ocirron bien la o il est , que 
deus de noz compoignons 
sont avec lui qui le gardent . " et 
quant li rois , lor dist 
' se vos ossez plevir sor vos vies 
que il mosterra por quoi ma 
tors chiet , je ne voil pas qu il 
soit ocis . " et cil 
dient : ' nos le plevissons bien . " 
lors dist li rois : 
' alez le querre , que je voil molt 
parler a lui . " 
lors s en alerent li messaige et li 
rois meimes chevaucha apres 
els ; et quant merlins vit les 
messaiges , si rit et dist : ' vos 
m avez plevi sor voz vies . " et cil 
responnent : ' vos avez 
voir dit . nos volons mielz estre 
en aventure que nos vos 
oceissiens , et il nos en covenoit 
l un faire . " et merlins 
respont : ' je vos garrai bien de 
ceste plevine . " einsis 
chevauchierent 
encontre le roi tantqu il l 
encontrerent . 

quant merlins vint pres de vertigier , 
si le salua et dist : ' vertigier , 
parlez a conseil a moi . " et il le 
trest a une part et apela 
cels qui l orent amené . et com 
il furent a conseil , si dist 
merlins : ' sire , tu m as fait querre 
por ta tor qui ne puet 
tenir et me comendas a ocirre par le 
consoil de tes clers qui 
disoient que ta tor devoit 
tenir de mon sanc , mais il mentirent . 
mes s il eussient dit qu ele deust 
tenir par mon san , il eussient 
voir dit . et se tu me creantes que 
tu feras ce d els que il 
vouloient que tu feisses de moi , 
je te mosterrai por quoi ele 
chiet 
et t enseignerai , se tu la veuls 
faire , coment ele tenra . " 
et vertigiers respont : ' se tu me 
mostres ce que tu me diz , je 
ferai de cels ce que tu 
vouras . " et il li dit : ' se je en 
ment 
de parole tant soit petite , si ne 
me croi mie de nule autre 
que je te die . alons , si 
faisons venir les clers et je lor 
demenderai por quoi la tor 
chiet , et tu orras que il 
savoit la raison 
dire . " einsi enmena li rois merlin 
jusque en la place ou 
la tor chiet et li clerc 
furent mandé et vindrent par 
devant . 
et quant il furent venu , si lor fist 
merlins mander par un 
des messaiges qui l ot amené , si lor 
dist : ' seingnor clerc , por quoi 
dites vos que ceste oevre 
chiet ? " et il responnent : ' nos 
ne savons noiant dou cheoir , mais nos 
avons dit le roi 
coment ele tenra . " et li rois 
respont : ' vos m avez dit 
merveilles 
que vos me comendez a querre un home 
qui soit nez sanz pere , 
ne je ne sai coment il puisse 
estre trouvez . " et merlins 
parole as clers , si lors dist : 
' seingnor clerc , vos tenez le roi 
por 
fol , quar ce que vos li faites 
querre l ome qui est 
nez sanz pere , vous n ou faites mie 
por sa besoingne , 
mais pour la vostre : car vos avez 
sorti que li enfes qui est nez 
sanz pere que vos devez par lui 
morir , et por ce que vos eustes 
paor que il ne vos oceist , feistes 
vos au roi entendent que , se il le 
faisoit ocirre et il meist le sanc 
ou fondement de sa tor , qu ele 
tenroit si que james ne charroit . 
et vos pensastes qu einsis poez 
vos celui decevoir par cui vos 
devoiez morir en voz sorz . " quant 
cil oient que cel enfant dit 
tel merveille - que cil cuiderent 
que nule rien seust que els - , si 
furent molt espoanté et 
sorent bien 
que a morir les covenroit . et 
merlins dist au roi : ' sire or 
poez 
bien savoir que cist clerc ne me 
vuelent pas ocirre por vostre 
tor , mais por paor de ce qu il 
avoient sorti , qu il devoient 
por moi morir . et demandez quar 
il ne seront ja si hardi 
qu il devant moi vous ossent mentir . " 
et li rois lor demande : 
' dit il voir ? " et il 
responnent : ' sire , si nos 
face diex saus de noz pechiez 
com il voir dit . 
mais nos ne savons par cui il set 
ces merveilles : si te 
priom com a nostre seingnor que tu 
nos lesses tant vivre que 
nos veons se il dit voir de 
ceste tor ne s ele tenra 
par lui . " et merlins dit : ' vos n 
avez garde de morir tantque 
aiez 
veu por quoi la tor chiet . " et 
cil l en mercient . 

lors dit merlins a vertigier : 
' vols tu savoir por quoi t 
oevre chiet ne ne puet tenir et 
qui la t abat ? je le te 
mosterrai et dirai tot cler . 
sez tu qu il a soz ceste terre ? 
il i a une grant iaue dormant et 
desouz cele iaue si a yy 
dragons qui ne voient goute . si 
est li uns rous et li autres 
blans , et sont seur yy pierres 
et sentent bien li uns l autre 
et sont molt grant . et quant 
il sentent que l iaue 
s sor els , si se 
tornent et l iaue demoine si 
grant bruit que ce qui est desus 
fait covient que il chie . 
et einsi chiet ta tor por ces yy 
dragons . et fai i garder 
et se tu ne trouves ce que je te 
di , si me fai trainer a 
chevaus ; et se tu le trouves , si 
soient mi plege quite et li 
clers encorpé qui de ce ne 
savoient rien . " et vertigiers 
respont : 
' se ce est voirs que tu me 
dis , tu ies li plus saiges hom 
dou monde . or m enseigne coment je 
ferai la terre oster . " et merlins 
dist : ' a chevaus et a charrestes et a 
homes , a cols et porter loing . " li rois 
fist tantost mestre les ouvriers et 
querre quanque covint a cele oevre 
faire , et les genz de la terre 
tienent ce a molt grant folie , 
s il osissient pour vertigier . et 
comenda molt les clers a garder . 
einsi ouvrerent a celle terre oster 
grant piece et tant ouvrerent 
que il trouverent l iaue et quant il 
orent l iaue trouvee , si la 
descouvrirent et lors firent 
savoir au roi qu il avoient 
trouvé . 
et li rois vint molt lieement por la 
merveille veoir et amena merlin ; 
et quant il vint la , si esgarda l 
iaue , si la vit molt parfonde 
et grant et apela dous de 
ses conseilliers , si lor dist : 
' molt est cist hom saiges qui 
savoit ceste iaue souz ceste terre , 
et encores dit qu il a soz l 
iaue yy dragons . mais il ne me savra 
ja tant coster que je ne face 
quanque il me dira , tantque je 
les truisse . " et lors apela 
merlin et li dist : ' tu as voir 
dit de ceste iaue , mais je ne sai se 
tu diz voir des dragons . " 
et merlins respont : ' tu ne le 
pues savoir tantque tu les 
voies . " et vertigiers dit : 
' comment porrons nos ceste iaue 
oster ? " 
et merlins respont : ' nos la 
ferons corre a bons fossez tot 
loing 
de ci parmi les chans . " lors furent 
li fosse comencié a faire et l 
iaue 
a corre hors . et merlins dist a 
vertigier : ' cil dui dragon qui sont 
desouz cele iaue , si tost com il l 
entresentiront , si se 
combatront et ocirront li uns 
l autre . et mande toz les 
prodomes de la terre por veoir la 
bataille , quar la bataille des 
yy dragons sera granz senefiance . " 
et vertigiers dit qu il les 
fera touz molt volantiers mander . 
lors le mande par toute sa terre 
as homes et as clers et as lais . et 
quant il furent tuit venu 
et assamblé , si fist vertigier 
conter les merveilles que merlins 
li a dites et que li dui dragon se 
doivent combatre li 
uns a l autre . lors dient li 
un as autres : ' ce 
fera molt bon veoir " et 
demandent se il a dit 
li quiels veintra . et li rois 
respont que il ne l a pas 
dit encores . 
