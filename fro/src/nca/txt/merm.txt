ci commence li livres que on apele bestiaires et pour ce est apelez ainsi qu il pale des natures des bestes , car toute la creature que diex cria en terre cria il pour home et pour prendre essample de creance et de foi en elles . 
en cest livre translater de latin en romanz et mist lonc travail pierres qui volontiers le fist et pour ce que rime se vieut afaitier de moz concueilliz hors de verite , mist il sanz rime cest livre selonc le latin dou livre que phisiologes , uns boens clers d athenes , traita et jehans crisothonus enchoisi en eles natures des bestes et de oisiaus . 
si parole ci premierement a l entendement des esperiteus escritures et commence du lyon pour ce que il est rois de toutes les bestes . 
si font bien a oir et a entendre et a retenir les natures de li dont li sens commence ci apres . 
jacob , quant il benei juda son fil dist : judas mes filz est chaiaus dou lyon . 
qui le resuscitera ? 
phisiologes dit que li lyons a yy natures . 
la premiere est que hante volentiers es monz et s il avient que venerres le quiere , il sent l oudor et cuevre de sa keue derriere son dos ses traces en quelconques lieu que il va que li venierres qui le suit ne truisse par ces traces le liu ou il converse et qu il ne le preigne . 
autresi li sauvierres , nostre esperitueus li hom de la ligniee juda , racine de jesse , fius de david , envoiez du souverain pere , covri aus entendanz les traces de lor deite et ce est qu il a yy ordres es cieus et il est touz en yy ordres et tout li yy ordre sont en lui , et si angles avec les angres , archangres avec les archangres , poestes avec les poestes . 
et quant il descendi en la virge qu il sauva le pechie de l umain lingnage et monta apres es sainz cieus a son pere , li angles qui es cieus estoient dissoient aus angles qui montoient avec lui : qui est cis rois de gloire ? 
il lor respondirent : ce est li sires de vertuz meismes , li rois de gloire . 
la seconde vertu du lyon est que quant si oil veillent , voirement sont overt , si comme es cantiques tesmoingne li verais espous qui dist : je dormi et mes cuers veille . 
c est estimologie : mes sires dormi en la croiz et sa deitez veilloit , donc ne dormi mie ne ne dormira cil qui garde israel . 
c est il ne laira ne movoir de foi ne dormir ceus qui sont dieu creant . 
la tierce vertu du lyon si est quant la lyonnesse enfante son faon , elle l out mort et si le garde yy jors . 
au tiers jor vient li lions , si l alaine et souffle tantqu il li met vie par son alener . 
ausi li pius peres resuscita de mort au tiers jor son saint fil nostre seingneur jhesu crist dont jacob dist ca devant : il dormi ensement comme li lyons et comme li chaiaus du lion . 
lyon en griu c est rois en latin . 
li lyons a yy manieres en soi : li frons et la queue demoustre lor courages . 
lor vertuz est el piz , lor fermetez el chief . 
il s espoentent des espeus des veneors et criement mult le cri des roes de charrestes et mult criement plus feu . 
ja soit ce qu il soit cremuz de touz , il crient le blanc coc . 
li hom si a une partie de la nature des lyons car il ne se couroucera ja s il n est bleciez et par assidueus essamples est demostree sa grant misericorde . 
il espargne les povres bestes et les menues lait aler en pais , ne nul home n ocit s il n a trop grant faim . 
cest essample de misericorde doivent avoir en eus li haut home qui doivent espargnier les povres et les non puissans . 
de l antula . 
une beste qui est apelee antula . 
ceste beste est ci crueus que nus venierres ne l ose aprochier . 
elle a yy cornes et samblanz a soire dont elle tranche les plus granz arbres de la forest ou elle converse et abat . 
quant il avient que celle beste a soif , elle vient a une eve qui a nom eufrates et boit ileuc . 
joste ce fleuves est zz lius qui est apelez henenchine plains de menues vergeles soutius et deliees . 
la beste comence ileuc a joer de ses cornes . 
en son jouer se lacent en ses cornes tant de menues vergeles qu ele ne s en puet destordre et crie . 
donc li venieres vient , donc si l ocist . 
tout autresi , tu de dieu qui restudies a estre sages et chastes et vivre esperitelment , eschive toi du deable car tu as les yy cornes , ce sont dui entendemenz de la viez loi et de la nouvelle par coi tu puez trenchier et oster deseur toi les plantes des menues verges , ce sont li vice corporel : avostire , fornications , avarice , envie , orguieus , omecides , detractrions , ivrece , luxure en toute autre maniere de pechie dont ceus ci issent li angres de toi et toutes les vertuz du ciel . 
pour ce te doiz tu bien garder d ivresce que par le delit de luxure ne soiez enlaciez , que li deables ne t ocie , ce est li veneres qui tos jors te gaite . 
li vins et les fames font dessevrer home de dieu . 
selonc les proprietez de yy pierrez ardanz . 
deus pierres sont qui rendent feu en zz mont d oriant qui en griu sont apelees terrebolen . 
l une si est malle , autre femelle . 
quant ces yy pierres sont l une loinz de l autre si ne rendent point de feu , et quant la femelle est par aventure au malle aprochiee , erraument rendent feu si grant qu il samble que toutes les choses ardent qui sont entor le mont . 
a cest essample , vos crestien fil de dieu qui en ceste vie estes , prenez garde de vos , si vos dessevrez des fames que par lor aprochement ne preingne a la foiz li deables fus et qu il ne degast les biens que diex a mis en nos car il sont un angres de deable qui toz jors guerroient les justes , non tant seulement les sainz homes , mes les fames chastes . 
en la fin sanson et joseph furent tempté andoi par fame . 
li uns vainqui et li autres fu trempé . 
eve et sulanne temptees , l une vainqui et l autre fu vaincue . 
por ce devons nos garder nos courages et amonester les devins commandemanz car l des fames par coi li pechiez comenca des le commencement , c est des adan de ci qu a ore , fait desver et esboulir les cuers de ceus qui sont inobedient . 
selon les proprietez de la serre une beste est en mer qui est apelee serre et a mult tres granz eles . 
quant elle voit la nef atout son voille , elle lieve ses eles a venir contre la nef . 
si come elle estrive a corre contre la nef de yy estages ou de yy , elle recroist pour le grant travail et traist a li ses eles . 
les ondes de la mer l emportent donc lassee em parfont au liu dont ele mut . 
la mers porte la samblance de cest siecle . 
les nes senefient les justes qui sanz peril passerent de foi parmi les tormenz et les tempestes du monde et vainquirent les mortieus ondes , ce sont les contraires poestes de cest siecle . 
la serre qui veut corre contre les nes senefient ceus qui commencent a manoir en bones oevres et apres si defaillent et vaincu de plusors vices , ce est de convoitise , d orgueil , d ivresce , de luxure et de maint autre vice qui les traient en enfer si comme les ondes de la mer traient la serre au fonz . 
et cil qui permainent en lour bon commencement de ci en la fin , il erent sauf . 
itieus est la samblance de la beste qui est poissons de mer samblans a la beste criee ou monde . 
selon les proprietez del caladre . 
uns oisiaus est qui est apelez caladres . 
de cest oisel est escriz en un des yy livres moysi qui est apelez deuteronomius c on n en doit pas mengier . 
phisiologes dist cest oisel qu il est touz blans ne nulle noirte n a en li . 
la cuisse de la caladre sane le ruil des ieuz . 
icist est trovez en remis liu . 
s aucuns est en enfermetez , par le caladre est conneuz si vivra ou moura . 
se l enfermetez de l ome est a mort , si tost com li caladres le voit , il torne ses ieulz du malade et donc est conneuz qu il morra . 
et se l enfermetez n apartient a mort , li caladres esgarde l enferme et toutes les enfermetez de li aune en soi et puis vole en l air vers le souleil et art toutes les enfermetez de l enferme . 
cist caladres porte la samblance de nostre seingneur jehsu crist qui toz est blans ne nule noirte n a en lui . 
si comme il meismes tesmongne en l esvangile qu il dist : a moi vint li princes de cest mondes et si ne trouva en moi nul mal . 
cil qui ne fist onques pechie n en qui bouche nulle bosdie ne fu trouvee , il tresvint des sains cieulx a l enferme pueple de juis , il trestorna d aus sa face pour lor mescreance et torna ses ieulz a nos genz et osta toutes nos enfermetez et nos pechiez quant il fu levez en la sainte croiz , et quant il s en monta es cieus il mena nostre chaitive char et si nos dona dons . 
car cil qui ne le croient ne qui ne le crurent mie dont il dist en l evangille : touz qui le recurent douna il postez d estre fil de dieu , a ceus voirement qui croient en son non . 
du pelican . 
david dist en la saintisme siaume premiere : je sui samblables au pelican . 
phisiologes dist du pelican qu il aime moult ses oiselez . 
quant il sont né et creu il fierent lor pere enmi la face et li peres irriez refiert aus et les ocist . 
au tierz jor fiert son coste et se couche sor les oiselez morz et espant son sanc de son coste sour aus et ainsi les suscite de mort . 
tout ausi nostre seigneur jehsu crist dist par ysaie le prophete : je mes fiulz et il me despirent . 
voirement li verais crierres qui tout cria et toutes creatures cria quant nos n estions mie nos fist et nos le ferons en la face , car nos servons a toutes creatures qu il fist , ne mie au creator . 
pour ce monta nostre sires jehsu criz en la sainte croiz et soffri a ouvrir son saint coste dont sans essi et iave pour nostre salu en vie pardurable . 
li iave , si est grace de bautesme . 
li sans est li galices dou novel testament que nostre sires recut en ses mains et beneist graces rendanz et donna nos en remission de nos pechiez . 
selon les proprietez du niticorax . 
david dit en ceste meismes siaume : je sui comme li niticorax . 
phisiologes dit : li niticorax aime les tenebres plus que le jor . 
la samblance du niticoralx a li pueples des juis qui debouterent nostre seingnor quant il vint pour aus sauver et distrent : nos n avons rois fors cesare , cestui ne savons qu il est . 
et pour ce amerent il plus tenebres que le jor . 
donc se torna nostre sires a nos genz et enlumina nos qui estions en tenebres et en la region de mort , et adonques nos fu nee lumiere . 
ce dist li sauvierres par le prophete : li pueples que je ne connui me servi . 
du peuple que juis qui mieux amerent les tenebres que la lumiere dist nostre sires : mi fil estrange sont envieilli , car il s osterent de lor droite sente et pour ce heent la veue si comme li niticorax fait le jor . 
selon les proprietez de l aigle david ou setisme siaume secont : ta jouvente iert renovelee si comme celle de l aigle . 
phisiologes dist que li aigle a tel nature que quant il envieillist ses elles sont pesanz et si oeil oscur et plain de ruil . 
donc quiert une fontaine et plunge soi enz par yy fois et erraument sont ses eles renoveleez et si oeil esclarci et il est touz renovelez comme devant et vole en haut vers le souleil . 
ileuc art ses eles et li ruil de ses ieulz par les rais dou solail . 
apres descent en la fontaine . 
pren garde , tu crestiens quieus que tu soies et tu juis ou paiens qui vestuz ies des viez vestemenz qui li oeil du cuer sont plain de ruil , qui ert esperitel fontaine de dieu qui dist : qui n est renés d iave et du saint esperit et levera il ne puet entrer ou regne des cieus . 
qui bautisiez ert ou non du pere et du fil et du saint esprit et levera ses ieulz de son cuer a dieu en vrais solauz de joustice , il iert renovelez si con li aigles et verra autresi cler . 
quant li aigles est en haut , il esgarde les poissons en la mer ou en l iaue douce . 
quant il esgarde le soulail il ne flechist mie ses ieulz pour la clarte du roi . 
quant il a ses aigliaus , il les porte contre le soulail pendant a ses ongles . 
ceus que il voit tenir ses ieulz contre le soulail , il les garde dignement comme les siens , et ceus qui flechissent contre le soulail lour ieulz , giete fors et renie . 
autresi tient dieux as suens ceus qui bien le croient et de ceus n a il cure qui ne veulent veoir ne connoistre car il n es tient pas a vrais fuiz . 
selon les proprietez del fenis uns oisiaus est qui est apelez fenis . 
la samblance de l oisel porte nostre sires jehsu criz qui dist en l evangile : j ai poeste de metre m ame et reprendre la . 
pour ces paroles le vodrent lapider juis qui les paroles n entendoient mie . 
li fenis converse en inde . 
de lui dit phisiologes que quant il a vescu . 
yy cens anz , il entre entre les arbres qui sont apelé liban et illuec raemplit ses eles de douces odors des vergeles des libans qu il en aporte et hu mois de marz ou d avril zz estruit de feu et puis volete entour l estruit encontre le soulail si que li estruiz esprent par le voletement de ses eles et ainsi s art ilueques et de la cendre renaist il meismes au tierz jor touz noviaus . 
tout ausi li sauvierres du monde , nostre sires jehsu criz , resuscita au tierz jor comme nouviaus et comme voirs hom et vrais dieux . 
puisque li fenis a poeste de mortefier soi et revivre , ne se doit nul merveillier de la parole que diex dist ca devant : j ai poeste de mestre m ame et et de reprendre la , car quant il descendi des cieus , il raempli ses eles de yy dous aromatisemenz . 
les eles c est li noviaus testament et li viez qu il raempli des aromatisemenz , c est des sens esperitieus dont il dist : je ne ving mie deslier la loi , mes aemplir . 
de la huppe il est dit en la loi : honore ton pere et ta mere et ta vie sera aloingniee sor terre , et derechief qui maudira son pere et sa mere il morra de mort . 
uns oisiaus est qui est apelee l upe dont phisiologes dit que quant si oiselet voient lor pere et lor mere envieillir , qu il ne pueent voler , adonc les viez panes de lor pere et de lour mere traient , si les norrissent souz leur eles tantque lor panes sont recreues et lour oeil renluminé et renouvellé tout lor cors qu il pueent veoir et voler si come devant , dont rendent li peres et la mere granz graces a lor oiselez qui tant piument les ont secouruz . 
et li oiselez lour dient : si comme vos noresistes d enfance et mesistes grant paine en nos , si vos devons nos servir en vostre vieillesce . 
puisque cist oiseil ou il n a point d entendement font ce , bien doit li homs ou il a entendement servir et honorer son pere et sa mere . 
selon les proprietez du formi salemons dist del formi que noz prenons bien garde a li car ja soit ce qu il soit petiz et de petite forme mult repont et porte de forment en este . 
phisiologes dit que li formiz a yy natures . 
la premiere est quant il issent de lor fosse , il vont ordeneement et quierent les grains de quel semence que ce soit et aportent a lor fosse . 
li autre formi qui vont querre les grains et n en n ont nul , quant il vont encontre les formius qui les grains portent , il n en dient mie : donnez nos de vostre avaine , ainz en vont querre par les traces avoec lor oes et aportent en lor abit . 
puisque ces besteletes qui sanz entendement sont et tienent si sagement et nule n en remaint fole , tu crestiens qui resnable entendemenz as , bien doiz ci prendre garde car les yy virges qui avoient raison furent par negligence quant eles durent les yy sages et prendre en lour vaissiaus de l oile dont eles pristrent , qu eles ne quesissent pas soffraite , as yy sages quant ele distrent : donez nos de vostre oille , bien deussent ensuivre le sens del formi , mais endementresqu eles alerent querant , li espous vint , si remainstrent comme foles dehors estaintes lor lampes . 
ce devons garder que nos lampes soient garnies d oile , ce est que notre cuer soit plain de bone vertuz et de bones euvres , que nos soions avec l espous c est avec nostre seingnor . 
quant li formis met ses grains en sa fosse avec lui , il les devisse en yy parties que l une ne defaille en l iver . 
et tu crestiens de dieu , partiz ausi l escriture du viez testament en yy parties , ce est selonc l estoire et selonc l esperitel entendement : depart la veritez de sa figure , dessoivre les esperitieus choses des corporeus , garde l esperitel sens qui vivifie , que tu ne perisses de fain par la letre qui soit porrie au jor de l iver , c est au jor de jouisse , car li apostres dit : loiz esperitieus est ne mie corporeus . 
la letre ocist , li esperiz vivifie . 
li jui ensuivent la letre et l esperitel sens despissent . 
pour ce furent ocirreor des prophetes et lour seignor meisme livrerent a mort , et pour ce perissent il de fain de ci a ore , car il laissent le grain et voient en la paille , c est qu i leissent l esperitel sens pour la letre . 
ci parle des proprietez de la seraine ysayes dit : la serainne et li deable et li hericons et honocentors habiteront en lour maissons . 
la honocentors c om apele sagetaire est diz pour ce qu il est : qu il est diz pour ce qu il est moitie home et moistie asnes . 
li home porte la samblance qu il ont double cuers et doubles paroles , c est quant il dient bien devant et mal derriere . 
phisiologes dit que la seraine porte samblance de fame de ci au nobril et la partie d aval est d oisel . 
la seraine a si doux chanz qu ele decoit ceus qui nagent en mer et atrait a lui par grant doucor de son chant et lor fait oblier si qu ils s endorment . 
quant les voit endormir eles les assaillent et ocient . 
ausi est de ceus cil qui sont es richesces de cest siecle et es deliz endormiz que lor adversaire ocient ce sont li deable . 
les seraines senefient les fames qui atraient les homes et ocient par lor blandissement et par lor decevanz paroles , tantqu eles les menent a povrete ou a mort . 
les eles de la seraine est l amorz de la fame qui tot va et ment ci parle des proprietez du hericon phisiologes dit que li hericons porte la samblance du porcel alaitant . 
li hericons est defors touz espineus . 
quant ce vient ou tans que les grapes sont , il entre en la vingne et la ou il voit la bele grape , il monte sus et esqueut la grape si que li roisin chient a terre . 
apres descent et si s envelope es raisins tantqu il sont touz fichié en lui , si les porte a ses faons . 
tu , crestiens de dieu , gardes toi du hericon , c est li deables qui est espineus , si est plainz de gaitemenz , que la cure et li deliz des temporeus biens en ses espines et qu il ne te face viande as bestes et que t ame ne soit mie vuide et vaine si comme li ceps qui remaint sanz les raisins que tu ne cries apres : je gardai mauvaisement ma vingne . 
ci parle des proprietez de l ybex uns oisiaus est qui est apelez ybex . 
de cestui dit phisiologes qu i n est mie nez oisiaus car il vit toz jors de charoingnes qu il treuve sor les rivages de la mer ou d autres iaves et quiert par nuit et par jor les morz poissons ou la charoingne qui porrie est getee fors de l iave car il n ose entrer en l iave pour ce qu il n ose ne ne set noer . 
ne il ne set , ne il ne met nulle paine a la aprendre pour le des charoingnes et pour ce ne pooit aler es hautes ondes ou li poisson sont net et ou pueent vivre nestement , ainz fuit les pures iaves . 
tu , hons crestiens qui d iave et de saint esperitz ies nez entre les esperitueus eves , c est en la hautesce dou mestier dieu , et ileuc prent les esperitieus choses eves esperitueus viandes et les netes que li apostre reconte qui dit : li fruiz de l esperit est charitez , pais , pacience , bontez , benignitez , foiz , temprance , concience , chaastez et autres vertuz , et se tu ne veus entrer es hautes iaves pour prendre les esperitueus viandes , dont ieres tu encraissiez par dehors des ordes charoingnes et des mortueus dont li apostres dit : les oevres de la char sont apertes . 
quieux sont eles ? 
fornications , luxure , ivresse , avarice , convoitise , ce sont les charneus et les morteus viandes dont les malignes ames sont norries a soufrir paine . 
tu crestiens , apren a noer en ceste mer , ce est en cest monde ou il a tant de bestes rampanz qu il n en est nombres , c est de contrarietez , ne tu ne puez seurmonter se par le signe de la croix non . 
quant tu ouuerras , tent tes mains as cieus car la vertuz de la croiz deffent toutes oeures les ouranz qui dit : sire , saingnie est la lumiere de ton vout seur nos , car se li souleus n estendoit ses rais , il n en luiroit mie et la lune , s ele ne se descovroit . 
li oisel meismes ne porroient voler s il n estendent lour eles , ne les nes removoir se li voile n estoient tendu au vent , c est a dire ne poons vaintre les contraires ondes de ceste mer , ce sont les volontez de cest monde , ce nostre voile ne sont drecié et levé , ce est se nostre cuer ne sont levé en bones oevres , car quant comme moyses tenoit mains droites et levees , tant vainquoit il amalech et son pueple qui contre lui iert et quant il estoient basses , donc vainquoit amalech , c est a dire tant comme nos nos tenons droit en bones vertuz tant vaincons nos amalech , ce est le deable et quant nos retraions nos cuers de bien faire , dont nos vaint le deables . 
li saint sont figure a cest essemple qui seurmonterent la mer , ce est le monde et vindrent au droit port , ce est au cieus . 
cil qui ne sevent noer esperitement noient es mortieus oevres et sont forclos du celestiel regne et morz perissent avoec les morz , dont diex dist en l esvangille : laissiez les morz ensepelir les morz . 
ci pale de proprietez du gourpil li gourpiux est mult trichierres et plain d engin , ne nule ore ne va droite voie . 
phisiologes dit : quant il a fain et il ne treuve que mengier , il s enveloppe en rouge terre si qu il pert estre touz sanglanz , puis s estent a terre tout envers comme s il fust morz et retient s alaine et enffle soi qu il ne souffle noient ; 
la langue trait fors . 
li oisel qui le voient si enflé et si rouge gesir envers goulle baé , il cuident qu il soit mort , si s assient sor lui et il les prent donques et menjue . 
li gourpiux porte la figure du deable car il se fait estre morz a touz vivanz selonc la char . 
se li deables a li pechaours en son goitron il est morz as parfaiz en foi . 
cil qui traveillier vueullent oevres , il desirrent estre encraissié de chars et des oevres du deable . 
qui sont eles ? 
fornications , omicides , larrecins , faus tesmoing dont li apostres dit : se nos vivons selonc la char , nos morrons ; 
se nos mortefions la char , nos vivrons . 
cil qui charnelment vivent sont parconnier au deable et periront avec lui , dont david dit : il enterront es bassesces de la terre et ierent livré es mains d espee . 
ci parle des proprietez de l unicorne une beste est qui est apelee en griu c est en latin unicorne phisiologes dit que l unicorne a tel nature qu ele est petite beste et sanz bouche . 
ele a une corne enmi son chief et est si crueus que nus hons ne puet prendre se par cest maniere non qui nos iert ci dite : li veneor amenent une meschine virge la ou elle converse et la siet en une chariere seule ou bois . 
si tost com l unenicorne le voit , ele s endort en son giron . 
ainsi faitierement est prise des veneors et menee aus roiaus pales . 
tout autresi nostre sires jehsu criz , esperitueus unicornes , decendi en la virge et par la char que vesti pour nos fu pris des juis et menez devant pilate et presentez a herodes et puis crucefiez en la sainte croiz . 
come cil qui devant iert a son pere nient veables a nos , dont il meismes dist el siaume : ma corne iert essauciee si comme l unicorne . 
ce qu il dist ici que l unicorne a une corne enmi son chief senefie que li sauvierres dit : je et mes peres somes tuit un . 
li cieus de crist si est diex . 
ce que la beste est crueus , c est que poestes ne domnacions ne enfers ne puet entendre la puissance de dieu . 
ce qu il dist ci que l unicorne est petite , c est a entendre qu il s umilia pour nous par l incarnation dont il meismes dit : aprenez de moi que je sui soues et humbles de cuer dont david dit que qui fera les bones oevres , il sera menez au pales real , c est a dire en paradis . 
ci parle des proprietez del castre une beste qui est apelee , ce est li bievres qui mult est soef beste . 
si genetaire ont mecine et porfitent moult as plusors enfermetez . 
phisiologes dit que li castres a tel nature que quant li venierres le chace , et il esgarde toz jours arriere soi et quant il voit le veneor aprochier de lui il trenche a ses denz ses genetaires et les giete devant le vis au veneor . 
li venerres les recoit et ne le suit plus , mais retorne s en . 
s il avient que autres venierres chast puis celui meismes castre , quant il voit qu il ne s en puet eschaper , il monstre au veneor qu il a trenchiés ses genetaires . 
quant li venerres voit qu il n en a nul , il s en retorne . 
tout autresi cil qui vet garder les commandemenz dieu et vivre netement doit trenchier ces genetaires , ce sont touz les vices , et touz les mauvais geter ou visage du veneor , c est li deable qui toz jors le chace . 
quant li deables voit que cil est sanz vice , il s en retorne et vit a dieu et n est pas pres du deable qui dist : je l ensuivrai et prendrai le . 
pour ce , tu crestiens ne doiz avoir oevre qui apartiengne au deable , que tu puisse dire seurement a dieu : a moi vint li princes du monde et si n i trouva nul mal . 
li apostres nos demostre qu il dit : rendons a dieu ce que nos li devons , ce est fruiz esperitieus , queus sont charitez , pacience , pais , continance , en bones oevres permanoir , en aumosnes , en visiter les malades , en la cure des povres et en la loenge de dieu . 
ainsi resamblerons le castre qui oste de sour lui ces genetaires , ce est que nos aurons osté touz les vices de seur nos . 
ci parle des proprietez de l hyene une beste est qui est appelee hyene . 
la loi deffent que on ne mejuce de lui pour ce que ele est orde beste . 
de lui dist jeremies li prophetes : li habiz de l hyene est eritages a celui qui ordeneement vit . 
phisioles dit que li hyaine a yy natures : a la foiee se contient comme males , a la foice comme femele , et pour ce est orde beste . 
cestui samble les fiuz israel qui au commencement servirent dieu et apres se donnerent au delices du monde et a luxure et coutiverent les mauhonmeries . 
et por ce dit li prophetes que sinagoge resamble celle orde beste . 
tu , crestiens , quiconques tu soies , se tu as avarice en toi , services d avarice est racine de touz maus selonc l apostre qui dit : cil qui tel sont a ceste orde beste sont samblabe car il ne sont homme ne fame ne loial ne trecheor ainz sont de ceus que salemons dit : home double de courage qui n est estables ne verais en voies ne que le hyene en habit de male ne de femele : nostre sires dit en l esvengille a ceus : vos ne povez a dieu et au diable ensemble . 
ci parle des proprietez de l ydre une beste est en l eve del nil qui est apelee ydres . 
phisiologes dit de cestui qu ele het mult le coccodrille et si a ceste nature et ceste coustume que quant li ydres voit le codrile sour la rive de l eve dormant , il va et s i loie de bruec qu il puisse legierement corre par ces eves . 
quant li cocodrilles voit l ydre , il li court seure et l englout tout vif . 
li ydres qui est engloutiz tout vis despiece toutes les entrailles du coccodrille et si s en ist tout vis . 
atresi morz et enfers portent la figure du coccodrille qui het l ydre , c est nostre seingneur car nostre syres jehsu criz quant il prist char en la virge et il fu penez en la croiz , il entra el coccodrille , ce est en enfer , et le derompi tout et geta hors ses amis dont li evengelistres dist : enfers , je serai tes mors . 
ci parle des proprietez de la chievre une beste est apelee en griu dragon , c est en latin chievre phisioles dist que ele aime mult les hauz monz et paist volentiers es pendanz des mons . 
ceste beste est mult clerveant et mult voit loinz . 
s elle voit en autre region ceus qui errent , elle les connnoistra bien s il sont veneor ou errant . 
tout ausi aime nostre sire jehsus criz les hauz monz , ce est les prophetes et les apostres et les patriarches et les homes bons dont es cantiques dist : il vint saillant sor les monz . 
et si comme la chievre paist es pandanz des monz , tout autresi est peuz nostre sires en sainte eglise , car les bones oevres des crestiens et les aumones des feus sont viande de dieu dont il dit : je fameillai et vos me donnastes a mengier ; 
j oi soif et vos me donnastes a boivre . 
par les pendanz des mons poons entendre sainte eglise qui est establie par les divers lius du monde . 
si comme la beste voist loinz et connoist , tout autresi si comme l escreture dist : est diex sires de toutes sciences et toutes les devines choses qui sont en sa majeste cria il et fist . 
il gouverne tout et voit tout et garde , et devant ce qu en nos cuers naisse aucune chose en dit ou en fait ou en pense , le connoist diex et voit . 
nostre sires connut la trahison judas devant ce que il la pensast , dont il dit : tu trais , dit - il , judas , par le baisier le fil de la virge bien devons entendre a ceste samblance . 
ci parle des proprietez de l asne sauvage une beste est qui est apelee asnes sauvages , dont phisiologes dist c a yy jors de marz muit yy foiz la nuit et ensement ou jor . 
par ce puet estre conneu li equinoxes car li anes sauvages connoissent bien les nombres des eures par leur muimenz . 
li asnes sauvages a la figure du deable car quant il sent le jour et la nuit oel estre , c est quant il voit le pueple qui maint en la nuit , c est em pechie , convertir a dieu et estre oel a la foi des patriarches et des prophetes , dont muit li anes . 
c est li deables qui quiert la viande qu i perdi , dont jacob dit : ja li anes sauvages ne criera s il ne desirre pasture . 
en autre lieu dit saint peres du deables : nostre aversaire nos avirone si comme li lions que il quiert qu il devort . 
ci parle des proprietes du singe une beste est qui est apelee synges . 
phisiologes dit que li synges a la figure du deable . 
si comme li singes a chief et nient de cueue et touz est laiz et orribles et devant et derriere , tout autresi a li deables et si n a point de queue , c est qu il ont commencement es cieus avoec les angres , mais par ce qu il fu ypocrites et trichierres par dedenz perdi il le chief . 
la queue qu il n a mie , c est qu il en la fin si com il perdi el commencement es cieus dont sainz pous dit : cesti occira nostre sires par l esperit de sa bouche . 
ci parle des proprietez del uns oisiaus est qui est apelé . 
cist oisiaus est entendanz et sages desor touz oisiaus . 
il ne goute de charoingne ne nuliu ne vole , ainz demore de ci en la fin en zz seul lieu et iluec a sa viande . 
tout autresi li bon qui gardent la volente de dieu et vivent en zz seul lieu et ne vont ne ca ne la errant si con cil font qui vont contre foi ne ne raemplissent des seculiers desirriers , ne que li oisel menjue de nulle char mes en zz lieu se tient , c est en sainte eglise et ileuc parmainent de qu en la fin , dont dieux dist en l evangille : qui de ci en la fin se tendra a moi il iert sauf , et cil qui en sainte et ileuc recevront le pain de vie , il iert refaiz de saintes viandes , c est des douces paroles de dieu dont l escreture dit : de seul pain ne vit mie li hom , mais de la parole dieu . 
ci parle des proprietes de la penthere une beste qui est apelee pantere , coulouree de mult de diverses coulours , bele , de grant biaute et moult soes . 
phisiologes dit que ceste beste que li dragons la het mult . 
quant la panthere menjue , ele se saoulle de diverses viandes , apres se repont en sa fosse et dort . 
tiers jor apres s eveille et lieve soi et giete donc zz grant muiement . 
comme les bestes oient sa voiz , eles s asamblent toutes . 
celles qui loinz sont et pres suivent la soef odor qui ist de sa bouche , mais li dragons quant il oit sa voiz , il fremist touz de paor et repont soi es fosses de la terre pour ce qu il ne puet soffrir l odor de sa bouche qui si est souef , ainz remaint ileusques hu pertuis et vains ausi con s il fust morz . 
pour la douce odor de sa bouche en quelconques lieu qu ele va . 
tout autresi nostre sires , vrais pantheres , trait a soi par sainte incarnation l umain lignage que li dragons , c est li deables , tenoit en mort , dont david li prophetes dist : il montanz es haus cieus prist et mena nostre chaitivete et mist dons en homes . 
la panthere qui toutes diverses viandes use est que nostre sires tout l umain lingnage et toutes les genz et les pueples osta du lieu au deable quant il descendi des cieus et nos acompaingna a sa bonte et nos fist ses fiuz et raempli ce que li primerains avoit devant dit : je sui ausi comme li pantere . 
la panthere est coloree de divierses coulors si comme salemons dist de nostres sires jehsu crist qui est sapience de dieu , esperit entendables , sains , uns , seus , monteploienz , soutiux , movables , certains , purs , vrais , souef , amanz bien , covenables , qui nulle chose de bien ne devee a faire , pius , fers , estables , sour touz puissanz , esgardanz toutes choses , faisanz tout , plus mouvables de pacience , et de sapience ce qu il dit ci : criz est sapience de dieu , tesmoigne li maistres de veritez sains pous qui dit : nos preschons jehsu crit crucefié . 
ce que la panthere est bele dit david de crist : il est biaus de forme devant les fiulz des homes . 
ce que la panthere est mult privee , de ce dit ysaies : esjoi toi et esleece , fille de syon et de jerhusale , pieca que rois vient a toi qui te sauvera . 
ce que la pantere menjue et elle est saoulé , erraument se repose et dort , autresi nostre sires jehsu criz puisqu il fu saoulez des escharnissemenz des juis , des tormenz , des bufes , des torceneries des espines , des escopissemenz , des cleus fichiez en ses mains quant il le pendirent en croiz et il l abevrerent de fiel et d aisil et trespercierent ses cotes de lances . 
jesu criz de touz ces dons s endormi et reposa ou sepulchre yy jors et descendi en enfer et tua illeuc le dragon , c est li deables qui est anemis a nos touz . 
ce que la panthere s esveille au tierz jor et giete granz muiement , dont la douce odors de sa bouche espant , et autresi jehsu criz resuscita au tiers jor de mort , erraument escria si que li sons fu oiz qui venoit de lui en toutes terres et les paroles de lui es contrees de la reonde terre disanz : esjoissiez vos et ne doutez mie car j ai vaincu le monde . 
en autre liu redit : peres , ce que tu me donnas ai gardé et nus ne peri fors li fels de perdicion . 
en autre liu redit : je vois a mon a pere et nostre pere , mon dieu et vostre dieu et ainsi vendra a vos et ne vos laira mie orfelins ; 
et en la fin de l evangile redit : je sui avec vos tos jors de ci en la fin du siecle . 
ce qui de la bouche la panthere issi la douce odors par coi toutes les bestes qui sont loinz et pres la suivent , ce est que nos touz et pres et loinz si comme li jui a la foie avoient sens de bestes qui preeschierent par la loi qu il tenoient et les genz qui loinz erent pour ce qu il erent sanz loi . 
nos qui somes la voiiz et somes raempli et recrié de sa tres douce odor , c est de ses commandemenz , l ensuivons si comme li prophetes dit : sire deseur la doucor du miel sont tes paroles douces en ma bouche et en mes oies . 
de ces doucors , c est de ses commandemanz , dit david : grace est espandue en tes levres , pour ce te beneis l odors de tes oingnemenz est odorables seur touz laituaires . 
li oingnement de crist sont laituaires , ce sont li conmandement de dieu qui sont seur touz aromatismenz odorable , car les paroles de dieu esleecent le cuer de ceus qui oent et ensuivent . 
si conme la presente odors des aromatismenz raemplist les narines de ceus qui le recoivent . 
sire , tes nons est douz sour toz aromatismenz et pour ce nos covient jouvenceles corre apres tes commandemenz , c est les ames renovelees par bauptesme , que li rois nos enmaint en jerusalem , cite de dieu et monz de touz sainz . 
de la nature de la covie une beste est qui est marine qui est apelee la coines et la terre la coigne . 
mult est granz et a sor son cuir sablon autretel comme celui est sor le rivage de la mer . 
ceste beste eslive son dos et quant elle lieve les ondes de la mer amont si que cil qui les nes mainent croient que ce soit une isle qui si soit plaine de sablon . 
il arivent et descendent sour la beste et fischent lour pieus et lient lour nes entour . 
apres font grand feu et cuissent lour viande sor le sablon autresi comme sor terre . 
quant la beste voit et sent la chalour du feu , elle se plunge ou parfont de la mer et traist les nes apres lui . 
ainsi sont peries . 
autresi sont mené a mort cil qui sont mescreanz et qui ne connoissent l engin du deable et cil qui metent lour esperance en lui et saillent en ses oevres si comme cil lierent lour nes a la beste , il sunt plungié ou pardurable feu d enfer . 
la seconde nature de ceste beste marine est tieux : quant elle a fain , elle bee la gueule et rent une odor mult souef oillant . 
si tost comme li menu poisson sentent cele odor , il assemblent en sa gueule et comme elle est bien raemplie de ces menuz poissons elle clost sa gueule et les englotit . 
autresi sont cil qui sont de povre foi , qui par les deliz et par les odors des lecheries sont englouti du deable si comme li menu poison sont de la beste . 
li greingnor poison s eschivent de li et ne la veulent aprochier . 
autresi cil qui ont dieu en lor pensees sont granz envers lui et s il sont parfait il connoissent les agaiz du deables et se gardent de lui aprochier . 
li douteus hons et li povres endementiersqu il vont apres les deliz du deable es luxures , il sont deceu , dont l escriture dit : cil qui se delitent es odors seculiers qui vaines sont , il mainnent lor ames en enfer el perpetuel trebuschement d enfer . 
de la pertris uns oissiaus est qui est apelez pertriz . 
si est mult tricherresse si comme dit jeremies li prophetes : la pertriz cria et assambla ce qu elle n enfenta mie . 
phisiologes dit que la pertriz est mult sage car ele prent les estranges oes , c est les oes de l autre pertriz , et norrist . 
ainsi n a point de fruit par sa boisdie car quant ele amaine les estranges poucins , elle les pert si tost comme il voient et oient la voiiz de lor mere qui les oes poust car erraument s envolent a lui et repairent a lor naturel mere . 
par droit s est donc traveilliee en vain des estranges poucins et remaint seule et vaine . 
cest essample ensivent li deable que les generations du souverains creator s esforce tos jors de ravir et s il puet assembler les nons sachanz ceus qui vigor et sens n ont , il les norrist des corporeus delices et li petit poucin , ce sont cil qui sont sanz tricherie , quant il ooent la parole de dieu , il prengnent par la force de lour esperitieu chose et eles esvolent a lour voir pere , ce est a dieu et commandent soi a lui et donnent si comme li poucin a lor naturel mere . 
ainsi faitement recoit dieux par s amor ceus souz l ombre ses eles , ce est souz sainte eglise a qui il les donne a norrir . 
de la mostoile de la mosttoille commande la loiz c on n en menjuce car ele est orde beste . 
phisiologes dit qu ele recoit semence de malle par la bouche , ainsi l a dedenz soi . 
et ou tant qu elle doit faonner , elle le rent par l oreille . 
autresi sont li feel en dieu qui mult volentiers recoivent la semence de la parole de dieu , mais si deviennent puis inobedient qu il entrelaissent ce qu il ont oi de dieu . 
icil qui sont tel ne resamblent mie la mosttoille , mais zz serpenz qui est apelez aspis qui ces oreilles estoupe qu il n oie l enchanteor . 
phisiologes dit que cis serpenz aspis est de telle nature que se aucuns enchantierres vient a la fosse ou il habite , il met son chief en terre et joint l une oreille a l autre part a terre et l autre estoupe de sa queue qu il n oie la voiz de l enchanteor . 
itel et de tel maniere sont li riche home qui l oreille metent es terriens desirriers et l autre estoupent de lour pechiez . 
li serpenz qui est apelez aspis estoupe seulement ses oreilles , mais li riche home cloent lour ieulz des terriennes couvertures , c est des couvoitisses si qu il n ont oreilles dont il puissent oir ne en veulent oir les conmandemenz de dieu ne oeil dont il puissent veoir vers le ciel , ne pensent a celui qui tout nos donne , bonte et justise . 
mais cil qui ne le veulent ore oir l orront au jor du jouisse quant il dira : vos malooiz , dessevrez vos de moi es pardurable feu qui est apareilliez en enfer as deables et a lour angres . 
de une beste est qui est apelee . 
de ceste dist jeremies li prophetes : ceste beste conut el ciel son tans . 
phisiologes dist que ceste beste a eles , mais ele ne vole pas contre oisel samblables a piez de hamout . 
la beste qui a nom quant tans vient que ceste beste doit avoir eles et oes ele lieve ses ieuz vers le ciel et esgarde se l estoile qui est apelé virgile est ou ciel car ele repont ses ieuz quant celle estoille est nee , en terre ce est quant ble florissent , qu estes envers le mois de jung . 
adonc celle beste quant elle voit celle estoille , ele fuet en terre et met illeuc ces oes et les covre du sablon . 
quant elle se part du liu , erraument les oublie et n i repaire plus car ele est naturelment oublieuse et pour ce repont elle ses oes en cel tans et les covre du sablon que la chalours du tans et temprance de l air par le grant eschauffement du sablon amaint en ces oes poucins autresi comme ele fesist s elle les couvast . 
ainsi faitement ceste beste connoist son tans et eslieve ses ieulz vers le ciel et oblie sa lingniee et les terriennes choses et ensuit les biens celestieus dont li apostres dist : je obli ce qui est arriere , ce est la chose terrienne et estre a venir au souverain lieu ou nous sommes apelé , et nostre sires dist en l evangile : qui aime et pere et mere et enfanz plus que moi , il n est mie dignes de moi . 
de la tortre uns oissiaus est qui est apelez turtre dont l escreture dist : la voiz de la turtre est oie en nostre terre . 
phisiologes dist que turtre aime mult son malle et vit chastement avec li , et lui seul garde sa foi . 
s il avient que li malles soit pris d ostoir ou de faucon , elle ne se joint puis a autre malle , mais tout tans desirre celui qu ele a perdu et a esperance en lui et en son recordement , et ou desirrier de lui parmaint duques en la fin . 
vos toutes , ames des feuz , oiez , si grant chastee est trouvee en si petit oisel , quiconques tenra la persone del tortre el non de l ame il enserra a chastee de li ; 
tieux est sainte eglise car ainc ne puisque ses sires fu crucefiez et il resuscita au tiers jor et monta es cieus , ne s ajoinst onques puis a autre , mais ou desirrer et en lui espoirs et en l amor de lui et en la charite de lui parmaint de ci qu en la fin , dont nostre sires jehsu crist dist : qui parmetra en moi de ci en la fin , il iert sauf . 
et david li prophetes dist ou siaume : tien toi comme home et conforte ton cuer et aten damedieu . 
la tortre fuit les maissons des homes et autresi devons nos fuir les deliz des monde et demorer es esperitieux biens . 
du cerf si comme li sers desirre as fontaines des eves corre , ausi desirre m ame a toi diex . 
phisiologes dit que la ou li cerf set le serpent , il va et emple sa bouche d iave et espant la es pertuis la ou li serpent est , et par l esperiment de sa boche le trait fors , si le foule as piez et ocist . 
tout autresi nostre sires jehsu criz quant il vit le deable habitant en l umaine nation , il espandi la fontaine de sapience en aus , la quele li anciens deable ne pot souffrir . 
quant il vit jhesu en la contree de geralsemenz il courut a toute s ost de deables en home habitant et dist : c a il entre moi et toi , fuiz de dieu , tu venis nos tormenter devant le tans , dont li demanda diex : comment as tu non ? 
il li respondi : est mes nons . 
il pria nostre sires jehsu criz qu il ne les fesist mie aler en l abisme . 
ileuc avoit zz granz fouc de pors pessant . 
li deables disoient : se tu nos gestes , met nos en ses pors . 
et nostre sires leur commanda . 
erraument issirent d omes et entrerent es pors . 
lues tresbuschierent en la mer tout li porc et furent tout noié . 
mult fuit li deables la voiz de dieu , dont li apostres dist : lui ocirra jehsu criz par l esperit de sa bouche . 
li cers ante volentiers es hauz monz . 
l escreture dit que li haut monz sont les apostres et li prophete et li cerf sont li bon home qui par les apostres et par les prestres viennent a la connisance de dieu , dont li escriz dit el siaume : je leve mes ieulz es monz dont aie me vendra . 
de la salemandre une beste est qui est apelee en griu salemandre , ce est en latin . 
ceste beste est samblant a lessarde et coloree de mult couleurs . 
phisiologes dit que s elle chiest en aucun feu par aventure et soit bien ardant , li feus estaindra erraument . 
ceste beste senefie les justes et les homes de dieu . 
si comme ananias fu en la fornaisse ardant et azarias et missael que li feus n atoucha onques , ainz s en issirent tout sain , noient brulé , si comme daniel le prophete esclaire et sains pous li apostres : tout li saint estaindrent le feu par foi , il estouperent les bouches des lyons , c est a dire il seurmonterent les cruentez des tiranz . 
autresi cil qui crerra en dieu feelment et parmenra en bones oevres , il trespassera la force du feu que la flambe ne l atouchera , dont ysaie li prophetes dit : tu hons boens en dieu trespasse par le feu la flambe ne t atouchera mie . 
de la tanrine coulor l aurine color senefie les yy enfanz qui amerent mult l esperist de dieu quant il distrent a nabugodonosor : sachiez bien que nos ne cultiverons mie ces diex et que nos n aourerons mie t ymage d or . 
la colors meline senefie helyne , un qu i recut de son meistre helye qui raviz fu et ciel son mantel qui estoit d une beste qui ot a non moleste , c est chievre . 
la coulor blanche senefie saint jehanz qui bauptisa jehsu criz dont ysaies li prophetes dist : lavez vos , soiez nez , ostez le mal de vos cogitations en sus de mes ieulz , aprenez bien a faire , et se vostre pechie sont noir , il iert blans comme noif . 
de saint jehans dit nostres sires : en les homes nez de fames ne fu graindres de jehan bauptistre car il moustra nostre seigneur au doit quant il li dit : veez ci l aingnel de dieu qui oste les pechies du monde . 
la colors stefannie senefie saint estiene , li premiers que puisque li apostre recurent mort le saint esperit deservi primes par martire a avoir la destre de son pere . 
la rouge colors senefie la paission nostre seingneur , dont li evangelistres dit : li jui vestirent nostre seingneur de rouge mantel et ysaies dit : qui est cil qui vient de edom , ce est del monde , tainz ces vestemenz de , ce est de sanc ? 
et es canticques redit : mes sires est rouges et blans , blans en virginitez , rouge en martire par coi il rachata touz les creanz en lui de son precieus sanc , el nom du pere et du fil et du saint esperit qui vit et regne ou siecle des siecles . 
du coulon une autre samblance est ci mostree du coulon . 
uns arbres est en inde qui est apelez en griu et en latin environ destre . 
li fruiz de cel arbre est mult douz et souef . 
li coulon se delitent mult en l arbre car il se refont du fruit de li et reposent souz l ombre . 
uns dragons est la , mult grueuls qui het les coulons et li coulon lui , et autretant comme li coulon heent le serpent et fuient de li , autretant het il l arbre qu il n osse passer ne aprochier l ombre . 
quant li dragons a gaitié uns des coulons a prendre , il agaite de loinz l arbre et en queconques parties l ombre s estent ou a destre ou a senestre , il eschive toutes eures l ombre et fuit . 
li coulon sevent que li dragon het l arbre pour les agaiz et l ombre et n y ose aprochier ; 
il conversent et demeurent soubz l arbre pour les agaiz du dragon car tant comme il sont souz l arbre n en puet nul prendre . 
s il avient que aucune des coulons soit dessevrez de l arbre et li dragons le treuve hors de l ombre , erraument le ravit et devore . 
nos crestien qui savons de cest arbre qui est apelez environ destre pour ce que nule chose n i est c est qu il est touz plains de biens . 
la destre de l arbre , c est li fiuz de dieu dont il meismes dit : li arbres est conneuz par le fruit . 
li ombres de l arbre c est li sainz esperiz si comme sainz gabriel dit , li angres a nostre dame sainte marie : li sainz esperiz venra en toi . 
li coulon , ce sont li feel si comme diex dit en l evangile : soiez simples comme coulon et sage comme serpenz , simples que vos ne faciez nul mal , sages que vos ne soiez pris par les agaiz du dragon , c est du deable . 
home de dieu , esgarde toi , parmain en foi commune , tien toi ileuc , demeure et habite en la foi du pere et du fil et du saint esperit et en la vertu de sainte eglise dont li siaumistre dit : mult est bone chose et joieuse d abiter gent ensemble en une volente . 
hom de dieu , eschive tant con tu puez que tu ne soies trovez defors ceste maison , ne que li colons fors de l ombre , que li dragons ne te devort , c est li deables par cui judas fu devorez si tost comme il oissi de dieu . 
de la nature de l olifant une beste est qui est apelee elphans . 
phisiologes dist que mult a en lui grant sens . 
ou tans que li malles vieut engendrer lingniee , il vait vers oriant a toute sa femelle pres de paradiz ou adanz fu nez . 
ileuc est uns arbres qui est nomez mandagloire . 
la femelle menjue premierement du fruit de l arbre , apres en done au malle qu il en menjuce . 
si tost comme il en a mengié , andui viennent ensemble et erraument concoit la femelle . 
quant li tans vient qu ele doit faonner , ele va en zz estanc et entre en l eve de ci aus manmeles et illeuc enfante sour l eve pour le dragon qui toz jors la gaite , car s il la trouvoit fors de l eve , il la devorroit . 
li malles ne se part de lui tant comme elle faonne , ainz la garde pour le serpent . 
cist dui elphant , li malles et la femelle porte la samblance d adam et d evain qui erent em paradis devant le mors de la pome avironnee de gloire , nient de mal sachant ne desirrant de couvoitisse ne de samblant ; 
comme sa moillier menja de la pome du deveé arbre , ele en donna adan . 
si tost comme il en ost mengié , il furent bouté fors de paradis et gesté en l estanc plains de multes ce est en cest mondes qui est plains de et de maus et de tormenz , dont david dit : sauves moi , sires , car tes eves entrent et en autre liu redit : je atandanz atandi damedieu et il entendi et regarda et oi mes paroles et geta del lai de misere . 
quant adans fu fors de paradis il conut sa fame et engendra chaim , et pour ce descendi nostre sires comme pius et misericors del sain de son pere et prist nostre char et mena fors de l estanc et de misere et etabli sor pierres nos piez et envoia en nostre bouche chant novel quant il nos enseigna a orer , c est a dire ice meismes orent li apostres qui dist dieux de pais nos saintefie en parfaite oevre et nostres esperiz entierz en nostre cors et nostre ame soit gardee sanz querele au jour de joisse . 
la piaus et li os de l elephant sont de tel vertu que s on les art , il en chacent les serpenz de nule chose nuisables et envenimee n i puet durer ne demorrer . 
autresi cil qui sont es oevres damedieu et es commendemenz , il tiennent lor cuers purs et nez que nule male cogitacions n i puet entrer . 
amos , li prophetes amos li prophetes dit : je n iere mie fex des prophetes , mais li paistre des chievres . 
c est que li sauvierres dist de soi par le prophete : je n iere mie prophetes , mes diex engendrez de dieu , fex entrailles del pere si comme ysaies dit : tu ies diex et diex est en toi . 
ensement dit : je ne sui mie fiex de prophete , mais filz de dieu le vrai et quant il fu envoiez del saint de son pere et il prist humaine char , donc fu il paistres de chievres , c est paistres de l humain lingnage conversent en pechie . 
les genz qui crurent en li , il les fist oeilles . 
cil qui ne le crurent remainstrent en lor pechiez si comme li bouquet peissent el desert . 
le moierte senefie li cors de crist qu il destraintrent en la sainte croiz et par mort touz les pechiez de nostre char et vivifia nos par son saint sanc . 
quant il fu feruz en son coste de la lance il en eissi sans et eve qui nos est eslavemenz de bauptesme et rachatemenz de nos pechiez . 
de l aimant phisiologes dit que une pierre qui est apelee aimanz et est en zz mont d oriant . 
ele luit par nuit et ne mie par jor car li soulaux li tout la clarte ; 
pour ce ne puet estre trouvee fors par nuit . 
ceste pierre ne la puet seurmonter ne fuz ne fers ne pierre . 
de ceste dit li prophetes : je vi l omme estre sor le mur d aimant et en sa main une pierre d aimant . 
la pierre , c est criz , c est li vrais aimanz qui est asour les vives pierres , ce sont li apostre et li profete , li martir que fuz ne pierre ne fers ne pueent sormonter . 
de celle vraie pierre d aimant sont dites les autres pierres aimantines si com del non de crist sont apelez crestien . 
ce que li apostres dit : je vi l ome deseur le mur d aimant en sa main une pierre d aimant : li aimanz , c est li fiuz dieu et d ome qui prist en la sainte virge nostre char . 
ce qu il dist qu il tenoit en sa main l aimant , c est qu il tenoit lui meismes en sa gloire . 
de ce li monz d orianz ou la pierre d aimant est trouvee senefie dieu le pere de cui tout bien naissent , dont sains pous dist : il seus est sanz el quel la pierre est trouvee , c est criz est el pere est il fiulz dont il meismes dit : je sui ou pere et li peres est en moi . 
en autre liu redist il : qui me voit , et il voit mon pere . 
ce qu el art par jor senefie li descendemenz nostre seingnor et s incarnations qui fu celee as celestieus vertuz . 
car quant il monta es cieus apres la surrection , li angre qui estoient es cieus remes a ceus qui montoient avec lui : qui est cis rois de gloire qui vient atout son vestement rouge de sanc ? 
ce est ce que la pierre est trouvee par nuit senefie qu il descendi es tenebres des cest monde et enlumina l umain lingnage qui seoit en la nuit , ce est en la region de la mort , dont li prophetes dist : pour ce que tu enluminas ma lanterne , sire diex , enlumine mes teniebres . 
nostre sires voirement enlumina la lanterne par son saint sacrement que li deables avoit estainte , ce est l ame et li cors que li sires vivifia par la mistere de la croiz qui est saluz a touz le monde . 
ce que fers ne puet seurmonter la pierre , ce est que nule creature ne puet rien encontre dieu , car par lui sont toutes choses faites et sanz lui n est faite nule chose . 
du louz louz , cist moz de ravissement vient et pour ce par tot droit sont apelees les foles fames leuves qu eles desgastent les boens de lor amanz . 
li leus est forz es pis et foibles es rains . 
il ne puet flechir son chief arriere s il ne torne son cors tout . 
a la foiee vit de proie , a la foiee vit de vent . 
la louve faonne ou mais de mai quant il tone , nient en autre tans . 
li sens de li est tieus que quant elle a ses faons elle ne querra ja proie pres mes loinz . 
s il avient qu ele voit par nuit querre ele va souef au bresil et aus berbiz autresi comme zz chiens apris . 
ele va touz dis contre vent que li chiens par aventure ne sentent la flair de s aleine qu il n esveillent les pastors et s ele marche sour aucun ramisson ou sour chose qui noisse face , ele mort mult durement son pie . 
si oeil luissent par nuit comme chandoille . 
li leus senefie li deables car il a toutes eures envie seur l umain lingnage et avironne les cogitations de feeus qu il descive lour ames . 
ce que li leus est fors devant et floibes derrieres es membres senefie li deables meismes qui avant fu es cieus angles , et ore est mauvais defors . 
li oeil du leu qui luissent par nuit , ce sont les oevres du deable qui sont beles et plaisanz as foles genz et a ceus qui sont avugle des ieulz du cuer . 
ce que la leuve ne prent proie fors loinz quant ele norrist ces faons , ce est que li deables norrist des temporieus biens ceus qui s esloingnent des bones oevres , si comme il fu dist de saint job a qui li deables toli toutes les corporeus sustances qui le peust dessevrer de dieu . 
ce que li leus ne puet flechir son col sanz tout son corps , ce est que li deables ne se puet a nul bien torner . 
li hons a qui li leus tot sa force toute de crier quant il le voit , il pert l aide d aucun qui loinz est , dont meste li hons ses dras a ses piez , si les desflout et fiere yy pierres en ses yy mains , adonc toudra au leu sa forche et son hardement et fuira et cil remaindra seurs . 
esperitel entendement a ci et par allegorie couvient les sens dire : par le leus entendons li deable . 
par les vestemenz que li hons defoule a ses piez , entendons qu il mest jus par confession ses pechiez . 
par les pierres qu il fiert d une main en autre , entendons les apostres et les autres sains , nostre seingnor meismes . 
nos estions devant ce que nostre sires nasqui pour nos de la virge en la poeste au deable et avions perdu la voiz de crier , c est de parler de dieu , car diex ne nos ooit mie pour nos pechiez , ne n apelions ne sainz ne apostres nul en aide , mais puisque diex nos envoia son saint fil , nos desposames par bauptesme l ancien home , dont ferimes nos les pierres d une main en autre , ce est que nos prions les saints li un apres l autre qu il nos aident envers dieu . 
du chien plusours manieres sont de chiens . 
li uns prennent les bestes , li autre gaitent les messons et pour ce aiment lour seingnors . 
dont il avient ja que zz riches hons fu pris de ses anemis et si chien le ramenerent devant tous ses anemis , itelle amor a en chien . 
la langue de li saine sa ploie par lechier . 
li chiens a telle nature qu il remenjue ce qu il rent . 
s il avient qu il trespast eve et il ait pain et char en sa bouche et il en voit l onbre , il cuide que ce soit autre , si oevre la bouche pour prendre et celi pert qu il tient . 
ce que li chiens sane par lui sa plaie , ce sont li prestre qui leschent nos plaies , ce sont nos pechiez , par lour langues , ce est par le preeschement de confession . 
ce que li chiens liez au ventre plaié dedenz le sane , ce est que la parole nostre seigneur esme les secres du cuer de l ome . 
ce que li chiens menjue petit , ce est que li hons doit eschiver trop mengier et trop boivre . 
par nulle entree n asaust li anemis si tost le crestien comme par glouteniee de la bouche . 
ce que li chiens repaire a ce qu il a rendu ce sont cil qui repairent a lor pechiez dont il erent devant confes . 
ce que li chiens let chair en l eve ce qu il tient en sa goule par la convoitise de l ombre qu il voit , ce sont li non sachant et li fol home qui par la convoitise de la chose qu il ne connoissent laissent ce que lor propres est dont il avient qu il ne pueent ataindre ce qu il convoitent et deperdent ce qu il guerpissent . 

