segneurs , or faites pes , que diex vous puist aidier ! 
s orrez bone qui moult fet a prisier si conme charlemaine fist alever garnier , e la franche roine qui moult le tenoit chier . 
l enfant fu preus e sage , en li n ot qu enseignier . 
quant li rois va en bois , ne le vot pas laissier : ou il porte son arc ou il tient son estrier . 
e quant va en riviere , o lui maine garnier : ou il porte l ostor ou le faucon gruier . 
quant le roi veut dormir , garniers est au couchier , e dit chancons e sons por le roi solacier . 
james n orrez tel honme por gent esbanoier . 
quant vint a ce termine qu il pot armes baillier , li bons rois l adouba , ne volt plus delaier . 
de sa cort li donna le plus riche mestier : il le fist seneschal e son gonfanonier . 
celui n oblia mie , ainz prist a chevauchier , avec lui maint baron , car il veut sormarchier les anemis le roi , confondre e abaissier . 
moult estoit preus e sages e larges despensier ; 
desus tous autres honmes est li bruis de garnier . 
en la cort ot zz duc qui ot non berengier ; 
cil fu fiz ganelon , si con j oi noncier . 
e furent conpaignon entre lui e garnier ; 
mes por une pucele murent tel enconbrier dont morurent as armes plus de yy chevalier , et yy yglises arses , confondu li clochier . 
desormes en orrés la chancon conmencier . 
garniers le fiz doon fu de moult grant valor , por sa bonte l amoient li grant e li menor . 
aveques lui avoit maint noble poignaor e maint vaillant guerriant e maint bon vavasor . 
por le bon roi soufri grant peinne e nuit e jor , maint chastel li rendi e mainte haute tor , les anemis du roi fist venir a doucor , de lui les fist tenir con de lor droit seignor . 
moult l enama li rois por sa tres grant valor , e por itant le fist montepleer d onour , si con porrez oir a petit de demor . 
charles li empereres , qui tant ot grans vertus , fu venus de sessone , ou se fu conbatus encontre guiteclin ; 
les sesnes ot vaincus , mes karles de ses honmes i ot asses perdus . 
ocis i fu antoine qui d avignon fu dus ; 
sa fame en devint veve , por l amitie il n orent c une fille cui toute l onor fu . 
en france fu li rois , qui fu viex e chenus , a laon tint sa cort , moult i ot de ses drus . 
or a mandé sa niece que elle viengne a lui ; 
si orra de s onor e saura conment fu . 
aye vet a la cort , la fille antoine au duc , a yy yy chevaliers blans haubers vestus ; 
e portent lor hernois e lances e escus , e font ses chevaus traire a force e a vertu . 
e aye chevaucha le jor zz fauve mul , la sanbue est a or , tote d un chier bofu ; 
e elle ot zz bliaut d orienne vestu : ainz fame crestienne mais si gente ne fu . 
la cort torna sor aus quant il furent venu ; 
li rois sa niece apele , ne fu mie esperdu , dejoste l assist , quiq en fust irascus . 
puis a dit tel parole dont bien fu entendu : ' antoines de valence , " dist karles , ' tant mar fus ! 
grant besoing en aurai , petit avez vescu . 
" " tot ce lessiez ester , " dist bertren de leun , ' ja ne garra de mort ne chauf ne chevelu ; 
mais mariez vo niece e n i atendez plus , si li donnez seignor ou conte ou prince ou duc qui maintiegne la terre a force e a vertu . 
" e karles se regarde , vit garnier jouste lui , e dist li empereres : ' venez avant , mon dru . 
puisque vos adoubai es landes de valbrun , m avez fait grant bataille e fors estors vaincus , e de mes anemis les plus fors confondus . 
je vos donnasse fie s il me fust escheu . 
hui vos croistroi honor de yy yy escus ; 
tenez aye ma niece , la fille au dus . 
" " vostre merci , biau sire , " cil li a respondu ; 
tant encline le roi duques as pies li fu ; 
e karles s aresta , si releva son dru . 
e garniers tent la main , s a la dame recut . 
diex ait ceste dame ! 
si grant painne li crut . 
puisque li rois david ot golias feru e ocis a la fonde , dont li essample mut , e judas machabez le roi antiocus , e gete de londite son conpaignon trassus , ne fu mais d une guerre chevaliers ferus , ne tant barons ocis qui a joie ont vescu . 
la dame fu donnee e receus li fies . 
senses e amauguin e renars e gontiers en sont venus corant jusq au dus berengier , ou jouoit as esches a bernart de rivier . 
' en la moie foi , sire , " dit ses nies , ' moult est li dis remeis dont tant vous ventiés , vous nous avez forment de l enor abeissiez . 
de l onor d avignon n en arez mais plain pie ; 
perdu avez valence e la pucele aien , car il roi l a donnee au fiz doon garnier . 
" cil respont en riant : ' ne l dites mais , biaus nies , car il nenn a en france tant hardi chevalier , tantqu il me sache vif , ja la doie baillier que je ne le ferisse de m espee el chief . 
" e respont amaugins : ' pensez del manacier . 
" il boute les esches e est saillis en pies , corant en est venus au roi qui france tient : ' he ! 
riches empereres , zz mien don vos requier : c est l onor d avignon e la pucele ayen , que me donna li peres tant dis con il vesquie . 
" et karles li respont : ' aiez pais , berengiers ; 
je n i fu ne ne l soi , trop avez atargié . 
" et cil derront la presse , qui le cuer ot irié . 
' ne l pensés , " fet il , ' ja , sire conpains garniers , que vous prenez la fame e la terre bailliez ; 
car hui departiront les nostres amistiez . 
ja ne vivrez o li demi an ne entier que je ne vos en fiere de m espee ens el chief . 
" quant s ot le fiz doon de la mort menacier , il se torna vers lui , doucement respondie : ' par la foi que vos doi , fort vin beustez hier , ou moult avez dormi qui tant avez songié . 
se si tost m ociés con ci me menaciez , dont serez vos la foudre qui descendra du ciel . 
la fame prendrai ge , par les eux de mon chief ! 
dehez ait cui on l offre c il ne l ose baillier ! 
vos estez mes conpains passé yy ans entier : je vous semons as noces qu o moi venez mengier . 
" " je irai voirement , " fet li dus berengiers , ' si vos rooingnerai quant vos serez baingniez . 
tot serez porfendu au brant forbi d acier . 
" en la moie foi , sire , " dist amaugins le brun , ' par le mien enscient , tel plait avez meu dont il seront encore yy chevalier feru , e maint baron ocis qui a joie ont vescu ; 
car la fame est mon oncle e donnee li fu , si que li fiz doon l a oi e veu . 
e se nous ne l avon , moult sera chier vendu . 
" e garniers li respont : ' dehez ait qui i fu ! 
n a chevalier en france de tant fiere vertu que , c il m en apeloit , n en preisse l escu , en une hore de jor ne l en face estre mu . 
" e aie parla si que bien l ont entendu : ' sire dus berengiers , trop avez atendu ; 
avez vous esté mors que soiez revescu trop avez demoré , a droit avez perdu . 
ne chaciez mes le cerf que vos aviez meu , car garniers de nentuel a le sien conseu . 
je ne l quier mais changier quant donné m est a dru . 
" dient par le palais : ' tel pucele ne fu ; 
ja qui l aura a fame ne sera confundu . 
" tant menerent d ayen e l ire e la tencon , estez vous ou palais aubouin e milon - cil sont fil pinabel e neveu ganelon . 
ainz montent el palais que n i ont esperon . 
la ou virent garnier si l ont mis a raison : ' ne vos pensés vos ja de la nice karlon , ne que vous la prengniez ne l enor d avignon , que se vos le faisiez , de mort vos deffion . 
mes c est des dons le roi , que de voir le savon , car il vos doute plus que l aloe faucon . 
vos estez de la geste as yy fiz aymon , q il getét a de france , e maugis le larron ; 
e puis mistrent la terre en feu e en charbon : d orliens jusq a loon n i laissierent maison , a espaus en ardenne geterent mort guion . 
" e garniers lor respont : ' estez en pais , felon ! 
vos e vostre lingnage oceistes buevon , mon oncle debonaire , quant venoit d aigremont . 
e vos estez mi honme por la mor au baron . 
qui le me reprovez , de droit vos en semon . 
" tant demenerent l ire que vint a grant tencon : auboin tent les mains vers le chief au baron , que il le vout saisir par les cheveus en son . 
mais garniers le feri du poing de tel rendon , du sanc qui ist des dens li covri le menton , e moillierent les gueules de l ermin pelicon . 
e le roi lor escrie : ' desevrez vous , baron ! 
" illec fist karles prandre auboin e milon , e geter en la chartre e mener en prison . 
puis enmainne sa niece a la beneicon ; 
celle nuit la fist penre li rois a son baron . 
ce fu apres la pasques , celle feste joiie qui moult est en cest siecle henoree e servie . 
biaus est li tenps flori e l erbe reverdie ; 
bele dame s acesme e vest e chauce e lie ; 
moult est liez e joians qui pres est de s amie . 
karles est a loon conme bons rois e sires , ou faisoit ses conmans e tenoit ses conciles , e a fait atorner les barons de l empire . 
garniers le fiz doon a cel jor fame prise , moult li fist grant henor karles de saint denise . 
aye tint par la main blancheflor la roinne . 
elle avoit afublé zz grant mantel hermine , la vousure est d un paile vermeill d amoravine , moult valent grant honor les pierres qui i sont mise . 
au chief de la cortine , lez garnier , l ont asise , d une part en la sale en tienent lor concile . 
si ennemi l esgardent , moult en ont grant envie . 
dist amauguin li bruns : ' ou est chevalerie conme elle est entre nous remeise e afeblie ! 
miex vorroie morir que a honte estre en vie . 
" estez les vos devant atot lor conpaignie , irié conme lion e plein de felonnie . 
hui mes verrez changier le sens por la folie : ci vient bone chancon s il est qui la vos die . 
la cort fu moult planiere , s i fu toz li barnes ; 
les barons de son regne ot karles acordez , helgot de duneline e l escot guillemer . 
berengiers vint au dois et li sien parentez , il parla hautement e bien fu escoutez : ' he ! 
riches empereres , " dist berengiers , ' oez : tandis con vous servons , e vous nous prametez , e quant nous demandons , adonques nous failliez . 
je ne sai qui nous a de vostre amor tornez . 
n avons mestier en france quant vous nous y haez , miex weil en autre terre vivre a povretez que riches en cestui , honnis ne vergondez . 
" " berengiers , " dit li rois , ' tant ne vous dementez . 
laissiez le plait d ayen car il est trepassez ; 
garniers a yy serors , la plus belle prenez . 
si vos sera nentuel richement refermez , dont vous aurez en fie yy chevaliers armez . 
" e cil jure la virge dont damedieu fu nez que ja le sien lingnage n iert au sien ajostez . 
' s iert li duel esclairiez qui el cuer m est entrez , e mile e auboins de la prison getez . 
tant i a de meffes mon cuer en est conblez . 
mar vit garniers aien e les sienes bontez ! 
mais se ore n en puet du tot estre tornez , il l estovra encui de tel chose parler ; 
s il bien ne se defent , traitres ert prouvez . 
vos ja ne soiez rois s a forches ne l pendez . 
" la cort est grant e noble , s i furent li baron . 
e amauguin li brun conmenca sa raison : ' entendez , empereres , ce que vos conteron : entre moi e mon frere , que tieng par le giron , fumes fil aulori e neveu haguenon , e mile e auboin , fil pinabel le blon , qui tint tote la terre dusqu es vaus de matron . 
il fu jadis ocis por le plait ganelon ; 
ce le forfist li peres , quel courpes i a lon ne savez , riche roi , por quoi di cest sarmon au siege a verberie , sor zz marbrin perron , garniers que je voi la conmenca la raison : seignor , quel la ferons , franc chevalier baron moult par est cis rois fel e plain de traison , de mal e de voidie e de sujection ; 
poi nous leisse de terre que nous tenir doion . 
pres sui que je l ocie , voiant yy conpaignon , en bois ou en riviere , ou la ou nous porrons . 
quant nous l aron ocis , de noiant nous douton ; 
il n a mes c un sol fiz , que moult fieble senton , qui moult par sera liez se servir le daingnon . 
e nous li respondismes : par ma foi , non feron . 
miex volons tous jors perdre que le roi ocion . 
a ce trai a garant auboin e milon que karles fust ocis se nous l otroisson . 
" li rois a fet les contes geter de la prison e venir devant lui por oir la raison . 
li rois a fet les contes de la prison issir e venir devant lui por la raison oir . 
auboin parla primes , qui moult bien fu ois . 
par le mien enscient , si veist tot escrit , la premiere parole ne la recordast si . 
' entendez , empereres , " dist li dus auboin , ' a zz siege a verbiere , sor zz perron marbrin , ne fusmes que nos yy e garniers , qui ce dist : seignor , quel la feron , par dieu qui ne menti ja estes vos par armes corageus e hardi . 
mal nous baillist cis rois , diex le puist maleir ! 
poi nous leisse de terre que nous doions tenir . 
pres sui que je l ocie au soir ou au matin , en bois ou en riviere , s i poons avenir . 
por nient en douteron quant nous l auron ocis ; 
il n a mes c un sol fil , le petit loeis , qui moult par sera liez se le deignon servir , s aidier nous voulez , par tens l estuet morir . 
e nous li respondismes : si m ait diex , nenil . 
miex voulons tous jors perdre que karles soit ocis . 
pres sui que m en conbat se il est contredis . 
" e garniers li respont : ' traitor anemi , recreant t en ferai se diex pleit e je vif . 
" il donnerent lor gages , li rois requeilli . 
e aye fu dolente , onques mes ne fu si ; 
de la poor qu el ot tot li chanja le vis . 
berengiers l en esgarde , par contraire li dist : ' duchese d avignon , moult dechiet vostre pris . 
menbre vous du contraire que l autrier me deis , que chacoie le cerf que garniers avoit pris . 
se se donne que vo dru soit ocis , encore aurai je vos e la terre a baillir ; 
si en prendroi mon droit belement , a loisir . 
" e respont la duchoise : ' tais , fel ; 
por coi le dis miex vodroie estre nonne ou sanz segnor tous dis que je fusse ajoustee a la geste aulori . 
" blancheflor la roinne l entendi , si s en rit . 
la bataille fu prise e li gage donné . 
ez girart de rivier ou descent au degre , qui tint hui e naumur e dinant e ruise . 
e cil fu niez garnier e de sa seror nez , d une fille c ot de nentuel , li barbez . 
s ot en sa conpaignie yy chevaliers armez . 
ainz monta el palais qu esperons eust ostez ; 
l empereres le baise volentiers e de grez . 
entre lui e garnier s asient lez a lez . 
garniers l acole e baise , bel l a araisonné : ' ditez , biaus nies girars , qu avez tant demoré desor tous ceus du siecle devon cest roi amer , qu il a le sien lingnage au nostre ajousté . 
mais li fil ganelon m en ont forment pené , e m ont en ceste cort traitor apelé : demain ert la bataille , li gage en sont donné . 
" " oncles , " ce dit girars , ' moult avez bien ovré ; 
je la ferai por vous de bone volente . 
" " biaus nies , ne porroit estre por zz mui d or conblé ; 
je la ferai mon cors , qu ainsi est porparlé . 
" " he las ! 
" ce dit girars ' dont ai trop demouré . 
ha ! 
barnage de france , conme avez oublié le grant duel de rollant , guerpi e trespassé ! 
trop ont li traitor en grant cort conversé ; 
pendu deussent estre bien a yy ans passé : demain eincois le vespre seront au doi monstré . 
" dist amauguin le brun : ' trop en avez parlé . 
n a chevalier en france n en la crestiente que je , en bone cort , n en face coi ester . 
demain , ainz miedi , en aurez tuit assez . 
" haut demainnent entr eus e l ire e la tencon . 
berengiers contralie garnier le fiz doon : ' en moie foi , garniers , ne dirai se voir non : se au roi remenbrast de vo pere doon , de l asaut qui fu fait a nentuel sa maison , de l orgueill vos consins , les yy fiz ainmon , ja n eussiez sa niece ne l enor d avignon , dame aye , la duchese a la gente facon . 
" e garniers lor reproche lor pere ganelon , qui porta le mesage au roi marcilion , dont furent mort a glaive li yy conpaignon . 
e respont l empereres : ' estez en pais , baron ! 
ja nen ert fin ne pes , acorde ne pardon , ne nulle decevrance se par bataille non . 
" la cort s en est alee de loon a soison ; 
blancheflor la roinne e aye d avignon au baron saint gervais tornent a oroison . 
ce fu a une feste du baron saint basile , garniers le fiz doon a faite sa vegile ; 
la messe li chanta li evesques morises . 
il offri de besans qui bien valoit yy livres , e aie la duchoise e noches e afiches : encor sont el monstier en saintes filatieres . 
e li fil ganelon e auboin e miles sont venu au palais quant la messe fu dite ; 
devant le roi jurerent , si que francois l oirent , que garniers vot mordrir le roi par felonnie . 
e li dus rejura , por son cors escondire , onques a karlemaine ne quist mort en sa vie . 
e auboin s arma , qui ne se tarda mie : il vesti zz haubert dont blanche fu la tire , e laca en son chief zz vert elme d aufrique - devant , ens el nazel , reluist une bericle . 
une espee trenchant li caint ses freres miles qu aporta ganelon , son oncle , de marcille ; 
a son col pent l escu qui fu reinbaut de frise ; 
hante avoit grosse e roide dont li acier brunie . 
on li a amené le bai de monsenie , e auboins y monte de si grant legerie qu il n i bailla estrier ni arcon n i prent mie . 
qui oist le parage con hautement s escrie : ' fiz a bon chevalier , ne recroiez vous mie ; 
car si n estes vaincu , vo geste arez honnie . 
" e respont auboins : ' seignor , ne l dites mie ; 
encui saura garniers de ma chevalerie , sanz clers e sanz evesques , a m espee forbie . 
" estez les vous ou pre o lor grant baronnie , e sonnerent lor greilles moult haut , a la bondie tot premerainement vint auboin el chanp . 
e garniers s adouba a loi d onme vaillant : il vesti une broigne fort e roide e tenant , qui onc ne fu faussee par nulle arme tranchant ; 
il laca en son chief zz vert hiaume luisant qui fu a zz juif qui tint jerusalant , - cil de la l apeloient matol le fil matant zz paiens le trouva en l ostel abrahant , en zz sarquel vermeil ou ot jut longuement . 
e a caint une espee afilee e trenchant ; 
en l escu de son col ot paint zz lyon blanc : hante avoit grosse e roide e gonfanon pendant . 
on li a amené rosenet le bausant . 
garniers fu adoubez e bien e noblement , e ses destriers li fu amenez en present ; 
e li dus y monta tant legerierement q ainz n i bailla estrier n a arcon ne s i prent . 
li chevaus donne zz saut quant le chevalier sent ; 
e girars e si honme le sivent bonnement qu il n i ait traison ne nulle estrange gent . 
quant il ist de la porte , si va dieu aourant , e encline le ciel , e mercie sa gent . 
estez le vous el chanp ou auboins l atent . 
moult par fu grant la noise e li cris e li ton quant furent mis ensenble li chevalier baron . 
garniers vit auboins , si l a mis a raison : ' vassal , vos m avez mis en grant torblacion ; 
vos e vostre parage doint diex maleicon , quant m apelastes onques de nulle traison ! 
e por coi le pensastes , di , encrinmé felon , que je la mort querisse l empereor karlon certes , je ne l feisse por or ne por mangon . 
vos e vostre est plain de traison . 
" e respont auboin : ' nous le vous mosterron . 
" il broche le destrier des tranchans esperons , e garniers le fauvel qui li cort de rendon , que des escus percierent le taint e le lyon . 
auboin fiert garnier par tel devision que del flanc li trencha par deseure l arcon ; 
e garniers le refiert en guise de baron , que parmi le coste li met le gonfanon e le bon fer tranchant de la lance zz troncon , e que deriere au dos li pecoie l arcon , si trancha au cheval l eschine e le crepon . 
le cheval trebucha souz auboin adon , e auboin se drece , petit jut ou sablon . 
grant honte ot quant cheu le virent li baron , e de ce que il ot perdu son aragon ; 
par mautalent jura le cors saint semion qu il en rendra garnier moult apre guerredon . 
il a traite l espee qui li pent au giron , qui fu bonne e tranchant , plus luisant d un glacon . 
puis apela garnier par contralioyson : ' par dieu , " dist il , ' garniers , ja ne vos celeron : on vous soloit tenir a mont hardi baron ; 
la proece n est pas en tel la cuide lon . 
prest le sui de monstrer a droit e a raison . 
mon cheval avez mort par fine traison ! 
par celui saint apostre c on quiert el pre noiron , se vous ne descendez delez moi el sablon , a ceste moie espee dont a or est li pon aura vostre cheval zz autel guerredon . 
que de die soit maudit , qui souffri passion , la main du chevalier e le bras e le pon qui lait son aversaire e ocit l aragon ! 
mes se vos descendez lez moi , je l vos pardon . 
si seron pie a pie , ainsi nous abatron ; 
si n iert une bataille de failli chanpion , que vos avez trouvé en moi tel conpaignon qui ja fera dolent dame aye d avignon . 
e vengerai de vos le roi de monlaon , que vosistes mortrir jadis par traison ; 
mes je le vengerai ainzque nous departon . 
se vos estes leupart , je voel estre lion : or a chacun a point trouvé son conpaignon . 
" " par ma foi , " fet garnier , ' e je descendrai don : je croi que ce sera a vo maleycon . 
" a ce mot descendi li dus de l aragon puis l atacha lez lui , a zz arbre selon , e a traite l espee dont a or est le pon : or sera la bataille cors a cors el sablon . 
si en soit diex au droit par sa redenpcion ! 
a genoillons se met dame aie d avignon , e proie damedieu qui souffri passion qu il garisse de mort garnier le fiz doon e envoit male honte as parens ganelon , qui sus li orent mis , a tort e sanz reison , que il devoit mortrir l empereor karlon . 
dame aie la duchese se fu agenoillie , par devers orient a sa face drecie . 
damedieu le poissant moult doucement deprie qu i li gart son seignor qu il ne perde la vie . 
auboyn vint a lui par mont grant felonnie , e a haucié l espee qui luist e reflanbie , a garnier de nentuel a fet une envaie . 
grant cop li va donner sor la targe florie que garniers seur sa teste ot por le cop lancie , desoz la bougle d or la li a pecoie , une piece enporta a l espee forbie ; 
de la feri l espee sor l iaume de pavie , a l iaume n a mefet la monte d une alie ; 
lez la senestre espaule est l espee glacie , yy mailles enporta de la broingne treslie , du trumel de la cuisse enporte une partie , si que li sanc tot cler contre terre en rougie ; 
l esperon li coupa bien plain doi e demie ; 
l espee fiert a terre de si grant escuillie grant demi pie l enbat dedens la praerie . 
tot chancela garniers , mes il ne chei mie . 
quant son neveu le voit , girars chiere hardie , ne fet a demander se au cuer li annuie ; 
a li meisme dit , basset , a vois serie : ' he ! 
garniers de nentuel , quele la t a paiee ! 
se ne vos en vengiez , par dieu le fiz marie , je morrai de corroz , a ce ne faurai mie . 
je vos requis orains , en la sale voutie , que por vous conbatisse a l espee forbie . 
pleust au roi des ciex e sa mere marie que je fusse por vous sous vo targe florie ! 
je cuit que la bataille fust assez tost faillie . 
" francois en ont parlé e la chevalerie : s auboyn ne fust nez de si fele lingnie , n eust tel chevalier jusques en tabarie . 
dame aye d avignon a la color changie , e proie damedieu , le fiz sainte marie , qu i li gart son seignor que li glos ne l ocie . 
dame aie d avignon a la color muee quant elle d auboin a veu la colee . 
damedieu reclama , e la virge honoree , qu i li gart son seignor dont ele est espousee e confonde auboyn a la male pensee , e toute sa lingnie soit de feu alumee , qui ont par tantes fois douce france troublee . 
par eus fu mort roillans a la chiere menbree e le conte olliviers c est verite prouvee e tous li yy per de la terre honoree . 
' sire diex , " dit la dame , ' plaise vos e agree , si con de mon seignor vos savez la pensee , que il en ait l enor , hui en ceste jornee . 
" e garniers de nentuel a la bone pensee , qui avoit du gloton asenti la colee , e si voit entor lui de gent tel assenblee , e il ot la murmure , le brait e la criee , plus li est de la honte qu il n est de la colee . 
auboyn recuida recouvrer de volee , mais garniers li donna seur l iaume d aquilee grant cop e merveilleus de sa tranchant espee ; 
le cercle li trancha qui fu de bonne ouvree , e li glos auboyn a la teste tornee ; 
par ce li fu la teste quant a ce cop sauvee . 
par desous le haubert descent la bone espee , yy mailles li trancha de sa broigne safree , e l en y a tailliee toute la gironnee . 
par devers le trumel l espee est rendiflee . 
garniers l en abat jus une tel charbonnee du braion d une truie n eussiez tel denree ; 
l esperon li trancha , en terre fiert l espee , pres de pie e demi est en la terre entree . 
auboyn chancela , a male pensee , e de l un des genous est cheu en la pree ; 
dont sa geste fu moult corocie e troublee . 
si en parlent li per de france la contree ; 
li uns a dit a l autre : ' virge beneuree que feistes de dieu la saintime portee , metez pes en ces yy si vos plest et agree , car se li uns des yy y a la vie outree , on ne verra mais tel en france la contree . 
" dame aye d avignon esgarda la colee que garniers a donnee auboyn de l espee , e de l un des genous fu volez en la pree ; 
la mere damedieu en avoit merciee . 
quant auboyn li glos se sent adomagier du cop que li donna le fiz doon , garniers , par force e par vertu du brant forbi d acier , qui l a fet d un genoill a terre agenoillier e par les yy narines li fet le sanc raier , li glos en a tel duel le sens cuide changier . 
dont jura damedieu , le pere droiturier , que se il ne se venge , ne se prise zz denier . 
a ce mot enpoingna le brant forbi d acier , tost e delivrement est venus a garnier . 
le cop qu i li donna li voloit vendre chier : bien li cuida la teste a premier cop tranchier , mais garniers tent encontre son escu de quartier , e li glos y feri de l espee d acier con cil qui de l espee se savoit bien aidier . 
parmi trancha l escu conme zz rain d olivier ; 
d iluec a fet l espee sor le hyaume glacier , que les flors e les pierres en a fet trebuchier , le cercle li trancha - n i valut zz denier du cuir e des cheveus li enporte a l acier , le sanc vermel li fet de la teste raier . 
se ne tornast l espee el poing au pautonnier , enfreciques es dans n i lessast que trenchier . 
plus de yy pies est reculez garniers . 
a ce mot auboyn li conmence a huchier : ' vos , garniers de nentuel , je croi a mon cuidier que karles vous a fet a tel aconpaignier qui vos fera encui si fort escot paier dont convendra dame aye d avignon lermoier , e trestous vos parens , si con j ai en cuidier . 
tu pues par zz sol point ta vie respitier : rent moi ynelement ton brant forbi d acier , e te clainme vaincu , voiant maint chevalier . 
moi e mon grant , qui tant fet a proisier , irons a karlemaine por toi merci proier . 
je li dorrai eincois de besanz zz sestier que ne te perdoint s ire a petit de targier ce que tu confessas de li tuer l autrier e que tu le devoies par poisons engignier . 
fai lai ysnelement , je le te lo , garniers ; 
e se tu ce ne fais , saches sans mencongier ja te porfendrai tot de m espee d acier , que dieu ne saint ni herbe ne t i ara mestier . 
" garniers a d auboyn la renporne entendue , e si a la colee bien du gloton sentue ; 
le sanc voit de sa teste cheoir sor l erbe drue . 
or sachiez que garniers en a grant ire eue . 
adont fiert auboyn de s espee molue ; 
li glos li a la targe a l encontre tendue , li dus garniers li a par le milleu fendue . 
sor le cercle de l yaume l espee est descendue , ensement li trancha con fust une laitue ; 
par si tres grant reidor l espee est descendue que la senestre oreille li a du chief tolue . 
dont li a dit garniers a la fiere veue : ' par dieu , sire auboyn , m espee avez sentue . 
encor ne l avez vos pas a droit conneue ; 
mes se il plest a dieu e la virge asolue , vos la connoistrez miex ainzque nuit soit venue . 
mar avez contre moi traison esmeue ; 
il vous vausist miex estre en ynde la perdue . 
au premier larrecin que ferez , de venue serez tantost pendu : ce est chose seue . 
vos n avez c une oreille , l autre vous ai tolue . 
vo loiaute sera encui aperceue , e la grant tricherie de vous reconneue . 
si soit l ame de moi du cors dieu asolue que onques traison par moi ne fu meue . 
" auboyn a grant duel quant la parole entent . 
s oreille voit a terre , dont a le cuer dolent , onques mes n ot tel duel en trestout son vivant ; 
il jura damedieu , le glorieus poissant , que se il ne s en venge , ne se prise noiant . 
venus est vers garnier moult enragiement , de sa tranchant espee le fiert si roidement amont sor son escu que tres parmi li fent , e de l yaume du chief une piece ensement . 
s or ne tornast l espee el poing au soduiant , il eust mort garnier , dont fust domage grant . 
mes l espee torna si conme en resortant , fors du poing li vola malgre son nes devant ; 
adont fu auboyin esbahi durement . 
repenre la cuida , mes trop ala tarjant que garniers de nentuel l avoit levee avant . 
la soue met ou feurre , l autre va paumoiant , a auboin escrie : ' dans glos , n irez avant . 
ca me lerez la teste se diex le me consent . 
" mes auboyn estoit hardis e conbatant : vers son cheval s adrece qui se gesoit el chanp , e a pris une mace qui a son arcon pent . 
mes achart e handre , qui furent si parant - cil furent fil maquaire se l estoire ne ment cele part sont venu a yy de lor gent ; 
ja ociront garnier se dieu pitie n en prent . 
si eussent il fet sanz nul delaiement se ne fussent les gardes qui bien gardent le chanp , qui honme furent karle e furent plus de yy . 
a l encontre lor sont saillis ynellement , la mellee conmence e la noise s estent . 
tost en orent le pis li felon soudoiant : yy en ont mort a l enconmencement , e les yy en prison furent mis laidement . 
karles jura la barbe qui au menton li pent que il ne bevra mes ne clare ne piment tantqu il ara fet d eus tout son plain jugement . 
auboyn e garniers furent encor ou chanp . 
auboyn fu ou chanp , qui fu frere milon , e fu cousin maquaire e neveu ganelon , qui fist en renchevaus la male traison dont furent mort a glaive li yy conpaignon . 
li glos tint une mace de cuivre e de laton que il ot aportee pendant a son arcon ; 
par mautalent en fiert garnier le fiz doon , desor son elme li donna tel fraion que si fu estordis garniers le fiz doon que il est d un genoil cheu a genoillon . 
se li glos recouvrast , mort eust le baron ; 
mes garniers se dreca sanz nulle aresteson , e a haucié l espee qui ja fu au gloton . 
auboyn a feru , car ne het se lui non , ainsi conme diex volt , le roi de tot le mon , que le poing li copa , dont je fis mencion , a quoi il tint la mace ; 
si li en fist mongon . 
a terre chiet li glos tres enmi le sablon . 
de celui cop a joie dame aie d avignon , elle ne fust si liee de tot l or d aragon . 
auboyn une piece se jut en pasmeson , e quant il resperit , si dist en sa raison : ' ne me touchiez vous plus , gentil fiz de baron , e je confesserai toute la traison par quoi je vous avoie merlé au roi karlon . 
faitez moi ci venir karle de monlaon . 
" e les gardes ont dit : ' volentiers le feron . 
" karlemaines vint la , o lui le duc naymon e des barons de france assez e a foison . 
e l emperere apele auboyn le gloton : ' vassal , " dit karlemaines , ' di ta confession . 
por quoi merlas a moi garnier le fiz doon " ha ! 
sire , " fet li glos , ' le voir vos en diron . 
je mis sus a garnier la mortel traison qu il vos voloit ocire d espee ou de poison , e si vos dirai , sire , par quel condicion : je le cuidai ocire en ce chanp a bandon , e si cuidai avoir dame aye d avignon . 
je l eusse donnee a mon frere milon qui la deust avoir par droit e par raison ; 
por tant que vos jadis l en feistes le don , bien la deut avoir par droit e par raison . 
car sachiez que mon frere est loial e preudon , ni onques n i pensa nule rien se bien non ; 
il n a culpe en ce fet que le celerion ce fet me fist enpenre aquart e hondrion , ceus que vos avez mis hui en vostre prison ; 
par ceus ai ge perdu e l oreille e le pon . 
e vos , soiez honnis , empereres karlon , se vos ne lor rendez de ce fet guerredon . 
je me rent por vaincu par devant maint baron ; 
por ce ne di je pas que cuide avoir pardon , ne a l ame de moi nulle remission . 
se je vois en enfer , selon m entencion , je trouverai laiens mon oncle ganelon , pinabel de sorence e mon parent guion : nous seron moult grant geste en cele region . 
mes je descorpe bien mon chier frere millon . 
se l ame de moi ait au jugement pardon , mon frere n i pensa onques riens se bien non ; 
le fet esvint par ceus c on a mis en prison , e par ensement que le celerion " barons , " dit karlemaines , ' prenez moi ce gloton , e me faites les yy geter de la prison qui mistrent sus garnier la male traison e le voudrent ocire ; 
si est droit e reison que chacun d eus en ait tantost son guerredon . 
or tost si les menez tous yy a monfaucon ; 
que par l ame pepin mon pere , le baron , je ne mengerai mes de char ne de poisson si aront lor deserte d avoir lor guerredon . 
" e cil ont respondu : ' volentiers le feron . 
" " barons , " dit karlemaines , ' bien est raison e drois de ceus qui ont mespris la venjance prenois . 
auboyn se confesse , si con vous entendois , que ce li firent faire li gloton maleois qui sont en ma prison . 
par dieu qui fist les lois , il en seront destruit , tant weil que vos sachois ; 
e auboyn ov eus , li felons maleois . 
mes millon n i a coupes , si con vous entendois ; 
son frere le descorpe , si est raison e drois que ne li soit james reprochié de francois . 
" " sire , " dient li per , ' vos en ferois vo chois . 
" adont sont amené li gloton maleois ; 
auboyn devant toz fu atelez encois , lui e les maus glotons trichieres maleois , ne furent trainés ne pendus c une fois . 
e mille fet trosser pres d un mui de mensois , a karlon les tremet qui de france fu rois . 
karles prist le present , mes ainzque soit mois , se damediex n en pense , le conperra li rois e si fera garniers de nentuel , le cortois . 
or vient bonne chancon , mesque vos entendois ; 
james par jouglaor nulle meillor n orrois . 
li rois fet le present e penre e estoier que li envoia mille , le felon pautonnier . 
en iceli present avoit maint bon denier que puis conpera karles , si fist li dus garniers , si con porrois oir a petit de targier . 
karles a por milon tantost fet envoier , e li manda li rois qui a france a baillier viengne parler a lui en son palais plenier . 
e millon si a fet , qui ne l osa leissier . 
li rois l asist lez lui en son palais plenier , puis li a dit li rois , oiant maint chevalier : ' miles , " ce dit li rois , ' je sai sanz mencongier vos estez d une geste ou il a maint princier , e si avez sous vous tel terre a justicier dont vos poez mander de gent yy millier . 
por la grant loiaute que j oi de vos noncier , que n avez ou fet corpes de cest estor premier de quoi on a destruit maint vaillant chevalier , de ce fet vous clain quite de bon cuer e d entier ; 
descorpé vos en a tel que ne weil noncier . 
vos ne vos devez pas corocier s on fet a zz mauves sa droiture paier . 
e je deffens a tous en mon palais plenier que le vous doie nus nullement reprovier . 
je vos conmant con rois , e deproi e requier que vos d ore en avant soiez amis garnier , le seignor de nentuel que je par ai tant chier ; 
entre vos yy e nayme soiez mi conseillier . 
par si faite raison con ja m orrés noncier , je vous afi con roi que la prime moillier que vos vorrois avoir en mon pais plenier , por qu elle n ait mari , loiaument , sanz trichier , que je la vous dorrai de bon cuer e d entier . 
e soiez bons amis plus que n estiés yer . 
" " sire , je m i acorde , " ce dit le pautonnier , dont les fet devant lui karlemaines baisier ; 
mes ce fu pais sanz foi , si con m orrez noncier , que puis en fu ocis en traison garniers . 
a icele parole ez vous zz messagier qui monta les degres du grant palais plenier ; 
karlemaine demande , on li va enseignier , e li mes devant lui se cort agenoillier . 
ja dira tel parole a petit de targier qui moult corouca puis le gentis dus garnier e aye d avignon , sa cortoise moillier , si con porrois oir a petit de targier . 
le mes vint devant karle en la sale pavee , qui ot fet sa justise d auboyn la jornee , dont sa lingnie est moult corocie e troublee . 
por quant au duc garnier orent fet l acordee , mes ce fu une pais de traison forree . 
li mes a une leitre au roi el poing plantee ; 
e karles la fet lire , quant la cire ot froee , a zz sien chapelain qui li a recordee . 
a karlemaine a dit : ' n i doi faire celee : rois enseys vous mande colongne la lee que felon sarrazin li tolent sa contree . 
por diex , secorez lai si vos plest e agree . 
en convant li eustez , jadis une jornee , que se de sarrazins sa terre estoit gastee , vous le secorriés , vos e vo gent armee . 
" " tot ce fu voir , " fet karles , ' par ma barbe merllee . 
" au messagier a dit : ' escoute ma pensee : va , di a ton seignor ainz quinzainne passee li ferai ge secors , par la vertu nonmee , o moi yy yy de bonne gent armee . 
par garnier i sera m oriflambe portee , milon venra o nous a iceste assenblee . 
" " ire , " ce dit li glos , ' si soit con vous agree . 
" adont fu la gent karle ynelement mandee , plus de yy yy mile a on sa gent esmee . 
karlemaines conmande que l ost soit aroutee , a garnier de nentuel l oriflambe a livree . 
dame aye d avignon a li dus apelee : ' alez a avignon , ou vos serez menee ; 
foucon e guinemers a la chiere menbree e girars de riviers a la bone pensee vos menront a nentuel , si vos plest e agree , a yy chevaliers de mesnie privee . 
" " sire , " ce dit dame aye , ' si soit con vos agree . 
" au partir de garnier mainte lerme a ploree . 
karles esmut son ost , sa gent sont aroutee , o lui s en va millon a la male pensee . 
amauguin e senson ot dit a recelee que de lor gent yy yy soit tantost aprestee , qui s iront enbuchier ens el bois de valpree . 
yllec sera dame aye saisie e atrapee , e la gent qui l amainnent soient a mort livree . 
e il ont respondu : ' il nous plest e agree . 
quant vous serez dela , en cele autre contree , pensez conment garniers ait la vie finee . 
dame aye d avignon vous sera bien gardee ; 
si tost con revenrez en france la loee , nous feron tant a karle , par la virge honoree , que dame aye sera vo mollier espousee . 
" 
