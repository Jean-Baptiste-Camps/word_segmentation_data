li premiers livres enseingne a eslire les jovenciaus , de quels liex et quels chevaliers on doit prendre et prouver et de quels usages d armes on doit esnseignier et aprendre . 
li secons livres contient la coustume de l anciene chevalerie et enseigne comment on doit ordener l ost de gent a pie . 
li tiers livres espont toutes les manieres des ars qui sont necessaires et pourfitables es batailles que on fait par terre . 
li quars livres raconte tous les instrumens et les engiens de coi on puet assailir et deffendre les cites et baille empres les commandemens des batailles que on fait par navies et devés savoir que en toutes batailles multitude d ommes et soient fort et vertueus se il n ont apris des armes ne puent pas valoir a victoire conquerre comme font art et usage . 
li premiers chapitres devise comment et pour coi li ronmain vainquirent toutes gens . 
li secons aprent de queles regions on doit eslire chevaliers . 
li tiers enseigne li quel chevalier doivent miex valoir ou cil des chans ou cil des cites . 
li quars de quel age on doit eslire chevaliers . 
li quins de quel estature on doit les jovanciaus prouver . 
li sisimes comment on doit connoistre au voust et a la fascon dou cors li quel font miex a eslire . 
li septismes de quels ars ou de quels mestiers on doit eslire ou refuser chevaliers . 
li vuitismes quant on doit les chevaliers esleus saignier pour estre receus en lor office . 
li nuevismes comment on doit les nouviaus chevaliers faire hanter et user l art de chevalerie et aprendre les a courre et a saillir . 
li dizimes de l usage de noer . 
li onzimes comment li ancien assaoient les nouviaus chevaliers as escus fais de verges et as piex li . 
douzimes comment li chevalier doivent ferir . 
li trezimes comment on doit as chevaliers enseignier le maniere et l usage dou gieu que on apelle armeure . 
li quatorzimes comment on doit les chevaliers enseignier et auser a geter gavelos . 
li quinzimes comment on doit les chevaliers enseignier a traire saietes . 
li sezimes comment on doit aprendre as chevaliers la maniere et l usaige de geter pierres en fondes li de l usage des plommees . 
li disevuitismes comment on doit les chevaliers auser a monter sor les chevaus . 
li disenuefvismes comment on doit les chevaliers aprendre a porter fais . 
li vintismes de quels manieres d armes li ancien userent . 
li vinteunimes de la garnison des herberges li vintedeusimes en quel lieu on doit les herberges asseoir . 
li vintetroizimes quel fourme les herberges doivent avoir . 
li vintequatrismes coment on doit les herberges garnir . 
li vintecinquismes comment on doit les herberges garnir quant li anemy sont pres . 
li vintesisismes comment on doit les chevaliers auser a garder les ordes entr eus en l ost . 
li venteseptismes par combien d espace li chevalier doivent aler et revenir et quantes fois il se doivent auser le moys quant il issent hors pour aprendre a garder en alant lor ordres et lor rens . 
li vintehuitismes de l ammonestement de la chevalerie et de la vertu as rommains par boneur . 
Li ancien ont esté coustumier de metre en escrit les choses qu il pensoient qui fussent bones a savoir , et en faisoient livres , puis si les offroient as princes . 
Car se li empereres ne les eust avant veus et confermés , il ne fussent pas receu ne mis en auctorite . 
N il n appartient a nul home savoir milleurs choses qu il fait as princes de cui la doctrine puet pourfiter a tous les sougiez . 
ensi le fisrent volentiers octeviens augustus et li bon prince qui furent apres lui , si comme il appert par mains examples . 
ainsi crut es escrivains maniere de parler bien et bel , quant il n estoient pas blasmé , ainchois estoient loé par le tesmoing des roys de leur hardement . 
par ceste samblance sui je esmeus , car quant je regard vostre debonairete , qui plus puet pardoner au hardement des escrivains que nuls autres , de tant me sambla il que je pooie bien pres d aussi seurement escrire comme li ancien escrivain , et senti a painnes que je fusse plus bas ou mendres qu il ne furent . 
si ne convient il pas en ceste oevre user de biaute de paroles , mais il convient travail ententiu et loyal a ce que les choses qui sont espandues ou envolepees et celees es hystoires des divers aucteurs et qui enseingnent la science des armes puissent estre mises en apert pour le commun pourfit de romme . 
pour ce nous efforsons nous a moustrer par titres et par chapitres la coustume que li ancien avoient en eslire et en auser les nouviaus chevaliers , non pas pour ce , empereres qui onques ne fus desseus , que tu ne saches bien ses choses , car ensi comme tu les ordenes de ta bone volente pour le sauvement du commun , ainsi les tinrent et garderent jadis cil qui firent l empire de romme , mais pour ce que tu puisses trouver en cest petit livret tout quanque tu crois que on doie querre des choses tres granz et qui tous jours ont mestier a deffendre l onneur de l empire de rome . 
nous ne veons pas que li pueples des rommains ait vaincu et mis au desous toutes les terres du monde par nulle autre chose que par la hantance des armes et par la science de bien ordener leur herberges et par l usance de chevalerie . 
car li rommain , qui n estoient c un petit de gent , que peussent il valoir ne avoir valu contre la multitude des fransois comment se peussent il oser combatre , li rommain qui sont petit de cors , contre la longueur de la grandesce des alemmans certes li espainol valent miex que nostre gent , et non pas seulement de nombre de gent , mais de force de cors . 
ne nous ne eumes onques tant de barat ne si riche ne fumes comme li affriquant . 
ne il n est pas doute que li grieu ne nous aient tous dis vaincu et sormonté en ars et en sciences . 
mais contre toutes choses nous valut sagement eslire nos nouviaus chevaliers et enseignier leur usage des armes et enforcier les par hantier les armes chascun jour et essaier et connoistre chascun jour tout avant as chans toutes iceles choses qui puent avenir en ost ou en bataille et pugnir les pereceus en prenant venjance . 
car la science de ce qui appartient as batailles nourrist hardement de batillier . 
nuls ne redoute a faire ce dont il a fiance qu il ait bien apris a faire autre fois . 
car en estri de batailles peu de gens bien ausees de batillier sont prest de conquerre victoire , et grans multitude de gens rudes qui riens n ont apris d armes est tous jours abandonnee a occision et a peril . 
ordenance de ces choses requiert que nous dions premierement de queles provinces et de queles nacions on doit eslire chevaliers . 
certainne chose est que il a en tous liex de bons et de mauvais , de preus et de pereceus , et la contree dou chiel n aide pas sans plus a la force des cors , anchois vaut moult a la force des corages . 
et pour ce ne volons nous pas trespasser ici ce que li tres sage homme en ont esprouvé . 
il dient tuit que les nacions qui sont voisines au soleil sont moult sages , mais eles ont mains sanc que moult d autres pour la tres grant chaleur qui les seche , et pour ce n ont il fermete , ne fiance en batillier de pres , car il redoutent moult les plaies pour ce que il sevent bien que poi ont sanc . 
mais a l encontre li pueples devers septentriun , qui sont loing des ardeurs dou soulail , sont plus desconsillié et mains sages , mais il ont plus grant habundance de sanc , et icist sont tres prest a batillier . 
donques vient il miex eslire chevaliers de plus attemprees regions , qui aient assez sanc pour despire les plaies et la mort et science ou sagace ne leur puisse faillir qui les tiegne atemprés es herberges , qui moult pourfite par conseil es batailles . 
si ensieut a enquerre li quel homme sont plus pourfitable a estre chevalier , ou cil des chans ou cil des cites ; 
mais je ne croi pas que de ceste partie puissons nous douter que li pueples champestres ne soit plus convenables que cil des cites , car il sont norri hors des delis as chans , a l air , es painnes et es travaus , et seuffrent le soulail et despitent les umbres , ne ne sevent riens de biangni ne de delices , et sont de simple corage et se tiennent a paié de peu et ont les menbres endurcis a souffrir toutes manieres de travaus , et sont coustumier de porter fais et de faire fosses as chans . 
toutes voies il est mestiers aucune fois et convient que on constraingne ceaus des cites a venir as armes , et puisqu il sont mis au non de chevalerie , il doivent premierement aprendre ensemble a labourer , a courre et a saillir et a porter fais et a souffrir le solail et la poure et user de peu de viande et champestre , et demeurent aucune fois hors a l air et aucune fois es pavillons . 
et quant il averont bien apris l usage des armes , se li tans de batillier est lointains ou se li os doit aler loins , il doivent estre moult detenu as loys et as coustumes champestres , et les doit on mettre loing des qui sont es cites , pour ce que force lor croisse ainsi as cuers et as corages . 
ne si ne puet on pas noier ne ne doit que li ronmain , empres ce que romme fu faite , ne soient tous jours alé de la cite a la bataille , mais lors n estoient il pas brisié de nuls delis . 
et quant li jone homme avoient cuelli sueur par cours ou par hanteis champestres , il s en aloient baignier el tybre et se lavoient illuec en noant . 
uns meismes hons estoit batilliers et arreres de chans et muoit sans plus ses instrumens . 
dont il avint que la dignite de dicteur fu offerte a quince la ou il aroit son champ . 
donques appiert il bien que li homme des chans valent miex a enforcier l ost que cil des cites . 
car cis redoute mains la mort qui mains a conneus de deslices en sa vie que cis ne fait qui ne set que meschiez de cuer est . 
or est a enquerre de quel eage on doit eslire chevaliers . 
et certes se l anciene coustume fait a garder , on les doit contraindre a estre esleus quant barbe leur commence a poindre . 
car les choses que on aprent en enfance sont retenues plus isnelement et plus parfaitement . 
apres ce on doit faire assaier les chevaliers a saillir et a courre avant ce que li cors deveingne pereceus par eage , car isneletes et usage font le bon batillier . 
on doit eslire les jones hommes , si comme dit salutes , pour apenre les en jouvent , et quant il estoient jadis poissant de batillier , il apprendoient as herberges la chevalerie par l usage de travail . 
et si vient miex que li jones hons bien usés d armes se plaingne de ce que eages de batillier ne li est mie encore venus que ce qu il se peust plaindre que cis eages li fust ja trespassez , et doit li jones hons avoir esperance d aprendre toutes choses . 
car li ars des armes n est pas petite chose ne legiere a aprendre , soit d enseignier homme a cheval ou a pie , portant arc ou escu , d aprendre lui toutes manieres d armeures et tous giex et tous poins , et qu il ne guerpisse pas son lieu , que il ne tourblesce les ordres , et qu il gette par grant force le gavelot la ou il le veut ferir et qu il sache faire fosses et fichier piex et bien traitier son escu et flechir et destourber par cops traversains les gavelos que on gette . 
et quant li jones chevaliers sera ainsi apris a batillier contre tous anemis en ost , il ne li tournera mie a paour , mais a delit . 
certaine choses est que cil qui ont esleus les plus lons chevaliers comme de . 
yy . 
pies de lonc ou de . 
yy . 
pies et . 
yy . 
pouces pour gouverner les elles de lor batailles ou pour metre les es premeraines compaignies des legions y ont tous jours eu damage , mais lors estoit la multitude plus grande et plus large et plusour sivoient lors la chevalerie armee , ne li citoyen n avoient pas encore triués ne esleus les plus vaillans jovenciaus . 
donques requiert li besoins et est mestiers que on ne doie pas tant avoir de regard a la grandeur de l estature de l home comme a la fourme du cors , ne nous ne sommes pas deceu en ce . 
car omer meismes tesmoingne que thideus estoit assez petit de corssage , et si estoit il moult fors et moult preus as armes , et bien y parut quant il ala el message a thebes au roy ethiocles de par polinices , son frere , car il occist et desconfist par son cors seul . 
yy . 
chevaliers qui le gaitoient a un mal pas por occire . 
cils qui doit eslire les chevaliers se doit moult prendre garde au vis , as yex , et a la formacion de tous membres , qu il eslise tels persones qui puissent acomplir office de bateilleur . 
car la vertus non pas tant seulement des hommes , mais des chevaus et des chiens , apiert en maintes manieres , ainsi comme li sage homme le nous ont enseingnié , et ce meismes dist virgiles , qui dist que on doit resgarder as yex , dont il en devise . 
yy . 
manieres . 
li jovenciaus donques que on doit eslire pour batillier doit avoir les yex esveilliés , la face droite , le pis large , les espaules dures , les bras fors , les dois lons , le ventre petit , les rains grailes , les cuisses et les pies non pas trop charnus , mais nervus et durs . 
et quant tu verras tels signes en chevalier , tu n i dois moult desirer grandeur , car c est plus pourfitable chose as chevaliers d estre fors que d estre grans . 
on ne doit pas eslire pour estre chevaliers hommes pereceus , oiselleurs , rabardiaus , jougleurs , tresgetteurs , bordeliers , ne gent qui s entremettent d office appartenans as delices . 
tels gens doivent estre cachié hors des herberges ; 
mais il fait bon eslire fevres , ouvriers de fer , charpentiers , bouchiers , cacheurs de cers et de sengliers . 
de tels gens doit on faire chevaliers , et en ce gist la salus et la seurtes de tout le commun pueple , c est assavoir que on n eslise pas sans plus de cors , mais les plus vaillans hommes de cuer que on porra trover , et de ce face on chevaliers . 
car en la sage pourveance de la premiere eleccion gisent les forces et li fondement dou royaume et dou nom as ronmains , ne ce n est pas petis offices que d eslire les chevaliers , n il ne fait pas cummunement a baillier a chascun , ne li ancien ne le bailloient pas fors a hommes sages et renommés de vertus , si comme fu centurio , qui moult en ot grant los . 
car li jone homme que on eslist a deffendre le pays et a mettre les cors en batailles as aventures de fortune doivent sormonter les autres et en lignaige et en bonte de cuer , ce est a dire en vertus , se on en puet asses trouver de ceaus , car bons cuers et honestes fait le bon chevalier honteus de fuir et li donne hardement de combatre , dont il vient a victoire ; 
et qui vauroit aprendre et faire hanter l usage des armes as mauvais et as pereceus et donner leur gages et deniers pour demourer es herberges , il perderoit sa paine , ne onques ne vint a pourfist quant on y eslit a escient malvais chevaliers en lieu des bons , et si comme nous avons seu par us et par experiment , mescheances , pestilences et occisions en sont trop souvent avenues a cheaus qui longuement avoient esté em pais , quant il ou par grace ou par amour , sans cure et sans diligence , eslisoient pour estre chevaliers autres qu il ne convenist , si comme les mauvais et les pereseux dont lor seingnour se tiennent a carchié et leur tourne a grant annuy de detenir en lor hostex ; 
si n est mie merveille se cil qui tels gens eslisoient et lassoient les plus vaillans hommes et les plus honestes entremettre des offices et des mestiers que on fait communement par les cites en avoient a souffrir . 
donques doit on establir grans hommes et sages qui eslisent par grant diligence les nouviaus plus convenables as armes . 
on ne doit pas seingnier ne mettre en estat le chevalier si tost comme il est esleus , ains le doit on avant bien auser et assaier pour esprouver et pour connoistre s il est covenables a si grant oevre . 
et doit on resgarder se il est isniaus et fors et s il porra appanre la science des armes et savoir se on se porra fier en lui de ce faire qui appartient a bon chevalier . 
car il en y a moult de ceaus qui sanblent estre trop vaillant hommes de cuer par la loiaute de lor cors , et quant vient a l esprouver on trueve que il ne sont digne d estre chevalier . 
donques doit on refuser les mains pourfitables et mettre les plus vaillans et les plus preus en lieu d yaus , car en toutes batailles multitude ne vaut pas tant comme vertus . 
donques puisque on ara les chevaliers saingniés retenus , on lor doit aprendre chascun jour l usage et la science des armes , mais cis usages est presque tous reniés et deffachiés pour ce que les gens ont esté longuement en pais et en seurte , et pour ce a esté entrelaissie ceste doctrine , et nuls ne set ensaignier a autrui ce qu il meismes n aprist onques . 
et pour ce firent cha en arriere li sage establir les theatres pour aprendre as jones hommes l art de chevalerie et pour esprouver la force dou cors et des allaines ; 
et en cest daerrain eage en sont venu en avant li tournoiment , et moult lor pourfite quant il sont estrait de hautes lignies et de ceaus qui ont eu los de victoire , car plus volantiers s abandonnent a ensivir les fais de lor ancesseurs . 
pour ce nous convient il reciter ou requerre les anciennes coustoumes qui sont escriptes es hystoires et es livres anciens ; 
mais il n escrirent que les choses faites et ce qui lor avenoit de lor batailles et laissierent comme conneues et seues les choses que nous alons querant . 
li lachedemonien et cil d athenes et li autre grijois escrirent pluseurs choses en lor livres et les nommerent si comme il vaurrent , mais il nous appartient a enquerre la science et la discipline as rommains , qui de trop petites contrees acrurent et eslargirent l empire de romme des icele contree ou li sollaus apiert premierement dessous terre dusques a la fin dou monde . 
et puisque j ai reversié et veu les aucteurs , je vous en dirai briement en cest mien petit livre loiaument ce que cathons censoriens et corniles et frontins et pluseur autre poete en ont escript , et maint empereur nos en ont fait establissemens . 
car je ne empreing pas l auctorite sor moy , mais je vous en mettrai briefment par ordre en une petite somme ce qu il en ont espandu en divers volumes et en divers escris . 
on doit au commencement aprendre les chevaliers comment il doivent aler , car nule riens ne fait plus a garder en chemin ne en ost que ce que le chevalier sachent aler ne si ne porroient il pas savoir se il ensanle ne l aprendoient par hantance d usage , ce est a aler isnelement et ygaument , car ost devisés et departis et desordenés a tous jours esté en trop grant peril de estre moult grevez de ses anemis , et bien y parut au roy cyrus de perse , car par ce que ces gens se departirent par tropiaus , ne ne se tinrent pas en ordre , ainsois s esparpillerent et desrompirent cha . 
yy . 
cha . 
yy . 
, les desconfist la royne thamaris a mains de gent le tiers que li roys n avoit , et prist la royne le roy tout vif , si le fist noier en plaine cuve de sanc , pour ce que tant avoit tous jours eu soif de sanc espandre . 
et ainsi comme vous oés fu mors li roys cyrus et sa gent desconfite et livree a perdiscion et a mal par malvaisement garder leur ordenance entre yaus . 
or doit donques chevaliers aler . 
yy . 
yy pas par l espasce de . 
yy . 
heures el temps d este , et , se mestiers i est , il puet bien ajouster . 
yy . 
yy pas plus pour plus haster l errer , et qui plus en y ajouteroit , ce seroit cours , mais de ceste espace ne puet on pas estre certain . 
et devez savoir que . 
yy . 
pies sont . 
zz . 
pas et que . 
yy . 
. 
yy . 
pas sont une estade , c est a dire la sizime partie d une liue et . 
yy . 
estades font une mille , c est a dire demie liue , si que par ceste conte . 
yy . 
yy pas ne font que une liue . 
et si se doivent acoustumer li jone homme meismement a courre , pour ce k il se puissent plus tost ferir et embatre en lor annemis et qu il pourpregnent , quant il en sera mestiers , les plus convenables liex plus isnelement , si que lor anemy qui volantiers y venroient n i puissent pas avenir avant yaus et qu il aillent hastivement espier , et tost reviegnent pour ce que cil de lor ost puissent plus tost aconsivir et prendre les fuitis qu il avront espiés . 
et si doit li chevaliers hanter et auser soy a saillir fosses et quelsques haus liex , si qu il puisse tels empeeschemens tressaillir , se mestiers li en estoit , et puis quant il convient batillier et lancier dars et li chevalier vient le cours , il esbahist et espoente les yex de son adversaire et le cuer , et le navre anchoisque cil se soit apparailliez de lui garder et de lui deffendre . 
et raconte salutes que julius cesar , a cui li grans pompes fu gendres , aloit contre les haligres les saus et encontre les isniaus aloit le cours , et combatoit par force contre les fors , ne autrement ne peust il avoir eu victoire s il n eust avant apparillié et enfourmé soi et ses chevaliers tres bien par pluseurs fois et pluseurs hantemens de batailles . 
li chevalier doivent aprendre a noer el temps d este , car on ne trueve pas tous jours pont a passer les flueves ne les rivieres , ains convient que li ost qui va avant et cil qui passent apres passent a no , et souvent sorabondent li ruissel de grans nois ou de grans pluies : par ignorance enchiet on en peril , non pas tant seulement des anemis , mais des yauves que on encontre . 
et pour ce eslirent li ancien rommain zz champ que il apelerent martial , c est a dire batillereus , et fu dales le tybre , et ce fu establi pour les jones hommes a cui il avoient apris les batailles et les perilz et tout l art de chevalerie , pour ce qu il se lavaissent el flueve des sueurs et des poudres qu il avoient cuellies par le hanteis des armes , et ostaissent la laissete de lor cors par le travail de noer . 
et si n est pourfitable chose d aprendre l usage de noer as chevaliers tant seulement , mais as gens a pie meismes et nes as chevaus et a leur autres bestes , pour ce que meschies ou damages ne lor puisse avenir par l ignorance de noer , se besoins leur sourdoit . 
et encore tienent ceste coustume li tartaire plus que nulles autres gens , car il ne truevent ne reviere ne flun qui les puisse contretenir , et ainsi par le usage de noer se getent hors de moult de perilz . 
on trueve escrist es livres anciens que li chevalier soloient en ceste maniere aprendre a hanter l usage des armes , c est assavoir qu il faisoient escus reons de grosses verges a maniere de cloyes , et pesoient yy tans plus que li escu que on portoit communement es batailles ; 
et avoient en lieu de glaives maces , aussi de double pois , et s assaioient en tele manere as piex non pas au matin sans plus , mais empres myedi . 
ne li usages des piex ne pourfite pas as chevaliers sans plus , mais as ceaus nes qui portent les glaives , ne onques n en champ n en place ne fu hons tenus pour bien esprouvez , s il n eust avant diliganment hanté l usage dou pel . 
et fichoit chascun chevalier son pel en terre et l estanchonnoient en tel menniere qu il ne pouoient branler de nulle part , et avoit li piex par dessoure terre yy pies de haut . 
si assaloient li chevalier cel pel et chascuns par soi a cele mace et a celle cloie , ainsi comme feist son adversaire a glaive et a escu , et le assaioit a ferir ore el chief , ore en la face , ore le manesoit a ferir de coste et puis a cauper les cuisses ou les jambes , et saloit et ressaloit entour ce pel de toutes pars comme entour son adversaire et se prendoit tous jours garde comment il peust son adversaire navrer en tel maniere qu il fust tous jours si couvers de son escu que ses adversaires ne li peust mal faire . 
apres ce li ancien aprendoient les jones homes a ferir de pointe , que li fransois apelent ferir d estoc , et ne mie de taille , car li rommain ne vainquirent pas sans plus ceaus qui feroient de taille ains les escharnirent et gaberent . 
car li cops dou trenchant de grant force nes empains n ocist pas souvent , ainsois est empeechiés par les armes et par la durte des os ; 
mais la pointe , quant elle entre yy doie dedens la char , est mortels , car cis coup tresperce les entrailles tant comme li glaives y entre . 
apres ce , quant on fiert en caupant , se li trenchans entre , li bras et li costes destres sont desnué , mais li cops de pointe entre nes quant tous li cors est couvers et navre l adversaire ansoisqu il le voie . 
et pour ce userent li rommain plus volantiers en lor batailles de ceste menniere de ferir que de l autre . 
et avoient as pex cloies et maces de double pois en lieu d escu et de lance , pour ce que quant il portaissent es batailles armes vraies et plus legieres qu il se sentissent plus delivre de pesant fais et se combatissent plus seurement , plus legierement et plus liement . 
apres ce doit on au chevalier ensaignier cele maniere qui est appellee armeure , et encore le garde on en partie et certainement encore bataille on miex ore par armeures que par autres choses , et par ce puet on entendre combien li chevalier bien ausé , diliganment entroduit en cest art , valent miex que cil que pas n ont apris l usage , car cis qui est auzés en armeures sormonte les autres compaignons en art de batailles . 
et la discepline de l usage estoit si gardee par les anciens que li plus sage des armes rescevoient double ble , et cil qui en cel gieu avoient pou pourfité estoient contraint a rescevoir orge en lieu de fourment , ne li fourmens ne lor estoit rendus dusques atantqu il eussent prouvé par certains experimens devant le prevost de la legion et devant les princes des compaingnies que il eussent tout acompli quanqu il appartient a l art de chevalerie . 
car nulle riens n est plus ferme ne plus loable ne plus boneeuree que est communautes de pueple , quant elle habunde de chevaliers bien enseigniés , car resplendeurs de robes ne habondance d or ne de argent ne de pierres precieuses ne nous enclinent pas nos anemis a venir a nostre volente et a nostre merci , ains sont sougis a nous par la paour des armes seulement . 
apres ce , si com dist cathons , se on faut es autres besoignes , li deffaut puent bien estre amendé apres , mais les erreurs des batailles ne ressoivent pas amendement , car la peine saut tantost apres la faute ; 
car ou cil perissent tantost qui pereceusement et folement se combatent , ou il tournent en fuye ne n osent plus estre pareil as vainqueurs . 
je retourne a ce que j avoie dit avant . 
li chevaliers qui s assaie o la mace et o l escu reont fait de verges contre le pel est aussi comme contrains a geter gavelos pesans au double de ceaus dont il se doit aider en la bataille , et se doit prendre garde li maistres des armes qu il tournoit la hante par grant force et qu il gette roiddement au peil ou dales , car par ceste chose hanter croist force as bras et en est aquis sens et usages de bien geter . 
on doit presque la tierce partie ou la quarte des jones hommes que on porra trouver plus convenables aprendre a user des ars de fust et de saietes encontre les pex , et a ce moustrer a faire doit on baillier sages enseigneurs , et cil doivent mettre grant cure qu il tiegnent sagement l arc et qu il soit forment entesés et que la senestre main soit fichie a l arc ; 
la destre soit conduite et par raison , si que li oel et li cuers s acordassent ensanble a ce que on vuet ferir , et que la saiete voist droit , soit traite a piet ou a cheval . 
et cel art convient apprendre diliganment et chascun jour hanter , et combien de pourfit font li bon archier es batailles , ce nous enseingne cathons ou livre de la discepline de chevalerie , et claudius , qui sormonta son anemy , a cui il n estoit pas paraus avant , par plusors archiers et geteurs de dars bien ordonnés et bien apris chascun de son mestier . 
scipio li offriquans , quant il se deut combatre contre les numantins , qui avoient vaincu et mis en servage l ost des ronmains , ne cuida pas qu il les peust sormonter ne vaincre autrement que par merler archiers et fondeurs en toutes ses compaignies . 
on doit diliganment aprendre les jovenciaus a geter pierres ou as mains ou as fondes . 
cil qui habitent es isles baleaires trouverent premiers l usage des fondes , et tesmoingne on qu il les hanterent si diliganment que les meres ne souffrissent pas que leur fil presissent nulle viande se il ne la feroient avant de pierre au giet de la fonde . 
et souvant est avenu as batilleurs garnis de hyaumes , de haubers et de cuiries que li coup des fondes et des autres engiens les grevoit plus que nulles saietes , car il font playe mortel sans depessier les armes et muert li anemis ferus de la pierre sans espandre point de son sanc . 
et ce est bien par tout chose seue que li fondeour ont moult pourfitié en lor parties en toutes les batailles anciennes , et cel art doivent moult li chevalier aprendre a hanter ne ce n est nuls travaus que de porter fondes . 
et il avient aucune fois que on se combat en liex perrex ou qu il convient deffendre aucune montaigne ou aucun tertre , et la puent fondeur et archier moult valoir , car on puet par pierres et par fondes esloingnier et cachier de tels liex , et nes de l assaut des chastiaus et des cites . 
on doit apprendre as jovenciaus l usage des dars c on appelle barbeles , car en grece furent jadis yy legions dont chascune tenoit yy chevaliers , et furent appelé marceberbelier , pour ce qu il usoient forment et sagement de tels gavelos , et par ce acheverent par lonc temps et par grant proesce toutes leur batailles , si que quant dyoclesiens et maximiens vinrent au gouvernement de l empire , il les appellerent pour le grant pris de lor vertuz joviens et herculiens en l onneur de jupiter et de hercules , qui lors estoient honouré comme dieu , et furent mis cil marceberbelier avant toutes legions ; 
et soloient porter yy de ces gavelos fichiés en lor escus . 
et ce cil qui les escus portent gettent convenablement ces dars , lor offices est presque sanlables a l office des archiers , car il navrent les annemis et lors chevaus ainsoisqu il puissent avenir a yaus pour batillier de pres . 
on doit non pas sans plus as chevaliers , mais as soudoiers meismes aprendre et faire hanter l usage de saillir seur les chevaus , et cis usages a estié maintenus nes dusques a no temps . 
li ancien faisoient chevaus de fust qu il mettoient es maisons en yver et as chans en estie et faisoient les jones hommes monter dessus desarmés premierement dusques atantqu il en fussent bien ausé , et puis y montoient tout armé ; 
et si grant cure y metoient qu il montoient et descendoient et saloient et ressaloient a destre et a senestre tenant les espees traites ou les maces en lor mains , et ce faisoient il par si grant entente pour ce que quant il venroient es tumultes de la bataille , qu il peussent tost et delivrement monter si comme il en avoient esté coustumier par grant estude en pais . 
on doit contraindre les jones hommes souvent a aprendre a porter fais dusques au poys de yy livres et aler a l aire de chevalerie pour ce que mestiers estoit qu il peussent porter lor viande et leurs armes ensanble . 
ne on ne doit pas cuidier que ce leur soit grief puisqu il l aront ausé , car usages fait toutes choses estre legieres . 
et ainsi le fisrent li chevalier ancien , si comme virgiles meismes le tesmoingne en zz essample qu il met et dist : ' ainsi s en va son chemin li rommains fiers et vistes , tous armés , sus son col son faissel , et puis attent sa compaignie as herberges tout ainsi garnis . 
" or devons ici dire de quels manieres d armes on doit ensaignier et garnir les chevaliers . 
mais de ce n est mais tenue la coustume des anciens , ja soit ce que l du pueple des gos et des alains et des unains cil a cheval portaissent armes , toutevoies sont li homme a pie sans armes , et des lors que la citez de rome fu fondee dusques au temps l empereur gracien estoient les os de gens a pie garnis de hyaumes et de cuiries . 
mais puisque la hantance d armes que on faisoit as giex champestres cessa par nesgligence et par peresce , lors commencerent les armes a estre pesans , pour ce que on s en armoit a tart , et requirent la gent de pie a l empereur premerement a laissier les cuiries et puis les hyaumes . 
par coi nostre chevalier batillant encontre les gos ont esté mainte fois destruit par la multitude des archiers ; 
et puisque maintes de nos citez en eurent esté destruites , il ne chalut a nullui de rendre a l ost de gent a pie ne les cuiries ne les hyaumes . 
dont il avient que cil qui sans armes s abandonnent as plaies pensent plus de fuir que de batillier . 
car li archiers a pie sans cuirie et sans hyaume , qui ne puet pas tenir l arc et l escu ensanble que fera il et qui portent les dragons et les ensaignes , qui gouvernent les hantes a lor senestres mains et ont les chies et les pis tous descouvers , que feront il es batailles mais il samble par aventure a l omme a pie que li haubers et li hiaumes sont trop pesant pour ce que il n est pas ausés dou porter ne dou manier ; 
mais usages de pesant fais porter en oste le travail , et cil qui ne puent souffrir le travail des armes porter et le tiennent a grief et ont esté les cors et les membres descouvers , en sont souvent contraint a rescevoir playes et nes la mort ou estre pris ou destruire la communaute par lor fuite , qui pis vaut . 
et par ce quant il eschivent l usage et le travail d armes porter , il en sont a grant honte detranchié comme bestes . 
et li ancien pour coi appelloient il mur l ost de gent a pie certes , pour ce que il aveuc les escus portoient hyaumes et cuiries , et avoient li archier les senestres bras garnis de manches , et cil a pie qui portoient escus , nes o les cuiries et les hyaumes , estoient contraint de chaucier chauces de fer ou trumelieres ou cuissins en lor cuisses destres ; 
et ce ne lor grevoit pas pour l usage qu il en avoient , ne ce ne doit pas estre grief a homme que de estre bien garnis de son cors , car ce est plus bele chose et plus seure de lentement encauchier ses annemys que ce n est de legierement fuir . 
ainsi estoient garni anciement cil de la premiere bataille , estoient appellé prince batilleur . 
en la seconde bataille estoient li hanté , ce est a dire qui portoient les hantes a glaives divers pour lancer et pour ferir . 
en la tierce bataille estoient li triaire , ce est a dire li tierchonnier ou troisime ; 
ausi estoient cil nommé pour ce qu il tenoient le tiers lieu , et cil triaire se soloient tenir a genous et baissier sor les escus pour ce qu il ne fussent en estant navré de gavelos ne de saietes des batailles et que , ce mestiers fust , il comme tout reposé assaillissent plus vigeureusement lor annemis . 
et par ceaus a esté mainte fois acquise victoire , puisque les yy batailles qui aloient avant avoient esté livreez a mort et a desconfiture . 
et metoient li ancien deffendeurs et hommes legierement armez entre la gent a pie et meesmement es cornees de la bataille , et cil commensoient premiers a batillier , et a ce estoient esleu li plus isnel et li miex ausé , ne n estoient pas trop grant multitude , pour ce que , ce force d annemis les contrainsist a fuir , qu il peussent sans encombrement estre receu entre les legions , et qu il ne convenist pas que l ordenance de l ost se remuast pour yaus . 
et avoient li ancien une coustume qui pres a duree dusques a no temps , que tuit li chevalier avoient sor lor hyaumes chapiaus de piaus pour ce que li hyaumes ne sanlast pesans . 
et usoit li host de gent a pie d une maniere de dars que on apeloit piles , et avoit chascuns de ces dars zz fer soutil d un piet de long a yy broches quarreez , et quant il ert embatus en l escu , il n en pooit estre ostés , et quant il ert sagement et forment lanciés , il rompoit legierement le haubert . 
de ces dars nous n en portons mais ou peu ou nul , mais en barbarie cil a pie qui portent les escus en usent moult , et les appellent et en portent bien chascuns yy ou yy en bataille . 
et est assavoir que quant on veut lancier dars , li senestres pies doit estre mis avant ; 
li gavelos en est miex branlez et fiert meilleur caup , et quant vient a ferir de pres et a bouter ou de glaive ou de quelconque chose , li destres pies doit estre mis devant ; 
en ceste menniere est mis li costes fors et gardé d estre navrez dou coup de l anemy et la destre main en est plus preste pour l anemy navrer . 
or doit on donques enseingnier et garnir les noviaus chevaliers de tous ars de batailles et de toutes manieres d armeures ancienes , car plus hardiement se combat cis qui ne doute nulle plaie , par ce que il se sent bien garnis el pis et el chief et par tout , que cis qui mal garnis se sent . 
li chevaliers doit aprendre a garnir les herberges car riens ne lor est si pourfitable en bataille , car se les herberges sont establies a droit , li chevalier sont dedens le parc asseur et par jour et par nuit ; 
nes se lor adversaire les avoient assis , sont il ausi dedens , se semble , comme se il portoient tous jours avec yaus une cite fermee de murs . 
mais de ce ne seit on mais fors pou ou noient , car nuls n use mais de faire fossez ne de fichier pex entour , et pour ce , si comme nous savons , ont esté tormenté maint ost et par jour et par nuit et par la sorvenue de lor annemis , car on trueve ancienement que , des dont que on commensa primes a porter armes , en fu desconfis li roys de mede par l ignorance de ce , qu il ne se daigna logier seurement , ne sot faire eschargaitier , et par ce fu soupris de abraham , qui n avoit que yy hommes en sa compaignie , et li roys en avoit bien yy yy qui tout furent mort que desconfit , et rescoust abraham loth , son neveu , et guaigna grant proie , si comme on trueve el livre de genesis ; 
et li roy cerces refu desconfis en grece par le roy leonidas , qui n avoit que yy yy hommes , et lor courut sus , car il trova lor host sanz garde qui se fioient tant durement en la multitude de gent qui si grant estoit qu il avoient , qu il ne se daignoient logier ne eschargaitier ne yaus garder , ainsi comme il appartient a gent de guerre . 
qui tant vaurroit raconter quantes manieres de gens en ont esté mis a meschief puisque on commensa primes a user le mestier d armes et des anciens et de ceaus qui ore sont , trop y aroit longue chose a reciter . 
n il ne recoivent pas tant seulement tels damages quant il sont es herberges , mais quant il leur convient , nes par aucun cas , retourner ou fuir de la bataille , et il n ont pas herberges garnies ou il se peussent seurement rescevoir : lors sont occis aussi comme bestes et ne finent de mort rescevoir dusques atantque volentes d ocirre faut a lor anemys . 
on doit les herberges mettre en lieu seur et meismement quant li adversaire sont pres , si que on y puisse assez avoir et buche et pasture et yauve , et se on y doit longuement demourer , on doit resgarder que li liex soit convenables a la sante des cors , et doit on garder qu il n ait montaigne pres ou lieu plus haut dont lor adversaire lor puissent nuire . 
et doit on encore resgarder que li chans ne soronde des ruissiaus par coi li ost puist estre grevez . 
et selonc le nombre des chevaliers et des pavillons et de toutes les choses qui sont necessaires en ost doivent estre garnies les herberges , si que trop grant multitude ne soit trop a estroit en trop petite place . 
et se il sont peu de gent , que il ne pourpraingnent pas plus de place que mestiers leur en est , car il en seroient plus foible et plus seurement se porroient lor anemy embatre seur yaus . 
aucune fois doit on faire les herberges en fourme quarree et aucune fois en fourme de triangle ou en fourme demy reonde , si comme li sieges dou lieu le requiert . 
il soloient es herberges faire yy portes ; 
l une estoit porte pretoire et regardoit vers orient ou vers le lieu ou li anemy estoient , ou se li ost ert en alant , elle resgardoit vers celle partie ou il devoient aler , que leur annemy ne se peusent embatre seur yaus qu il ne le seussent . 
de ceste science fu bien julius cesar maistres , qui a tantes diverses manieres de gens ot a faire , ne onques par son logier ne furent ses gens greveez de lor anemis , et bien y parut au siege de clermont , quant il se loja encontre vercigetoris , et a mode en espaigne , quant sextus pompeius , li fieux au grant pompee , le cuida seurprendre en ses tentes , mais la forteresse de son logier retint ses anemis une piece ; 
et par tout la ou il faisoit ses legions yverner , il se logoient en tele maniere que cil qui estoient a trievre pooient bien attendre le secours d ostun , et cil qui estoient en artois pooient bien atendre le secours de bretaigne , et ce fu la chose par coi il lassa plus ses anemis et par coi il eust plus souvent victoire . 
dedens cele premiere porte dont nous avons parlé dessus se logoient les premieres compaingnies et tendoient illuec lor pavillons et y fichoient lor dragons et les enseingnes . 
l autre porte ert appellee decumana , qui ert par derriere , et par celle estoient mené a rescevoir lor paine li chevalier qui fourfaisoient en l ost . 
li garnisons des herberges seut estre faite en yy manieres ou en yy . 
car se il n ont moult grant besoing , il errachent de terre , motes herbues et en font ausi com zz mur haut de yy pies seur terre , si que la fosse dont les motes sont levees est par devant . 
apres celle fosse en faisoient il une autre qui tenoit yy pies de large et yy pies de haut et se grant force d anemis lor apparoit , lors faisoient tout entour les herberges une fosse qui contenoit yy pies de large et yy pies de haut et faisoient par dessoure la terre que on avoit traite de la fosse une maniere de haye qui contenoit yy pies de haut si que la fosse contenoit par dessus yy pies de haut et yy de large , et faisoient par dessus unes lices de fors pex de fust que li chevalier soloient porter aveuc yaus , et a ceste oevre faire convient avoir fessours , peles , martiaux et pis , houyaus et cuignies et autres estrumens qui tous jours doivent estre porté apres l ost . 
legiere chose est garnir les herberges quant li annemy sont loing , mais quant il assalent de pres , tout cil a cheval et la moitie des gens a pie se doivent lors ordonner a bataille et bouter arriere lor anemis , et li autre doivent faire les fosses derrier yaus , et doit on par crieurs faire crier comment il seront ordoné , li quel seront primer , li quel secont et li quel tiers , et puis doivent resgarder la fosse et prendre garde as ouvriers li centurion , c est a dire li centenier , qui sont seigneurs de yy hommes et pugnisent ciaus qui negligamment ont ouvré . 
a cest usage se doit li chevaliers acoustumer , si que quant il sera mestiers qu il puisse sagement et tost les herberges garnir . 
riens ne pourfite plus en bataille que bien garder les ordres par acustumance d uzage , si que les batailles ne soient pas trop amoncelees ne trop lasches , car aussi com les chevaliers trop amonchelé perdent les espaces des batailles et s entrempeschent , aussi cil qui trop sunt esparpillié donnent a lor annemis entree d estre rompu par yaus , et lors convient qu il soient tout confondu par paour , quant li anemi pueent lor batailles rompre et lor donnent assaut au dos . 
or doit on donques les chevaliers faire venir el champ ordeneement , si que la premiere bataille soit simplement estendue , ne n ait en soi nule corveure , et que li chevalier soient loing li zz de l autre ygalment par tele espace comme il convient . 
apres on lor doit commander a doubler lor batailles soudainement , si que la seconde bataille sache vistement assener a garder l ordre comme elle doit . 
apres on leur doit dire qu il se mettent en esquarrie soudainement , et puis se redoivent mettre en triangle , et ceste maniere d ost apeloit len anciennement bercueil ; 
ceste ordenance seut moult pourfiter en bataille . 
et apres ce leur doit on commander qu il se mettent en la reonde ; 
et lors par ceste maniere quant force d annemis lor keurt sus et a rompu l ost , li chevalier bien osé lors suelent contrester et destourner lor gent que il ne se mettent a fuie ou qu il ne lor conviegne grant damage recevoir , et se li jovencel ont bien apris ces choses et acoustumees , il les garderont plus legierement es batailles . 
apres celle ancienne coustume fu et l establirent ainsi li devin empereur augustus et adriens , que cil a cheval et cil a pie ississent fors yy fois le moys par l espace de yy yy pas loins tout armé et tout garni de toutes manieres de dars , et leur commandoit len qu il s en revenissent par plus viste cours et plus jolif , et cil a cheval nes se devisoient et departoient par compaignies , et aloient aucune fois avant , aucune fois apres seulonc l erre de chevalerie . 
et n estoient pas tant seulement li un et li autre contraint d aler par les planices de chans , mais par les lieux ruistes et haus et bestours et monter et descendre , si que riens ne lor peust par nul cas avenir dont il ne fussent moult bien auzé avant par continueus experimens . 
toutes ces choses je , empereres vainquieres , par loyaute et par devocion ai conqueillies es livres de divers aucteurs qui misrent en escript l art de chevalerie , et les ay mises en ce petit livret , pour ce que se aucuns vueut estre diligens et curieus d eslire et d auser les jones chevaliers , qu il puisse legierement son ost enforcier par penre exemples es coutumes des anciens . 
car vigueurs et chaleurs de batillier n est pas faillie ne forlignie es hommes , ne ne sont pas brehaignes terres qui engenrrent les lachedemoniens ne les atheniens et mains autres batilleurs , ne celles meismes qui engenrent les ronmains . 
s ont estié aucune fois li epirien moult vaillant as armes . 
li macedonien et li thesalien ne vainquirent il les persiens et par bataille tresperchierrent les terres dusques en ynde et est certaine chose que li danois et li messien et cil de tharse ont esté si fort batilleur qu il dient et afferment que mars li fevres , qui est diex des batailles fu nés en lor pays . 
longue chose et enuieuse seroit se je voloie raconter les forces de toutes les provinces comme eles soient toutes sousmises a l empire des rommains , mais seurtes de longue pais a les hommes atraiz a delit et a oiseuse et en partie as besoingnes dou siecle . 
ainsi chei la cure de l usage premerement en despit par negligence et puis en nonchaloir et au derrenier fu toute mise en oubli , ne de ce ne se doit nuls mervillier s il en est ainsi avenu en l eage qui passés est , car li rommain , qui tout avoient esté vaincueur , par la longue pais ou il furent puis par l espace de yy ans ou de plus , par oiseuse et par desacoustumance apres la bataille , perdirent si l usage des armes qu il ne porent en la seconde bataille estre pareil a hanibal ; 
mais qu il eurent perdu tant de bons consilliers et tant de bons os et il se furent repris a l usage et a l exercice des armes , il revinrent parfaitement a victoire . 
donques doit on eslire et auser les jones hommes es armes , et miex vient il enseignier les siens en armes que les estranges atraire par soudeez et par loier . 

