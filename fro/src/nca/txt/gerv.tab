cil fablaor qui toz jors mantent 
et qui de riens ne se desmantent 
ne mais de manconges aprandre 
ou il puissent matiere prandre 
cil sunt lores bien apelé 
et en autes cors honoré 
et chascun covient que lon doigne 
loiez por dire sa mancongne 
il n an diront point autrement 
volontierz est oiz qui ment 
qui voudroit dire verite 
et parler de desvinite 
loier li convenroit doner 
es genz por soi faire escouter 
son tens gaste qui met sa cure 
en vanite dont dex n a cure 
et tot autresi de legier 
porroit lon d estoire traitier 
con trover manconges et fables 
sunt delitouses et plaisables 
celui qui la manconge traite 
quant il plus ment et plus li haite 
por ce que il enbelist son dit 
mais celui qui verite dit 
et selonc divine escriture 
covient sevre la letreure 
se l estoire estoit corronpue 
tote avroit sa poine perdue 
gervases qui ne puet aler 
que ne li covieigne porter 
zz baston por soi apuier 
vit zz livre en roman 
li livres a non bestiaire 
a barbarie est l armaire 
li latins qui mult est plaisanz 
de illuec fu estraiz li romanz 
celui qui les bestes descrist 
et qui lor natures escrit 
fu johanz boche d or nonmez 
crisothomus rest apelez 
tote mist s entente et sa cure 
en traitier divine escriture 
les semblances des bestes dist 
sachez que grant entente i mist 
et grant poine ou livre traitier 
david en thocha ou sautier 
tot est estrait de verite 
bien doit estre en auctorite 
car qui bien i voudroit entendre 
grant example i puet aprandre 
bestes ont diverses sanblances 
et diverses signifiances 
tot auximent ont li oisel 
li un sunt lait li autre bel 
ne vuel pas lonc prologue faire 
or me doint dex a tel chief traire 
de l afaire que j ai empris 
que je n en soie en mal repris 
trois natures ha li lions 
et yy significations 
ce nos reconte l escriture 
oez sa primiere nature 
quant veneres lo va chacier 
et il lo comance a tracier 
soit en bois ou en terre plaine 
sent il dou veneour l alaiene 
oez dou lion que il fait 
apres son dos trainant vait 
sa coue que il ha longue et grant 
si en vait sa trace cuvrant 
et quant li veneres ne trueve 
la trace por musart se prueve 
et mult se tient a mal balli 
de ce que il ha ensi failli 
retorne s en atant le lait 
et li lions joans s en vait 
ausi l espiritaus lions 
jhesu crist ou nos nos fions 
por eslaver nostres pechiez 
dont tuit estiens entechié 
por le mesfait dou premier home 
qui sor desfans menja la pome 
en la sainte virge se mist 
char et humaine forme prist 
quant la chandoile est alumee 
et en la lanterne avalee 
la clarte permi outre passe 
si que la lanterne ne quasse 
auximent nostre creator 
ot clarte ot grant resplandor 
entra en la seinte pucele 
qu il ot esleue en s ancelle 
il n en perdi sa deite 
ne ele sa virginite 
virge fu au comancement 
et virge apres l enfantement 
toz jors fu virge et caste et pure 
toz jors sera seinz porriture 
tot autresi va de ceste oevre 
cum dou lion qui ses pas cuevre 
por ce c un ne l puisse tracier 
ne nuns homs ne doit escerchier 
de la seinte incarnation 
car cil qui quant nos n estion 
dou limon nos fit et estraist 
puet tot faire quantque lui plait 
uez la nature seconde 
tel nature n a riens dou monde 
quant lion dorment et someillent 
lor cuer dorment et lor oel voillent 
dex dist une mult grant mervoille 
' je dor " fait il ' mais mes cuer voille " 
por que ce vuet dire 
dex qui de tot le mont est sire 
vit nostre grant fragilite 
si prist por nos humanite 
sa char dormoit et reposoit 
sa deite en ciel veilloit 
la tierce nature dirai 
dou lion ja n mentirai 
lions naist toz morz mais sa mere 
yy jors le garde au tierz li pere 
qui l engendra vient en la place 
au leoncel soffle en la face 
tot meintenant est pleins de vie 
or oez que ce senefie 
dex por nostre redemption 
soffrit et mort et passion 
por nos fu batuz et loiez 
et por nos fu crucifiez 
por nos fu d aissel abevrez 
d aubes espines coronez 
por nos ot percié le costez 
et fu ou sepulcre posez 
yy jorz i fu n dotez mie 
au jort vint de mort a vie 
si cum jacob prophecia 
dex come lions reposa 
une beste est panthere a non 
mult per est de bele facon 
mult i a especial beste 
lonc a le col bien faite teste 
la beste est de plisors colors 
de grant senz et de bones mors 
trop het cele beste dragon 
quant est de veneison 
en la fosse se va dormir 
trois jort i dort seins esperir 
au tierz jor la beste s esvoille 
en haut muit et une mervoille 
o celui muit met ors odours 
soez et de bone doucour 
car pimenz ne encens ne graine 
n uelent si bon come s aloine 
les bestes sentent l odour 
si s aunent totes antor 
se sevent lai ou ele vait 
li dragons le fait 
car il ne puet l odor soffrir 
en terre s en vait enfoir 
c est sa deffanse et ses conforz 
iluec se git pres est de mort 
est ne se puet movoir 
la panthere por estovoir 
vont sivant totes autres bestes 
vers s aloine tornent les testes 
nostre signor et nostre pere 
dex qui est veraie panthere 
trait a soi l umaine lignie 
qui tote estoit a mort jugie 
deables por sa covoitise 
l avoit trestote a soi mise 
segons deu n o guerpissons mie 
aemplissons la prophecie 
panthere qui est de colors 
et qui ha plusors 
nos senefie jhesu crist 
qui la loi novele escrist 
il est doucours et sapience 
bone est sa voiz et pacience 
a en soi et est repidables 
resplendisanz fers et estaubles 
quant est et replanie 
la beste tost s est endormie 
quant jhesu crist fu soolez 
des gas es vies et lassez 
de bufes et de batemenz 
d espines et d escupimenz 
apres ce fu crucefiez 
pies et paumes fu closfichiez 
et d une lance fu navrez 
quant de tex dons fu soolez 
el seint sepulcre s endormi 
et jusque en anfer descendi 
illuec lia lo fier dragon 
l anciein enemi felon 
et quant la beste est adrecie 
et dou dormir s est esvoillie 
de sa boche ist la douce aloine 
qui les bestes a li amoine 
jhesu la beste signifie 
qu au tierz jort vient de mort a vie 
adont cria ' dex " a haut criz 
de toz ses amis fu oiz 
et en ses paroles disoit 
que le monde vaincu avoit 
encor disoit n dotez pas 
' pere quanque tu me donas 
ai gardé de dampnation 
fors lo fil de perdicion 
je vois a mon pere et au vostre " 
dex est ses pere et li nostre 
dex dist ' quant el ciel serai 
seint esperit envoierai 
en terre qui ou vos sera 
tant com cist siegles durera " 
poet estre si soes odour 
com de deu nostre creatour 
qui pres est de deu per creance 
per ovres et per esperance 
per loig per sa fragilite 
quant il de deu est espiré 
repleins de ses alumemenz 
dont garde ses comandemenz 
requerons deu et lo servons 
totes houres et li prions 
en l odor de ces oignemenz 
de doivent croire totes genz 
venir poons n en dotez mie 
per baptisme a novele vie 
terraines choses laisons 
es celestiaus trepassons 
guerpissons ovres de pechie 
deprions deu per sa pidie 
qu en cele joie soions mis 
que il promet a ses amis 
ou n a tristor dolor ne ire 
et que a joie puissons dire 
une beste est co n est pas fable 
qui auques est a boc sanblable 
cele beste aime pastre en mont 
une corne a enmi le front 
por ce que ele n a que zz corne 
est apelee unicorne 
tant se set la beste desfandre 
que venerres ne la puet prandre 
fors est et de grant ardement 
il la prenent per argument 
lon quiert une juine pucele 
bien atornee jovene et bele 
el desert la fait lon aler 
lai ou la beste sot ester 
soule remaint chascuns s part 
et la beste vient cele part 
quant la pucele voit si coie 
sachiez que mult li fait grant joie 
a la pucele vient devant 
si se couche en son devant 
la pucele l enbrace et tient 
li venerres cele part vient 
quant la beste voit endormie 
tanttost la prent et si la lie 
et puis l a au roi presentee 
en son palais li est portee 
li psalmistes ou dist 
quant il parla de jhesu christ 
' mes cors sera autoriez 
cum unicorne exauciez " 
entendre poez per la beste 
que zz soul cor a en la teste 
crist qui dist au pueble commun 
' je et mes peres fume un " 
des est chies et jhesu est cors 
qui d enfer bota ses genz fors 
ains rien ne li puet contrester 
ne riens ne le puet arester 
la pucele nos senefie 
l especiaul virge marie 
en cui dex prist humanite 
en sa char fu pechie dampné 
une beste est idres clamee 
el fluve de nil est trovee 
une autre beste i a diverse 
cocadrile mult est enverse 
toz jors a la goule 
qui plus est granz que n est une oule 
quant idres la trueve dormant 
el tais se voute maintenant 
que miez se puisse escalorgier 
et passer outre de legier 
par la boche li saut el cors 
ocit la et puis s en ist fors 
cocadrile a de mort sanblance 
et d enfer a signifiance 
ydres jhesu crist senefie 
qui nos raint de mort a vie 
por ce soffrit mort dex en fust 
que mors de toz vaincue fust 
anfer brisa et desronpi 
ce sachiez vos trestuit de fi 
la prophecie est avenue 
mors est en vitoire montee 
' mors " ce dist dex ' tu me mordras 
anfer " dist il ' per moi morras " 
sereine est de mer zz peril 
feme est par desus le lonbril 
et poisons desoz la centure 
tant chante bel que creature 
ne s porroit pas sooler 
ne d oir le douz chant chanter 
quant genz vont per la mer najant 
et les sereines vont chantant 
quant avoir en cudent l oie 
tant est douce la melodie 
tant se delitent en l oir 
que toz les covient endormir 
et quant il se sont endormi 
meintenant les ont asalli 
les sereines si les acorent 
lor char despiecent et desvorent 
cil qui aiment tragitaours 
tumeresses et juglaours 
cil ensevent ce n est pas fable 
la procession au deable 
deables les va esvoillant 
et ensi les va decevant 
el perfont anfer les envoie 
ensi set il querre sa proie 
centaurus est une autre beste 
poitrine espaules mains teste 
ha tot ensi come ont home 
asne resanble c est la some 
aval per desoz la centuire 
moult est de mauvaise nature 
a icestui sanblable sunt 
li home qui yy langues ont 
qui amonestent faire bien 
et si n en vuelent faire rien 
itel sunt li faus ypocrite 
de parole senblent hermite 
mult sunt devant la gent plaisant 
et deriere fel et tirant 
nuns hons ne se puet d aus gaitier 
de ces dist david ou sautier 
une beste est co est la some 
que li auctors hyene nomme 
la loi dit que n est pas menjable 
n est rien qui a li soit sanblable 
orde est la beste et si est bele 
une hore male autre femele 
a li poet lan bien compare 
ce sachiez bien de verite 
les jenz qui d israhel issirent 
premierement a deu servirent 
a luxure apres s atornerent 
ydres ymagines XXX 
cil qui entendent a usure 
a avarice et a luxure 
et despitent ce que dex fit 
ce sont cil de quoi david dit 
singes est de laide figure 
de deable a forme et figure 
plus resanble deable que beste 
coue li faut mais il a teste 
mult per est de laide meniere 
ne s a dont covrir per deriere 
quant deaubles estoit archanges 
laisus amont avoi les anges 
contre son signor s ergoilla 
chief avoit mais il li mua 
beaus estoit mais sa resplendor 
li fu muee en tenebror 
plus est noirs que erremenz ne 
or est en la puor d anfer 
de ciel per son fol cudement 
chai deis le comencement 
et il et tuit cil periront 
en la fin qui segu l auront 
si come seins pos de lui dist 
li banisierres jhesu crist 
elephanz est beste sauvage 
granz et forz et si est mult sage 
ja ne coplera a sa per 
devantqu il cuide angandrer 
quant de concoivre est tens et hore 
sa pareil moine seins desmore 
asez pres est de paradis 
zz herbe trove ce m vis 
mandegloire l escriz la nomme 
sanblance a de feme et d ome 
la femele de ce fruit prent 
s en primierement 
tot droit a son male s en vait 
dou fruit li tent mengier l en fait 
adont asenblent charnelment 
la femele enpregne errantment 
quant travaillier doit de son vantre 
zz grant lac quiert dedenz s en entre 
illuec est jusqu a la forcele 
li maules est o la femele 
ja de lez li ne se movra 
devantque faoné aura 
il la garde por le dragon 
qui li vuet mengier son faon 
li maistre des elephanz dient 
qu adam et eve senefient 
qui estoient en paradis 
ou damidex les avoit mis 
il n avoit en aus fol pense 
n ensanble n avoient pensé 
delorsque eve ot dou fruit gosté 
que dex li avoit desveé 
a adam vint se li tendi 
mengier l en fit bien le trahi 
de paradis furent chacié 
et en monde trabuchié 
a estant puet estre asignez 
cist monz por les diversitez 
qu en un estan sunt concuillies 
eves de diverses parties 
cist mondes est com zz viviers 
de ce dist david ou sautier 
quant envoiez fu nostre pere 
adam ou lac plein de misere 
evain sa feme adon conut 
et charnelment avoc li jut 
cain meintenant engeindrerent 
en duel et en misere entrerent 
vivre les covient a dolor 
en poine en tristece en plor 
jhesu crist qui le monde fit 
por ce pechie nostre char prist 
et de la palu nos traist fors 
plus estoiens soillié que pors 
paternoster c est l orisons 
per la proiere crist entendons 
il qui de tot a la puisance 
nos mantiegne en ferme creance 
et tel bien dire l os 
ot oliphanz et poil et os 
ja en lue ou un les ardra 
serpens ne boz ne remandra 
ne nule chose verminouse 
tant est la beste preciouse 
se aucuns voloit endroit soi 
fermement maintenir la loi 
per ce porroit ce n est pas fable 
chacier les oevres au deable 
est beste mult fiere 
corz a tranchant de tel meniere 
que le grenor arbre porroit 
tranchier que ele troveroit 
venerres ne la porroit prandre 
ne l ose soulement atendre 
quant la beste a talanz de boivre 
des autres bestes se dessoivre 
a zz fluve cort de randon 
li fluns eufrates a non 
l essorce en est en paridiz 
la beste en boit a son devis 
sor la riviere a zz arbroie 
de viones et d XXX 
tant se va la beste joiant 
et permi l arbroie saillant 
que ele se prent es vionetes 
per les cornes et es vergetes 
lors tripe et saut et sache et tire 
et brait per destrece et per ire 
car d eluec ne peut eschaper 
quant li venerres l ot crier 
il cort cele part eneslore 
de l espie qu il porte l acore 
chascun home n en dotez mie 
iceste beste senefie 
hons qui a en soi XXX 
et qui bien garde obedience 
ces yy choses sunt seinz dotance 
des yy corz la senefiance 
qui ces yy vertuz a en soi 
et qui bien vuet tenir la foi 
por ce puet tot ce n est pas fable 
plaissier les engins au deable 
quant li hons boit a demesure 
vins l a tost enpris en luxure 
d ivrece naisent plisor mal 
et tuit li pechie criminal 
quant deables voit enlacié 
aucun home en tel pechie 
lors l enpoint et tant le debat 
que enz el pois d enfer l abat 
cil lues est mult espoentables 
toz jors i est fues perdurables 
iceste arme choitive lasse 
d un torment en zz autre passe 
li zz maus li autres pire 
mult i soffrent divers martire 
or sachez que ivrece et luxure 
sont yy choses dont dex n a cure 
l uns vices de l autre descent 
por ce li apostre desfent 
trois menieres de serpent sunt 
si come seins xm l espont 
de vuivres est la primeraine 
et de colovres la meiaine 
et la tierce est de dragons 
qui sunt felon et verimous 
des vuivres nos dit l escriture 
que eles sunt de tel nature 
que quant la femele concoit 
en sa boche le fruit recoit 
li maules li fiche en sa gorge 
sa teste et cele l engorge 
tote l escache a droiture 
de tel ardor est sa luxure 
li maules muert et cele enpreigne 
contre nature est tel ovraigne 
quant li feonet doivent naistre 
mordent la mere ou coste dextre 
per ce pertuis s en issent fors 
lor mere ocient per mors 
la mere muert el naissement 
li peres a l engeindrement 
les vuivres qu ensi s entrocient 
les felons juis senefient 
qui nostre creator ocistrent 
et en la seinte crois le mistrent 
jhesu crist qui est nostre pere 
et jherusalem nostra mere 
li evangeliste nos dist 
en l evangele que il fit 
qu il comande que nos soions 
aussi simples come colons 
et sages come serpent sunt 
oiez que les colouvres font 
quant la colouvre s envoillist 
la veue li oscurcist 
li cors desfroisse et empire 
yy jors tot tire a tire 
se tient de boivre et de mengier 
et tant se lait amagroier 
de verte dire le vos os 
que ele n a riens dedenz le cors 
quant ele est si amagrie 
lors quiert zz pierre partie 
dont se fiche en la creveure 
outre passe sa vesteure 
remaint a la pierre defors 
li cuirs li dessoivre dou cors 
quant tote est despoillie nue 
dont li reclarcist la veue 
et li revient novele peaus 
dont rest ses cors trestoz noveaus 
ausi li hons ce n est pas fable 
qui fait les oevres au deable 
doisque il chiet en desperance 
n a de deu de conoissance 
et quant sa creance a perdue 
dont li ampire sa veue 
adonques devroit la colovre 
ensegre en pensee e oevre 
jeuner devroit et voillier 
et l orguel de sa char plaisier 
et honorer deu seins feintise 
et puis venir a sainte eglise 
por dieu prier por jeuner 
puet lon per la pierre passer 
hons qui a bone repentance 
et qui vuet faire penitence 
se puet bien de deu acorder 
et de pechie desvoloper 
car tuit pechie le savons 
sunt lavé per confessions 
qui en paradis vuet entrer 
mut li covient son cors pener 
mult per i a estroite entree 
mais cele d anfer est mult lee 
li dragons est de tel nature 
quant il ha soi tot a droiture 
va querre une bele fontaine 
dont l eigue est pure nete saine 
primierement seins mentir 
va en zz fosse vomir 
quant de verin est nez et pur 
dont puet boivre tot a segur 
ensegre devons les dragons 
quant a seinte eglise venons 
la parole deu escouter 
ne devons pas oi nos porter 
covoitise ne avarice 
purgier nos devons de tot vice 
per veraie confession 
adonc primes entrer poons 
ou temple prier et orer 
la parole deu escouter 
dex la nos doint si meintenir 
qu sa merci puissons venir 
autre nature li dragons 
que en escriture trovons 
qu il ha paour de l ome nu 
et le fuit mais s il est vestu 
sore li cort a lui se joint 
trestot l enverime et point 
quant adanz iere en paradis 
ou damidex le avoit mis 
onques deables c est la some 
devantqu il ot mengié la pome 
de riens mesfaire ne li pot 
mais le col passé en ot 
de meintenant ce n est pas fable 
fu chauz es mains au deable 
et tant com homs est entechiez 
envolopez de laiz pechiez 
le tient deables en sa jostise 
qui li aprent mal et atise 
tant est en sa subjection 
mais s il vient a confession 
quant des vices est eslavez 
et de son pechie desnuez 
don ne le puet dables grever 
n a puis a lui que comander 
corbeaus si st de lade figure 
et si ont une tel nature 
quant lor oselet sunt esclos 
sachiez que il ont les eauz clos 
les peres ne seimblent de rien 
et por ce ne lor font nul bien 
et il ne finent de proier 
XXX 
cel qui done c on li desmande 
de buen cuer qu il lor doint viande 
ensi prient lor creator 
et quant vient au siste jor 
a lor nature se retraient 
dont les conoissent et apaient 
li crop qui hai les ont 
tot le bien qu il poent lor font 
asez lor donent a mengier 
ne lor font puis de rien dongier 
or oz tu hons qui as entente 
quant deables t essaie et tempte 
tant com tu fais de lui ton meistre 
ne te vuet damidex repaistre 
et se tu chiez en povrete 
ou en aucune adversite 
n entrer pas en desesperance 
mais en deu aies ta fiance 
les oevres au deable laise 
prie celui que il te paisse 
qui dist ' je sui li verais pains " 
cil forma home de ses mains 
cil saola bien le savons 
de yy pains et de yy poisons 
yy homes qui le sevoient 
gari sunt cil qui en lui croient 
vurpiz est beste tricheresse 
de mal engin et felonesse 
quant il ne trueve que mengier 
lors va querre zz roge terrier 
illuec s enverse per grant bole 
et trait la lengue de la gole 
et d alener mult bien se tient 
ausi come morz se contient 
li oisel vont desus volant 
quant ensi le voient gisant 
bien cuident qu il soit morz por voir 
desor lui se vont aseoir 
bechent et cil les englot 
d aus raemplist son vantre tot 
ensi pren des oiseauz vanjance 
et li deables seins dotance 
el puis d anfer nos enprisone 
per les charz qu il nos abandone 
sa charz est ivrece et luxure 
orguel fierte et desmisure 
et sorcuidance et glotonie 
traisons covoitise envie 
larron foi mentie perjure 
ire desperance usure 
cil qui au deable serviront 
einz en la fin l espenirunt 
lai jus aval ou puis d anfer 
seront en chaines de fer 
ou sautier le trovons escrit 
si come li psalmistes dit 
une beste est d autre nature 
castor la nomme l escripture 
en roman l apele lan beivre 
el est plus isnele que lievre 
lon fait des coillons medicine 
meudre que de nule racine 
quant venerres chacier le vait 
por ses coilles avoir le fait 
quant la beste le voit venir 
si pres que ne les puet gueinchir 
ses coillons ront si fort les sache 
et per grant air les esrage 
au venaor les giete entiers 
et il les prent mult volontiers 
la beste lait tot XXX 
ja ne la chacera avant 
et s il la chace autre foie 
et il l a ja mult aprochie 
que voie que eschaper ne puisse 
tot meintenant auce la cuisse 
li venerres la voit chastree 
la guerpist seins desmoree 
cil qui a deu voudroient plaire 
devroient tot autresi faire 
quant deables le ha lacié 
et il sunt de pechie chargié 
s es cuide en anfer trabuchier 
dont doivent sevrer et tranchier 
et de lor cuers et de lors cors 
les pechiez et giter les ors 
au deable le sien randons 
totes oevres renoions 
a deu nos devons convertir 
de cui tuit bien doivent venir 
en cherite manoir devons 
en aumones en orisons 
malades devons visiter 
les povres paistre et abevrer 
et les nus devons revestir 
les morz devons ensevelir 
jeuner devons et voillier 
et deu aorer et proier 
que en la fin venir puissons 
a veraie confession 
ericons est zz autre beste 
qui samble porc fors de la teste 
mult est ardiz et airous 
trestot le cors ha espinous 
et quant li raisin sunt XXX 
es vignes va tot a seur 
en tot le plus chargié cep monte 
trestout l escout co est li conte 
quant le fruit en ha abatu 
tost est a terre descendus 
de desus les raisins se voute 
en ses espines les encrote 
quant chargiez est atot s enfuit 
a ses anfanz porte le fruit 
oies tu hom ta vigne garde 
et le fruit que tu as en garde 
li fruiz co est ta crestientez 
sinplece abstinence bontez 
charite et obedience 
et piete et pacience 
garde que cil qui toz jorz nuit 
a home per ce ne te tuit 
quar quant tu ces vertuz auroies 
perdues tu trabucheroies 
en enfer nuz et despoilliez 
griement seroies traveilliez 
trois natures a li formiz 
ja ce qu il soit mult petiz 
sages est co dit l escripture 
oiez sa premiere nature 
trestuit vont 
quant de lor fosses issu sunt 
e il vunt querir a mengier 
quant il sunt venu au granier 
ja n i querrunt ne uis ne porte 
chascun prant zz grain si l enporte 
et puis le met en son estuit 
cil qu es encontrent qui sunt vuit 
ja de rien ne lor mesfarunt 
ne de lor grains ne lor touront 
ainz desmandent ou il l ont pris 
virges s asemblerent jadis 
yy que a unes noces aloient 
les yy oile o soi portoient 
les autres n en porterent point 
a la minuit en icel point 
que espous es noces vint 
chascune des yy sages tient 
sa lampe pleine alumee 
d oile qu il orent XXX 
por ce que sagement ovrerent 
o l espous es noces entrerent 
et celes yy foles qui n orent 
point d oile entrer nen i XXX 
asez crierent a l epous 
' ovrez si entrerons o vos " 
il lor dist ' ne dites pas bien 
que je ne vos conois de rien " 
damideu de buen cuer prions 
quant es noces venu serons 
qui seront au derain jor 
ou il sous sera jugeour 
quant tuit i serunt assemblé 
que nos ne seions refusé 
oez la seconde maniere 
quant il a en sa furmiere 
porté et atrait son froment 
chascun grain tot permi le fent 
il le fait por lui miez garder 
et por desfendre de germer 
dou froment fait zz grant atrait 
por ce que en ivert fain n ait 
oz tu hons ensi la nature 
dou furmi de par l escriture 
con li furmiz fait le froment 
cerche bien le viel testement 
ne faire com li juif font 
qui a la letre entendant vunt 
et por ce ne croient neient 
l esperital antandement 
il i foloient mult seins faille 
le grain i perdent pur la paille 
il ocistrent lor creator 
por ce periront a dolor 
ne ja tant vos entendroiz 
l escriture ne la creroiz 
dou furmi ai traites a chief 
yy natures cuique soit grief 
la tierce dirai a curz diz 
mois d aoust va li furmiz 
querant et porchacant le ble 
quant il est en zz chanp 
a l odor apercoit et sent 
quex blez co est orge ou froment 
l orge desguerpist meintenant 
et si va le froment querant 
homs pren toi garde dou furmi 
garnis toi de bien atresi 
cerche l escripture divine 
fui heresie et sa doctrine 
celui qui plus autrement dist 
david qui le sautier escrist 
nos dist quant li aille est viel 
que mult li enpirent li oeil 
li bes li creist et si eslongue 
si font les ales seins manconge 
si qu a grant poine puet voler 
quant il se vuet renovele 
lors une vive fontaine 
et en aut vole a quelque poine 
et si tres pres dou soleil vait 
que bruler et ardoir se fait 
adont en la fontaine chiet 
trois fois s i plonge jusqu il s en liet 
quant baignié s est a droiture 
va querre zz grant pierre dure 
del bec i fiert tantque il froisse 
trestot le pecoie et desloise 
dont menjue et reclarcist 
la veue et rejovenist 
tu hons qui as antandement 
et qui as si viez vestement 
despoilli toi des viez pechiez 
dont tu es vestuz et chargiez 
la fontaine c est li baptisme 
co est de sel d oile et de crisme 
la pierre senefie crist 
qui en l evangele nos dist 
' hons qui derichie ne naistra 
ja en mon regne n entrera " 
quant tu seras de ton pechie 
confes se tu es baptizié 
adonques renoveleras 
com l aille rejoveniras 
caradrius ce n est pas fable 
co est zz oiseaus nient mirable 
de tel oisel poez savoir 
il ha tot blant et n a riens noir 
en la terre ou cil oisel sunt 
desor les genz malades vont 
quant caradrius vient au liet 
desor le malade se siet 
sempres li a le dos torné 
s il doit murir de s enferte 
s il doit garir de lui s aproche 
son bec li met desus la boche 
o s aloine li trait dou cors 
l enfermete et giete fors 
volant le seloil s en vait 
le malade sain et saul lait 
dex qui onques pechie ne fit 
char et humaine forme prist 
donc vient au pueple des juis 
moult les trova faus et eschis 
en lor enferte les laissa 
et es crestiens se torna 
de nos enfertez nos sana 
nos pechiez en la crois porta 
david nos nomme zz autre oisel 
pellicanus mult per est bel 
quant il a ses oiseauz norriz 
tantqu il poent issir des niz 
et qu il se sevent porchacier 
es eiuz lor vont bechier 
et lor vuelent des testes traire 
et quant cil voient lor contraire 
et les mauz que lor fil lor font 
sachiez que grant dolor en ont 
de ce que si les contralient 
s es bechent tantqu il les occient 
li enfant muerent a dolor 
quant ce vient d iluec au yy jor 
li peres se beche ou coste 
sainier se fait a grant plante 
ses anfanz arose del sanc 
que il trait de son destre flanc 
sunt resuscité 
li pucin et tuit resané 
ensi vienent de mort a vie 
ce dist en une prophecie 
' mes fiz exaucai et norri 
et il m ont despit et laidi " 
jhesu crist quant nos n estions 
nos fit et voust que nos fusons 
encontre ce nos le ferimes 
quant la creature servimes 
et laisames le creator 
si se sorprist nostre seignor 
por nos pechiez en crois pener 
et le destre costel troer 
li sanz qui en issi et cola 
de nos pechiez toz nos lava 
des perdriz nos dist jheremies 
en une de ses prophecies 
que l une a l autre ses ues amble 
et avoi les siens les asemble 
s es couve escloit et norrist 
et avoi les siens les chevist 
et lorsque il poent voler 
et lor mere oient chanter 
icele perdriz qui les post 
celi guerpissent qu XXX 
qu es cova per coi norri sunt 
a lor propre mere s en vont 
amors et pidiez et nature 
lor fait guerpir lor norriture 
a lor mere s en vont li fiz 
celi laisent qu es a norriz 
atresi li deables fait 
quant les creatures fortrait 
et enble a nostre creator 
quant sunt en aucune error 
descevoir les set et trahir 
lor criator lor fait guerpir 
a deu tollent sa creature 
mais quant il avient aventure 
que il oient bon XXX 
donc s en revont a lor seignor 
a jhesu crist lor propre pere 
et a seinte eglise lor mere 
dex nostre pere esperitables 
nos gart des engins es deables 
un autre oisel poet lon trover 
qui est tex qu i ne puet voler 
cil oiseaus a le bec vermoil 
et si a piez come chamoil 
por ce est chamoi apelez 
au tens que florissent li blez 
aparissent unes estoiles 
qui plus sunt cleres que chandoiles 
cil oiseaus en icel tens pont 
et ses ues ou sablon repont 
as estoiles prent son avis 
bien i cuide venir toz dis 
dont s en part et va pasturer 
a lui ne se puet resanner 
mult est dolanz et corrocié 
que s est por nient travaillé 
tot a perdue sa poison 
quant eschaufé sunt ou sablon 
li oef qui dedenz sunt enclos 
couvent tantque il sunt esclos 
li oisel dedenz se norrissent 
et quant poent si s en issent 
icil oiseaus est oblious 
et tot autresi sumes nos 
qui les richeces covoitons 
tantque damideu oblions 
nos devons plus que rien amer 
celui qui nos doigna former 
car damidex maimes dist 
et l evangelistes l escrit 
' hons qui plus aime pere et mere 
de moi " fait dex ' ne suer ne frere 
ne fil ne fille ne sa feme 
n est pas digne d avoir mon regne " 
nos trovons en la loi escrit 
que damidex maimes dist 
' hons tu doiz honorer ton pere 
de tot ton pooir et ta mere " 
hupe c est uns petiz oiseaus 
l escripture dit qu il est beaus 
chascun an ses oiseaus norrist 
la upe quant ele enveillist 
li oel li troblent et espoissent 
et grant toiles desus li croissent 
et tantque ele ne voit gote 
quant perdu a sa clarte tote 
dont en ont grant pidie li fiz 
que ele a si soef norriz 
se li vont les eauz lechier 
qu cuident les toiles percier 
d aus la couve et norrist 
et tantque rejovenist 
ces oiseaus ensegre devons 
quant a seinte eglise venons 
honorons cex qui nos norrirent 
rendons lor le bien qu il nos firent 
et pere et mere honorons 
per droit honorer devons 
uns oiseaux est phenix a non 
en seinte escriture trovon 
que cil oiseaus n est pas commun 
il n en fu onques que zz 
si com nos dit la prophecie 
icil oiseaus crist senefie 
que dex en l evangeli dit 
si come nos trovons escrit 
dex dist le poons entendre 
' je puis m arme laisier ou prendre " 
per ces paroles pas fable 
sunt li felon juis corpable 
li oisiea qu est phenix nommez 
est es desers de inde trovez 
mult est cil oiseaus bien chantanz 
quant il a vescu zz anz 
un aubre quiert n en dot ja nus 
qui est apelez libanus 
illuec trueve chiers oignemenz 
et bons aromatisemenz 
sachiez que toz chargiez s en vait 
et si en fait zz grant atrahit 
espices quiert mult vertuouses 
et bones pierres preciouses 
mult en atrait de plisors parz 
ceste aunee fait il en marz 
ces choses aune en zz lue 
des pierres fait saillir le fue 
a ses ales prent a venter 
tantqu il le fait bien alumer 
dedenz le fue chaoir s en vait 
et dedenz ardoir toz se lait 
le premier jor poez entendre 
zz vers desvient ecele XXX 
au secon jort cil vermoiseaus 
redesvient zz petiz oiseaus 
et au tierz jort est reformez 
phenix et toz renovelez 
icil oiseaus crist senefie 
que au tierz jor vint de mort a vie 
en escripture le trovons 
et per les eles entendons 
de la loi les comandemenz 
que lon troeve es yy testemenz 
el centesime psalme dit 
david qui le psautier escrit 
' li cers desirre la fontaine " 
mult aime l eve clere et saine 
mais tel nature ha li dragons 
qu il ocit au cer ses feons 
quant il puet en sa fosse entrer 
quant li cers le repuet trover 
o s aloine l en fait saillir 
li dragons ne la puet soffrir 
li cers le despiece et desvoure 
sos ses piez l ocit et acore 
li cers por l enverimeure 
vait aique querre clere et pure 
en la fontaine vait vomir 
qu il ne puet le verin soffrir 
por le verin por l enfleure 
li chient cornes a droiture 
ses ungles et ses peaus li muent 
trestuit si menbre li tressuent 
quant il s est baigniez si garist 
toz li cors li rejovenist 
li cers si ha signifiance 
d ome qui fait sa penitence 
quant li hons se sent en pechie 
que deables l a acrochié 
dont le doit d entor soi chacier 
per jeuner et per veillier 
a seinte eglise doit venir 
et son doit rejeir 
pener se doit et travillier 
et l orguel de sa char laisier 
aumones faire et orisons 
jeunes et afflictions 
tortre est oiseaus de tel nature 
ce nos reconte l escripture 
de la loiaute me mervoil 
quant ele ha perdu son paroil 
puis ne se vuet autre acobler 
ainz se vuet castement garder 
et atent que ses males vieigne 
se cude bien que on le tiegne 
en cele entente est ses confors 
caste se tient jusqu a la mort 
oez dou petit oiselet 
qui sages est si se tient net 
et a son male porte foi 
nos qui devons tenir la loi 
devriens desguerpir luxure 
car co est la grenors ordure 
et que en home plus habunde 
et qui plus congie le monde 
dedenz la mere zz oiseax va 
qui unes longues pennes ha 
la teste ha copee et crestie 
et la coue lee et charpie 
sarce l apele l escripture 
quant ele voit per aventure 
nef corre contre les estoiles 
encontremont traites les voiles 
XXX 
meintenant vers la nef s adrece 
ses ales estent come tref 
de soi cuide fare une nef 
quant ele a tant ensi estee 
qu ele est travaillie et lassee 
ne puet plus ce maain soffrir 
dont l estuet au lu revertir 
dont el partit premierement 
bien se travaille por nient 
per la mer qu ensi est perfonde 
poons bien entendre le monde 
li apostre qui deu servirent 
et qui por s amor mort sofrirent 
et la creance 
sunt de la nef signifiance 
per l oisel entendre poons 
ces qui vunt es religions 
puis voient a tenir a de 
obedience et XXX 
puis revienent a la luxure 
a l avutere a l ordure 
ne se poent a bien tenir 
a mal les covient revenir 
petite beste est la belete 
la loi dit qu ele n est pas nete 
por ce doit un pas mengier 
que ancoisqu ele doie emprenier 
et ses maules a li atoche 
sen germen recoit en sa boche 
et encor fait grenor mervoille 
que ele feone per l oroille 
per la beste entendre poons 
ces qui vunt es religions 
voluntiers et qui le XXX 
recoivent a devocion 
puis metent tot en obliance 
ne sunt mie en creance 
aspis est au serpent senblable 
mais mult est sage et porveable 
une autre beste est tricheresse 
descevable et traiteresse 
aspidem het et l ocirroit 
mult volontiers se il pooit 
riens ne se porroit saoler 
de cele beste oir chanter 
autres bestes la vunt sivant 
de loing por escouter son chant 
a la fosse ou aspis repaire 
vait chanter qui l en cude traire 
quant aspis l ot bien apercoit 
que cele beste le descoit 
oez cum il fait grand mervoille 
sor la terre couche s oroille 
et en l autre sa coe bote 
si qu ele ne puet oir gote 
tot autresi fait chascun home 
en richete co est la some 
met grant partie de sa cure 
l autre en pechie et en luxure 
luxure l asome et eslorde 
et la covoitise l essorbe 
qui ne vuet point de prechement 
de deu ne son ensoignement 
uns oiseaus est ibis a non 
mut per est de bele facon 
de toz oiseauz est li plus orz 
ne menjuve fors poisons morz 
et charoignes d autre meniere 
totes hores est sor riviere 
illuec atant et esboote 
la charoigne que la mers giete 
et n ose dedeinz l aive entrer 
por ce que ele ne set nuer 
ne ne set ne ne vuet aprandre 
les poisons morz li covient prendre 
n ele n ose entrer perfont 
illuec ou li bon poison sunt 
les perfondes eves eschive 
et se tient defors a la rive 
l ons qui receu babtisme 
qui regenerez de crisme 
et d eve dou seint esperit 
quier la viande que dex dit 
sez tu quex est cele viande 
don la loi vivre nos comande 
c est simplece et charitez 
bontez et joie et XXX 
et pais et fois et pacience 
pidiez et douce obedience 
co est l viande 
don li loi vivre nos comande 
la char autre viande quiert 
et sa nature le requiert 
volez oir de quel meniere 
c est ordure et avutere 
fornications et luxure 
ivrece glotonie usure 
et avarice et felonie 
traisons covoitise envie 
qui de tex viandes sera 
saolez il trabuchera 
ou puis d anfer ou plus perfont 
ja puis ne resordra amont 
tex viandes ne sunt pas saines 
dont les armes soffrent tex poines 
hons quar apren or a nuer 
cist mondes n est fors que une mer 
per cele mer poons nagier 
chascuns i a zz merinier 
li cors de l home est une nef 
et sa vertu si est li trez 
li meriniers ce sevent tuit 
c est l arme qui le cors conduit 
volontiers alast droite voie 
mais enemis le cors desvoie 
l arme estrive contre le cors 
mut li est tart que ele en soit fors 
le tens a venir desirrons 
toz dis de nos fins aprochons 
ce fait l arme qui de l ordure 
vuuet issir et de porriture 
vers deu cuide merci trover 
hons tu devroies porpenser 
que chastoie ses amis 
et lait regnier ses enemis 
mut voudroit il qu il s esmendassent 
et lor folie si laisassent 
de tot pechie ha l on perdon 
per veraie confession 
hons aies en deu ta creance 
en confession esperance 
garde ne te desesperer 
dex est larges de perdoner 
dex est misericordious 
et tu doiz estre curious 
de plorer et de deu prier 
si come tu fus del pechier 
en perdon aies ta creance 
mais tu doiz doter la venjance 
dex se set asprement vengier 
paours garde home de XXX 
tu doiz enferte en gre prendre 
et a deu en doiz graces rendre 
si tes cors soffre aversitez 
co est a l arme sanitez 
et quant riches et sains seras 
ja mar per ce te ergoliras 
perdone ce qui mal te fait 
dex te perdonra ton mesfait 
bone vertu en toi auroies 
se tu por mal le bien rendoies 
ne n air ces qui te funt tort 
damidex perdona sa mort 
close est de paradis la porte 
a celui qui aine porte 
ne soies mie despisanz 
ne mal parliers ne estrivanz 
toz jorz doiz en cherite maindre 
de deu servir ne te deiz feindre 
ici fenist li bestiaires 
plus n en avoit en l essenplare 
et de mentir seroit folie 
qui plus en set plus vos en die 
gervaises qui le romain fit 
plus ne trova ne plus n en dit 
