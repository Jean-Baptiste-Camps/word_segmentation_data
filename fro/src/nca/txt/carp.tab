qui mult dolenz en estoit et que 
faisoit li bons jovenciaus 
de cestes chose il ert mult corrocyez a 
lui meismes quant il 
pensoit a nul delit terrestre si se 
feroit del poing el piz 
aussi com s il peust les males 
pensees fors de son cors metre par 
batre et disoit a sa char qu il la 
jostiseroit si de fain et de soif 
qu ele n auroit cure de reveler et 
qu i jostiseroit si par chalors et 
par froidures qu eles penseroit 
encors a la viande qu a jolivete ne 
a folie dont conmenca li sainz 
si dure vie qu il ne menjoit s 
au tierz jor un et au quart tant 
solement por sostenir sa vie 
et son cors ensemble et adonc ne 
menjoit il si jus d erbes nom et 
petit d eschalonges ades ert enn 
oroisons et looit nostre seignor 
et si fooit et laboroit en terre 
por faire hebetes venir et por ce que 
li 
travaus de s ueure doblast lo 
travail de ses jeunes et si 
faissoit 
vaisselez de jons por ensivir la 
sentence de l apostre qui dist 
c est a dire ' qui mi evre il 
non doit mie mengier " en ceste 
maniere par teus jeunes s atorna si 
li jovenciaus qu il estoit plus 
maigres del cors que nule criature 
adonc avint une nuit qu il conmenca 
a oir criemenz d anfanz et baailemenz 
de bestes et muemenz de bues et 
plaignemenz aussi conme de fames et 
plusors manieres de voiz li sainz 
jovenciaus sot bien et entendi 
que c estoient tuit enchantemenz 
de diables lors s agenoilla a terre 
et fist lo sine de la sainte croiz 
enmi son vis et puis prist a 
regarder arriere d une part et d autre 
environ lui por ce qu il 
desirroit mult avoir en aucune 
meniere les voiz qui espoanté l 
avoient 
la lune luisoit adont mult clere 
et lors regarda sodainement 
si vit venir devant lui une 
conpaignie de diables mult laide 
et mult noire sor chevaus toz 
ardanz si venoient droitement sor 
lui 
li jovenciaus conmenca maintenant a 
apeler nostre seignor jhesu crist 
por secors et aie maintenant fu cele 
conpaignie esparse et venue a 
nient dont prist li jovenciaus nostre 
seignor a loer et a gracier 
je ne vos auroie en grant piece 
conté ne dit toz les agaiz ne 
totes les paines que li deable li 
fissent et se je totes ce choises 
voloie totes ces choses conter et 
dire li livres en seroit trop granz 
et la matiere he par quantes foiz 
belles damoiseles totes nues 
li apparurent la ou il gisoit 
et ce ert li deables en cel semblance 
et par quantes foiz belles viandes li 
apparurent devant la ou famine 
lo destraignoit a la fieie li 
coroient leu devant la ou il 
ert 
en oroisons et hulloient et wolpils 
trespassoient devant lui et a la 
feie li sembloit que genz armees 
se conbatissent devant lui et 
donc venoit aucuns de ceus 
toz armez ausi come feru parmi 
lo cors si sembloit qu i deust 
maintenant morir si se laissoit 
maintenant chair as pies do saint home 
et li proiot qu il i donast 
sepulture mes por ce ne laissoit 
mie li sainz jovenciaus ses oroisons 
a faire ainz avoit ades sa chiere 
fichie vers terre et quant il 
avenoit 
que sa pensee li trestornoit par 
aventure a autre chose si com il 
avient mainte foiz avant il 
sailloit sus et acoilloit 
celui 
qui se faisoit malades et si lo 
batoit des piez et de verges 
mult durement tantque cil s 
esvenoissoit et li autre ausi 
dont 
il estoit delivres 
ainsi estoit li bons jovenciaus 
temptez del diables par plusors 
manieres en diverses formes et bien 
sachiez que tres lo sezime an 
jusqu au vintisme soffri il les 
chalors et les froidures et pluies 
qui li venoient en une chaute qu il 
avoit faite de jons et puis apres 
au ventiesme an fist il une petite 
celle qui jusque a hui cest jor 
dure encore en cel meisme leu cele 
celle ot piez de large et yy de 
haut si qu a paine s i pooit il 
drecier et un poi estoit plus 
longue et se vos la veissiez 
elle vos semblast mielz sepulture 
que maisoncele ne n i jut unques 
jusqu a sa mort se sor un lit nom 
fait de jons a la pure terre et tant 
solement la vesteure que sainz 
anthoine li avoit donee ne lava 
il unques puis quar bien disoit 
que haire ne devoit mie estre 
lavee les saintes escritures 
retenoit 
il en sa memoire et en sa pensee et 
quant il avoit faites ses oroisons 
et dites il verseilloit ses psalmes 
tot ausi conme se nostre sire 
fust en sa presence por ce que 
longue chose seroit de totes ses 
vertuz 
raconter si com eles avindrent je 
vos en conterai un poi plus 
briement 
si que cil qui retendra porra 
sa vie retenir se lui plaist 
aucun bien a aprenre 
apres ce que li jovenciaus ot yy an 
jusque au vintesisime an ne 
menja il en yy anz de ces yy ans que 
demi setier de farine dont il 
faisoit poulment et es autres yy anz 
ne menja il se pain sec nom 
et sel et aigue et tres la vinteseptisme 
an jusqu a an sostint il sa vie 
d erbes et de racines et tres lo an 
jusqu atantqu il en ot yy 
ne menja il unques lo jor que yy 
unces pesanz de pain d orge et un 
poi d erbes cuites en meniere de porree 
et sanz oile adonc senti 
il que ses iauz li oscurisoient et 
ses cors conmenca a estre 
destrainz par une maladie dont 
mist il oile en sa viande por 
lui reconforter et por son cors 
sostenir ainsi trespassa il jusqu 
au 
an unques n i menja de fruit ne de 
poulment ne d autres de 
choses se de ce non que je vos ai 
dit tant solement apres ce 
qu il vit que ses cors estoit 
auques afebliz par viellesce et 
que li morz l aprochoit si com lui 
sembloit se tint il jusqu 
atantqu il ot octante anz ce sunt yy 
anz qu onques de pain ne gosta 
quar adonc estoit en si grant 
pensee con s il venist donc primes 
es ovres nostre seignor faire ainz 
menjoit d une viande de farine c 
on 
li faisoit et d erbes taillies 
ensemble et entre son boivre et son 
mengier avoit asez escharsement lo 
jor unces en ceste maniere mena 
il sa vie tot son aage ne unques ne 
rompi sa jeune neis en jor 
de feste ne por grevance qu il eust 
ne trespassa qu il unques 
menjast devant ce que solauz ert 
chochiez mes ors lairons de 
ce ester si revendrons au 
comencement de la matere et de sa vie 
quant li jovenciaus abitoit encore 
en la chaute de jons en 
toissue dont je vos ai devant dit il 
n avoit d aage que yy anz 
si vinrent larrons une nuit a lui 
por ce qu il cuidoient 
qu il eust aucune chose qu il li 
peussent tolir ou por ce qu il 
cuidoient que li jovenciaus 
fust venuz illuec abiter si 
seulement 
en lor despit et qu il n eust d els 
crieme ne dote por ce le 
conmencierent li larron a querre 
par tot entre la mer et en la 
palu qui en la desertine estoit tres 
la vespre jusqu a la matinee 
ne unques ne le porent trover quant 
il fu clers jorz si lo 
troverent tantost com il lo 
virent si li demanderent ausi 
com par 
geus ' que feroies tu se larrons 
venoient a toi " li sainz 
jovenciaus 
lor respondi et dist ' cil qui 
nuz est et rien n a ne 
crient pas que larrons l 
assaillent " li larron li 
distrent 
' se tu n as nule choses neporquant 
te porroit len bien ocire " 
sainz ylariens lor respondi 
' voirement me porroient li larron 
ocire mes por ce ne le crieng je 
mie car je sui totens 
appareliez de morir " dont se 
merveillerent li larron mult de la 
grant seurte qu il avoit en lui et 
de la grant foi qu i virent 
en lui et entendirent el jovencel si 
li dissent qu il l avoient 
tote la nuit quis et que trover ne le 
pooient si estoient avogle 
de lor iauz sainz hilariens les 
conmenca a doctriner et a amonester 
qu il le mal laissassent a faire et 
si se tenissent al bien cil 
li orent en covant que tres dont 
enn avant amenderoient il lor vie 
quant li jovenciaus ot esté en cel 
leu qu il ot yy anz la renonmee 
de lui fu espandue par tote la contree 
de palestine adont vint une 
fame a lui qui tot premerainement l 
ala querre por ce que 
ses barons la despisoit quar en sa 
compaignie avoit esté yy anz 
ne fruit ne pooit avoir cele 
vint a saint ylariens et si se 
laissa chaoir devant lui a ses piez 
si qu il ne s en dona garde 
puis si li dist ' biaus sire 
pardone moi lo hardement que 
je ai fait de ca venir quar 
besoigne m i a chacie " 
sainz ylariens ne la regarda mie 
ainz s en volt torner et fuir 
cele li dist ' biaus sire por quoi 
ne me regardes tu et 
por quoi veus tu fuir celi qui 
merci te crie ne me regarde 
mie conme fame mes conme chaitive 
nonporquant fame doit 
len volentiers esgarder endroit bien 
quar fame porta lo saveor 
de tot le monde cil qui sain 
sunt et haitié n on 
mestier de mires mes cil qui 
sunt emferm et malade " 
sainz ylariens aresta et si li 
demanda por qu ele ploroit 
et l oquoison et por quoi ele estoit 
venue cele li conta et 
dist si con vos l avez oi arriere 
sainz ylariens regarda 
vers lo ciel si fist vers lo ciel s 
oroison puis si dist a la feme 
qu ele s en ralast arriere et si 
eust en nostre seignor bone 
fiance cele s en parti et revint 
a son baron et furent 
ensemble qant vint au chief de l an si 
ot fruit ele revint 
a saint ylariens atot un fil que nostre 
sire li avoit doné par 
les proieres de saint home et ele en 
estoit mult joiose et 
liee ce fu lo premier miracle que 
nostre sire fist 
por lo saint jovencel qui fust seu 
apres avint en cel tens que li fame d 
un haut homme revenoit un 
jor entre li et son baron et trois 
fiuz qu ele avoit 
de mon seignor sainz anthoines qui 
habitoit en l ermitage 
quant la dame vint a la cite de gase 
une mult grant enfermetez 
prist a ses anfanz par qu ele li 
covint demorer en la vile ce ne 
sai ge se la maladie prist as 
enfanz por la corruption 
de l air de la cite ou por ce que nostre 
sire voloit demostrer 
la gloire sainz hylairens son serf don 
vos porrez avant oir l uevre 
et entendre li anfant estoient si 
malade que tuit li mire 
qui a eus venoient desesperoient 
lo pere et la mere de lor vies 
la mere demenoit grant cri et grant 
dolor et aloit a l un 
et a l autre ne ne savoit lo quel 
elle devoit premiers 
doloser ne plaindre tant demena sa 
grant dolor que noncié li fu 
et dit q uns sainz hom qui moines 
estoit habitoit toz 
seus pres d iluec en l ermitage la 
deme prist maintenant 
serjanz et meschines et oblia tote 
sa haute conpaignie qu ele avoit 
con riche dame qu ele ne mena ne 
chevaliers ne dames por la 
grant haste qu ele en avoit si se 
mist a la voie et a grant males 
painnes li enorta tant ses barons 
qu ele monta sus un asne 
por lo travail de la longue voie la 
dame ala tantqu ele vint 
a saint ylarien qui encor estoit 
adonc mult jones d aage et 
quant ele lo vit si li dist 
' home de je te conjur par jhesu 
crist nostre seignor et par la 
sainte croiz ou il fu mis et par lo 
sanc qui de lui fu espanduz 
que tu t en veignes a gase et si me 
rent mes trois filz si que 
par ce soit li nons nostre seignor 
lo salveor de tot li monde 
glorifiez en la cite des paiens et lor 
loiz en soit tenue vils 
et abatue " sainz ylaries dist a la 
deme qu il n ert unques issuz 
fors de sa celle puisqu il i entra 
premierement ne ors n en 
istroit il mie quar il ne voloit 
mie avoir a costume que il alast 
a la cite ne a vile meesmement de tel 
chose quant la deme oi ce ele 
se laissa chaoir a ses piez si 
conmenca a crier mult hautement et 
a dire ' ylarien sers jhesu crist 
rent moi mes anfanz et asi 
con il ont esté gardé par saint 
anthoine en egypte ou il ont 
demoré ensemble lui ausi soient 
il par toi gardé en la terre de sire 
ou tu abites " tuit cil qui la 
estoient ou la dame parloit 
ploroient et sainz ylaries 
ploroit por la pitie de la deme que 
vos 
diroie je plus unques la dame ne se 
volt partir do saint home 
jusques atantqu il li ot en covent 
quant li soleuz seroit 
esconsez qu il i iroit a gase et 
entreroit dedenz la vile la deme 
s em parti et retorna arriere 
sainz ylaires la sivi et ala 
tantqu il a l anuitier entra en la 
vile si vint la ou li afant 
gysoient si les conmenca a 
esgarder et nostre seignor a apeler 
dolcement qu il par sa misericorde 
daignast a ces trois anfanz 
rende sante se lui plaissoit 
or poez vos oir grant miracle et 
grant mervoille quar il 
conmencierent tuit troi a suer 
si durement tantost com li 
sainz hom ot por els proié a nostre 
seignor com s on lor eust 
aigue sor lo cors et sor les membres 
gitee plainement en cele 
meisme hore conmencierent il a 
mengier ce qu il fait n avoient 
en grant piece et si requenirrent 
lor mere qui grant dolor menoit 
il beneirent nostre seignor et 
baisierent mult docement les mains 
del saint home par cui proieres il 
avoient sante receue quant ceste 
chose fu veue et oie et loing et pres 
par tote la contree li plusor 
de la terre de syre conmencierent a 
saint hylariem et devenoient 
crestien et li plusor en 
prendoient abit de moine por 
demorer 
ensemble lui en l ermitage en cel 
tempore adonc n avoit unques 
aue abaie en la contree de palestine ne 
n i avoit unques eu 
moine se saint ylariens nom en la 
terre de syre mes sainz ylaries 
les y doctrina et aprist premiers 
et fist tant par l aye 
nostre seignor qui mult i ot des sainz 
homes et la loi nostre seignor 
crurent mult saintement tant com il 
nesquirent 
en egypte avoit nostre sire adont 
sainz anthoine qui mult viauz 
estoit et de grant aage et en la 
terre de palestine avoit il saint 
ylariens si com je vos ai dit une 
vilete estoit en cel tens 
entre la terre d egypte et la contree de 
syre facide estoit apelee 
la avoit une fame qui avoit 
esté yy anz aveugle cele 
fu amenee a saint ylarien saint 
ylariens avoit adont 
ensemble lui mult de moines qui a la loi 
nostre seignor s estoient 
atorné et si haioient abit de 
moniage quant la fame vint devant 
lo saint home ele li dist qu ele 
avoit tot son avoier despendu en 
mires por ce qu ele cuidoit qu il li 
deussent aidier sainz ylayres 
li respondi et dist ' fame se tu 
eusses doné au povres 
ce que tu as despendu et doné au 
mires jhesu crist li verais mires 
t aust sanee et garie " queque li 
sainz hom parloit issi cele 
crioit a haute voiz et li 
prioit hautement qu il eust de 
li 
pitie et misericorde li sainz hom 
prist de sa salive si li tocha 
a ses iauz par exemple de nostre 
seignor qui issi fist a 
celui qui nez estoit avougles 
et maintenant fu celi 
renluminee de sa veue et garie 
un autre foiz avint q uns charretons 
charrioit un char en 
ne sai quel leu por sa beigsoine li 
charetons estoit de gase 
si com il aloit sa voie li diable l 
entreprist en tel 
meniere qu il devint toz roiz et 
ot sa force perdue si que il 
ses mains ne pooit movoir ne piez ne 
chief neis tantqu il se peust 
flechir de nule part len lo porta a 
saint ylarien en une litiere cil 
ne pooit plus movoir de toz ses 
membres forsque la langue par celi 
pria il au saint home qu il li 
feist secors et aie li sainz hom 
li dist qu il ne pooit estre senez 
si ne creoit premiers en 
nostre seignor jhesu crist et si ne 
deguerpisoit sa loi qui 
mauvaisse estoit cil crut 
en jhesu crist et laissa sa 
mavaisse 
creance si fu maintenant senez et 
delivre do diable 
apres ce avint q uns jovenciaus 
estoit en cele meisme contree 
qui messicas avoit nom si ert si 
tres forz qu il portoit yy muis 
de forment a celle mesure ne ne 
trovoit asne qui son fais 
peust 
porter en nule meniere en cel jovencel 
qui si fort estoit 
entra li ennemis el cors qu il 
cruelment lo fist estrangier 
et forsener dont ne lo porent tenir 
ne chaenes ne anels de fer ne 
chartre qu il ne derompist tote par 
sa forsenerie de plusors 
qu il encontroit menjoit il les 
nes et les oroiles et aus 
autres brisoit il les jambes ou 
les denz ou autres membres 
totes les genz qui environ lui 
estoient avoit il si espoantez 
qu 
il ne savoient qu il peussent 
faire nonparquant tan firent si 
enmi 
que par grant force de genz et par 
grant engienz le lierent de 
chaenes de fer et de cordes si lo 
traissent apres els ausi 
com un salvage tor jusques au leu ou 
sainz ylairiens et si frere 
abitoient quant lou frere le 
virent il furent tuit 
espoantez quar 
cil estoit a mervoille grant 
et orribles lors corurent 
li frere a saint ylarien lor saint pere 
si li noncerent quant li 
sainz hom l oi il conmanda qu 
en lo trainast juqu au leu ou il 
estoit et cil si firent a 
grant force qui la l avoient 
trainé 
quar il venoit mult a envuiz devant 
lo saint home si reculoit 
de quanqu il pooit et cil lo 
trainoient de quanqu il pooient 
avant qui mult de gent estoient 
asemblé si lo tenoient a cordes 
et a chaiennes dont il l avoient 
tot chargié et ce sembloit 
a voier une grant mervoille tantost 
com sainz ylariens lo vit 
il conmanda a ceus qu i lo 
desliassent et laissassent aler 
tot delivre et cil si firent 
sanz arestemenz qu il ne l oserent 
contredire quant sainz ylariens lo 
vit desliez il li dist 
' abaisse ta teste si vien avant " 
cil conmenca maintenant 
a trembler de paor qu il oi la 
parole do saint home ne ne l osa 
regarder ainz se laisa chaoir a ses 
piez si le prist a lechier 
de sa langue mult docement li sainz hom 
l en fist relever et si fut 
ensemble lui yy jors et adonc li isi 
li diable fors del cors que 
mult l avoit travaillié et 
pené et bien sachiez c onque 
puis 
cel jor qu il fu venuz devant lo saint 
home n ot pooir qu il 
grevast a nule rien vivant ainsi con 
vos m oez dire et 
conter fu gariz li jovenciaus par 
saint ylarien por cui nostre sire 
fist maint bel miracle et maint bel 
signe 
or ne me doi je mie taire orion 
estoit riches hom et primas 
ce est premiers de saignorie 
devant toz ceus de la cite 
de baile qui pres est de la roge 
mer fu amenez a saint ylarien 
por ce qu il avoit el cors une 
religion de diables une religion 
se contient yy mile yy yy ce 
riche hom qui tant avoit 
de diables el cors lierent si 
parent de chaenes de fer parmi 
lo col et parmi les mains et par le piez 
et par les costez si l 
amenerent a saint ylarien et bien 
sembloit qui l esgardoit enmi 
la chiere qu il fust plainz de 
granz forsenerie si com il estoit 
tant alerent qu il vindrent la 
ou sainz ylaries abitoit en la 
montaigne 
ensemble ses freres li sainz hom 
estoit adonc issuz de sa celle 
por aler en son labor si com je cuit 
et moi semble et 
mostroit a ses freres paroles de 
devines escritures li desvez 
dont je vos ai dit eschapa de 
ceus qui le tenoient si corut 
a saint ylarien si l embraca par 
darriere et le leva de terre 
mult legierement cil qui la 
estoient conmencierent a crier 
de totes parz quar il cremoient que 
cil ne conbrissast toz les 
membres au saint home qui mult 
estoient foblies et agrevés 
par jeuner longuement li sainz hom lor 
dist ' taisiez vos et ne 
dotez noient si me laisiez entre 
moi et lui covenir " 
maintenantqu il vint a lui si torna 
sa main par desore ses espaules 
et athocha celui sor la teste lors 
se laissa li desvez et li sainz 
hom lo prist par les chevous si lo 
mist a ses piez et dont li 
conmenca les yy mains a destraindre 
de sa main et de son pie les 
deus piez a hurter et a batre puis 
fist s oroison a nostre seignor 
si li dist ' biaus sire jhesu crist 
qui sor totes choses as 
puissance delivre cest chaitis de 
sa malaventure " or poez 
oir granz mervoille c onques tele n 
oistes quar de la boche 
celui oi len granz criz de 
diverses voiz et de diverses menieres 
et li esirent tuit li deable fors 
que plus n i oserent demorer 
ainsi fu cil delivres de la grant 
desverie que li ennemi 
demenoient de lui si s en 
repaira arriere en sa contree 
apres ce non mie lontens revint il 
atot sa fame et a toz ses anfanz 
a l abaie sainz ylarien si com por 
graice a rendre a nostre seignor 
et au saint home de sa delivrance si 
aporta ensemble lui or et 
argent qu il li voloit doner et 
pires precioses mes saint xm ne 
volt nient prendre ne recoivre 
quant ce vit orion il li dist em 
plorant qu il recust ce 
qu il li avoit aporté si lo 
departist et donast au povres 
sainz ylariens li respondi qu il lo 
pooit mielz departir et doner 
por celui qui aloit par les citez 
et par les viles si cognoissoit 
mielz les povres qu il ne 
faisoit ainsi s en parti cil 
et ala arriere qu ainc sainz 
ylariens ne volt do suen rien 
tenir ne prendrent quar en la fin li 
dist il que 
s il rien en recevoit nostre sire s 
en correceroit et tote 
la religions des diables 
repaireroit a lui si seroit 
ausi 
com il avoit esté davant en dolor 
et paine or n est mie droiz 
que je vos trespasse a dire coment 
zazanus fu entrepris de grant 
enfermete sodainement et ausitost gariz 
par les proieres do saint 
honme cil zazanus estoit sobtils 
macons en cel tempore si ala 
vers lo rivage de la mer a une grant 
roche por trenchier piere et 
apparillier a oves un grant mur a faire 
d une maison en l abaie 
saint ylarien et ce ert asez pres de 
la que cil ovroit 
ensemble ses compaignons il avint si 
com nostre sire lo volt 
que palesin lo feri par toz ses 
menbres et les ot si perduz 
en poi d ore qu il ne se poit 
aidier en nule maniere si compaignon 
lo pristrent et l en aporterent 
a saint ylarien la ou il 
ere ovec ses freres et li 
conterent conment ce li estoit 
avenu 
sainz ylariens lo regarda et puis 
fist lo sine de la sainte croiz sor 
lui maintenant fu cil gariz et senez 
et repaira arriere avec ses 
conpaignons qui aporté l avoient 
et reconmenca a faire s uevre 
a grant joie 
apres ce avint c uns hom crestien 
ytalicus avoit nom avoit pris 
un cors de chevaus encontre un autre 
home sarrazin qui les ydeles 
aoroit chevaus avoient il noiriz 
et afaitiez a corre a toz chars 
ou il estoient attelez si com il 
estoit ca en arriere acostumé 
cil qui mielz coroient en tel 
meniere auroient victorie et 
loange grant li paiens traiot a ses 
ydeles et disoit ne sai 
queus charmes as diables qu il 
aoroit qu il li aidassent 
cel cors a faire et a sormonter si qu 
il en eust la victoire 
li autres qui crestiens estoit 
vint a saint ylarien si li 
pria qu il proiast a nostre 
seignor si qu il se peust desfendre 
sanz honte et sanz blasme avoir sainz 
ylarien sembla de faire oroison 
en ce meniere oiseuse chose seroit 
a faire si conmenca a 
sorrire et a esgarder celui si li 
dist ' por qoi n as tu venduz 
ces chevaus et departiz au povres 
por lo salu de t ame 
ancoisque tu cest cors entreprisses 
a faire " cil li respondi 
que ert us et conmune costume ne ne 
lo faisoit pas tant par 
sa volente com par autrui contraignement 
et bien savoit certainement 
que li autre qui paiens estoit 
i ovroit d art enchanteresse 
quanqu il pooit por avoir la vitoire 
et ce ne loisoit il mie au 
crestien home faire et por ce estoit 
il venuz a lui por aie et 
meesmement endon ceus de la cite de 
gase qui adversaire 
estoient a nostre seignor qui tant 
ne lo haioient mie tant folement 
com il faisoit por sainte iglise et 
por jhesu crist quant sains ilaries 
oi ce il se tut et li frere li 
proierent qu il por celui 
proiast quar bien lor sembloit a 
faire et qu il eust raison 
et droiture dont conmenca sainz 
ylariens c om li aportast son 
enap 
a quoi il bevoit si l enplist len d 
aigue si le baillast len a 
celui qui li qeroit aie ytalicus 
lo prist si s en repaira 
en sa maison arriere et arosa de cel 
aigue qu il avoit aportee 
l estable et les chevaus et lo char et 
totes les toches qui 
i apartenoient dont furent 
atorné por corre si com il 
devoient 
granz fu li pueples qui la fu 
asemblez por veor et por esgardez 
cele chose li paien que contre le 
crestien estoit lo gaboit de 
ce 
que sainz ylaries li avoit rové 
faire quar il en savoit bien la 
novelle 
et cil qui devers lo crestien 
estoient il li disoient qu il 
fust toz seurs quar il le 
vaincroit ne ja ne vauroient 
rien au paien ses enchantemenz dont 
furent venuz a leu dont il 
devoient muevre 
quant len lor dona signe de movoir 
cil ferirent des esperons qui 
sor 
les chevaus seioient et 
conmencerent a corre si tres 
isnelement que ce n ert se mervoille 
non si com il coroient en 
tel meniere les roes do char au paien 
conmencierent a ardoir et li 
crestien conmenca a trespasser si 
isnellement qu a paines lo 
pooient veoir cil qui l 
esgardoient dont i leva mult 
grant 
criee del pueple et mult grant noise 
ainsi fu li paiens vaincuz 
par jhesu crist et par sainz ylarien son 
serf et plusors paiens 
qui ce sorent et virent s en 
atornerent a foi et a creance et 
cil qui vaincuz ert et si 
conpaignon disoient que sainz 
ylariens 
estoit enchanteres et malvais hom 
por ce lo voloient ocire et 
destruire mes nostre sire ne lo 
soffri mie qui par sa pitie 
et par sa dolcor secort les suens 
de toz biens 
en cele cite avoit adonc un jovencel 
menant qui si amoit par enmors 
une pucelle crestienne et prochaine 
voisine li estoit qu il ne 
savoit qu il peust faire quar 
pres iert maint de mort por s amor 
cele ne se voloit abandoner au 
jovencel ne a sa volente quant cil 
vit qu il ne la porroit vaincre 
ne par jeus ne par baisiers ne 
par totes autres menieres que 
suelent amors faire naistre si s en 
ala a un de ses deus por conseil 
querre qu il en feroit et 
puis repaira a la demoisele tant 
ala issi et tant quist que dedenz 
l 
ant ot apris par les engins do diable 
ne sai queus charmes qu 
il enfoi desoz lo suel de la maison 
a la pucelle et 
emsemble ce enfoi il figures faites 
entaillie em plaitaines 
d arain quant il ot ce fait la pucelle 
conmenca a desver tantost 
deropi ele la guinple de son chief 
et fu tote eschevelee 
et conmenca les denz a estraindre et 
a hauchier le non del jovencel 
a haute voiz or estoit l enmor 
trestornee en desverie quar la pucelle 
ert si forsenee qu il la covenoit 
lier et tenir a force ses peres 
et sa mere qui grant dolor en 
demenoient l amenerent a saint 
ylarien a l abaie tantost conme ele 
vint devant lo saint home li deable 
qui el cors li estoit conmenca 
a huler et a dire ' len me fait 
force et malgre mien sui je ci 
amenez je soloie molt bien les 
homes gaber et decoivre et or m 
estuet soffrir grief tormenz 
et granz dolors sainz home tu me 
destrainz que je 
isse de ceste pucelle mes je sui 
si liez desor lo lintel de l 
uis que je ne puis issir 
et bien saches que je n en 
istrai pas se li jovencel qui me 
tient ne me laisse " et li sainz 
hom li dist ' molt est 
ore grant ta force qui i es 
destrainz et tenuz par zz platine 
d arain si que tu ne te puez muevre 
di por quoi osas tu 
entrer en ceste pucelle qui a deu 
estoit donee " li diable 
respondi ' por ce que je la 
gardasse virgine tu la 
gardasses " fait 
saint ylariens ' tu ies 
destruisierres de chatee por quoi n 
entras 
tu dont premiers en celui qui t i 
envoioit " li diables 
li respondi ' por quoi entrasse 
je en lui il avoit mon conpaignon 
de amor lo diable " dont se tut li 
sainz hom ne ne volt mie faire 
querre lo jovencel ne ses charmes 
jusques atantqu il ot premiers 
la pucelle garie et delivree de diable 
por ce que cil quil la 
estoient asemblé ne deissent 
qu ele fust garie par ce que li 
enchantemenz fussent desfaiz et 
desloié mes quant la pucelle fu 
del tot senee et delivree de l enemi 
il fist oster les 
anchantemenz qui desoz lo linte de l 
uis estoient et puis si 
comenca 
a dire que li deables estoient tot 
tens decevant et se penoient 
ades de malmetre les homes et les fames 
por qu il voloient tolir les 
ames et quant il ot ce dit si 
blasma mult la pucelle de ce qu ele 
avoit fait ovres par qui li deable 
estoit entré en li ainsi s en 
repaira la damoisele garie et senee 
et delivree de l ennemi et de 
l enmor au jovencel 
par qu ele avoit esté malmenee 
bien sachiez que li sainz hom dont 
vos oez la vie n estoit mie 
queneuz tant solement en la terre de 
palestine ne es citez de syre ne d 
egypte par ses miracles mes es 
lontaines contrees ert ausi 
espandu la bone renomee et cogneue 
un chevaliers estoit adonc en cel 
tens de cors mult biaus 
et de menbres si estoit de la 
conpaignie et de la maisnie l empereor 
costancie a cel chevalier estoit li 
deables entrez el cors tres 
s anfance qui par nuit lo faissoit 
uler en dormant et gemir 
et plaindre et les denz ensemble 
estraindre et demener trop 
male vie cil vint a l emperaor si li 
requist congie d aler 
en la terre de syre et li mostra l 
ocoison par qui li empereres 
li otroia et li chevaliers prist 
les letres de l empereor au 
conte de palestine que s il avoit 
mestier d aie ne de conseil 
ne d autre chose en la contree qu il ne 
li faillist mie et lors 
mut li chevaliers a grant honor et 
a grant conpaignie et ala 
tant par ses jornees qu il vint en la 
cite de gase 
quant il fu venuz et demanda a 
ceus de la vile au saint 
ylaries li moines abitoit cil 
de la cite furent tuit 
espoantez quar il cuiderent que l 
empereres l eust envoié por ce 
qu il fust corrociez d aucune chose 
au saint home si s en alerent 
a l abaie por servir lo chevalier 
tantque s il estoit corrociez 
de nule rien qu il lo rapaiassent li 
sainz hom aloit adont tot 
un sentier selonc la marine disant ses 
psalmes et ses oroisons 
quant il vit si grant torbes de 
gent venir contre lui il 
s aresta et cil lo saluerent 
et il lor fist de sa main 
beneicon 
apres commanda a toz ceus qui la 
estoient venu qu il s en 
alassent et lo chevalier et sa 
maisniee conmenda il que a 
demorer quar tantost com il lo vit 
sot il l ocoison de sa venue 
maintenantque li sainz hom li ot 
demandé dont il venoit fu 
cil ausi penduz en l air com s il n 
athochast des piez a terre et si 
conmenca mult durement a muire et 
respondi en syrien langage 
dont dont li sainz hom l avoit 
aparlé lors vehissoit mervoilleis 
quar la boche qui ne savoit si 
francois non et latin parloit 
purement siryen parole que rien n i 
failloit et que disoit il 
en cel langage que ce ert li diables 
qu il li regeissoit 
par quel maniere il i estoit el 
cors del chevalier et qant il ot 
tot ce raconté en syrien langage li 
sainz hom li fist reclire en greu 
por ce que cil qui avec lui 
estoit venu et grieu savoient et 
l 
entendissent quant il ot mult 
parlé en tele meniere de parole et 
de 
ses ars demostree et dites plusors 
menieres li sainz hom li dist 
' je n ai cure conment tu i 
entrasses mes je te conmant 
el nom de jhesu crist que tu en 
isses " maintenant esi li 
ennemis 
del chevalier que plus n i osa 
demorer 
li chevaliers demena mult grant 
joie et sa maisnie ausi si volt 
doner yy livres d or au saint home 
mes il n en volt noient recoivre 
li chevalier li proia que li 
donast de sa viande tele com il 
mainjoit et li sainz hom li fist 
aporter un pain d orge et si 
li dist que cil qui de tele viande 
vivoient n avoient plus 
cure d or ne d argent quel de bien 
ne de terre quant li sainz 
ot ce dit si prist le chevalier 
congie a lui et repaira en sa 
contre or vos aie dit un poi des 
miracles que li sainz hom 
fist as homes et au fames apres vos 
conterai que notre sire fist 
por lui as bestes les mues bestes 
forsenees estoient chacun jor 
amenees au saint home por ce que la 
grant misericorde et la grant vertu 
de nostre seignor i fust par lui 
demostree adonc avint que plus de 
yy homes i amenoient zz chamel mult 
grant cui li diables estoit 
entrez el cors et ert de si grant 
desverie plains qu a paines lo 
porroit lon conter ne dire cil 
qui l amenerent l avoient lié 
de 
cordes li chamels ert grant et 
espoantables et les iauz li 
estoient vermoil conme charbon 
ardant et gitoit escume par la 
gole et si muoit et braioit trop 
orriblement tantost com il fu 
amenez devant saint ylarien et il lo 
vit si conmanda que cil 
qui lo tenoient lo desliassent 
et lo laissassent aler cil 
firent 
son conmandement et tantost tornent 
tuit en fuie qu il n i 
oserent arester sainz hylariens 
ala encontre toz seul et si 
li dist en syrien langage ' diables qui 
es entrez en si granz 
cors de beste sachiez bien que par 
lui ne me espoanteras tu mie 
quar je sai bien que nient autres 
n es tu en le 
chamelel ne n i as plus de force que 
tu averois en une petite 
bestelete " endementiersqu il disoit 
ce avoit il tendues les mains 
contre la beste qui vers lui venoit 
tot ausi com s il le deust 
maintenant devorer et quant ele parvint 
a lui si chai a terre 
et fu ausi paisible et ausi soef 
com ele avoit esté devant 
dervee lors dist li sainz hom a 
ceus qui la estoient que 
teus estoit li agaiz del diable 
et qui lo haioit tant et de si 
grant ardor qu il ne voloit mie tant 
sollement aus ocire mes les bestes 
et les choses qui a eus estoient 
ensenment et si lor mostroit bel 
essemple 
que aincoisque nostre sire li 
laissast jop son serf tempter ot 
il totes ses betes occises et ses 
sustances destruites et ses autres 
richoises et que bien lo devoit 
sovenir de ce que par lo 
comandement nostre seignor si conme la 
devine escriture tesmoigne 
avoient li deable yy mile pors 
ocis ou il entré estoient 
bien sachiez seignors qui 
escoutez et entendez la vie 
saint ylarien que aincois me 
faudroit el cors la vie que si 
fait 
ne ses miracles a raconter se je les 
voloie dire et orer 
il estoit par nostre seignor si 
ellevez en grant gloire et en si grant 
renomee que sainz anthoines qui encor 
adonc i venoit et de ses 
saintes ovres oit parler et de sa 
bone vie li envoiot ses letres mult 
benignement et recevoit ausi les 
soes et ce ert de grant amor 
senefiance et quant par aventure malade 
venoient a sainz 
anthoines des darraines parties de 
syre il lor disoit ' por quoi 
vos i estes vos de si loig 
travaillié dont n estoit 
ylarien 
mes filz en vostre contree " 
par exemple de saint ylarien 
conmenca len a astorner plusors 
abaies 
en la cite de palestine et tuit li 
moine venoient a lui de 
multes parties li sainz hom en 
looit nostre seignor et rendoit 
graices et si les enortoit toz de 
faire les ovres qui fussent 
au profit et a salu de lor ames et bien 
lor disoit que tost estoit 
la figure de cest monde trespasee et 
qu en la parmenable gloire 
estoit la veraie vie qui ja ne 
prenroit fin et si lor 
mostroit 
esemple d omilite et de service por ce 
qu il le retenissent et 
feissent quant il seroit de 
ceste vie trespassez 
chacun an aloit li sainz hom 
viseter totes les celles qui en 
syre estoient en jors qui a ce faire 
estoient assis et devisé 
quant li frere conurent ceste 
costume il vindrent a lui totes 
parz et aloient ensemble lui par 
totes les abaies et portoient 
totes lor viandes a avec eus com il 
avoient acostumees a user 
quar il erent ensemble tel hore 
estoit pres yy mile mes 
apres ce que li tens emieldra et la 
loi nostre seignor crut et 
efforca 
chacune vile qui pres de li 
estoit abeie ou moines 
abitoient lor 
aporterent viandes asez quant 
ylariens et sa conpaignie i venoit 
li sainz hom ne trespassoit unques 
frere qu il eust qui 
menast vie solitaire tant fust 
hunles ne povres qu il ne le 
visetast en bien et bone doctrine et 
tantqu il avint une foiz qu 
il alast el desert por zz de ses 
disciples viseter et dont 
parvint il a la grant conpaignie en une 
vile qui cluse estoit 
apelee en un jor que tuit cil del 
chastel faisoient grant feste 
el mostier venuz lor deusse qu il 
aoroient quant cil de la vile 
oirent et sorent que saint 
ylariens qui maint sarrazin avoit 
delivré del diable trespassoit 
par ilueques il issirent tuit 
ensemble homes et fames et anfanz 
fors encontre lui et quant il lo 
virent il conmencierent lor 
chief a abaissier et a haute voz 
escrier 
et dire en syrien langage ce est a 
dire beneicon li sainz 
lor otroia benignement et si lor 
conmenca a proier et a mostrer qu 
il aorassent nostre seignor et 
laissassent lor fauses ydeles ou il 
faissoient sacrefices si con il lor 
disoit ce et amonestoit 
il regardoit vers lo ciel tot en 
plorant et si lor avoit en covant 
que s il en jhesu crist creoient il 
vendroit mult sovent a 
or porroit oir mervoilles et grant 
grace de nostre seignor qui el 
saint honme estoit quar unques ne le 
laissierent issir del chastel 
jusqu atantqu il ot rendue la ligne et 
devisee la meniere d une 
sainte iglise faire et mist prestres 
qui iluec demoroient por 
faire lo servise de nostre seignor et 
esignier a cels la loi jhesu 
crist qui nient ne savoient quant 
tot ce fut fait et ordené li 
sainz hom se parti de la et 
ala la voie qu il avoit 
entreprisse 
en un autre tens apres ce avint que 
sainz ylariens se remist a la 
voie por aler viseter les abaies si com 
je vos a dit devant qu il 
soloit faire mult ententiument il 
devisa a ses freres ensemble les 
queus il aresteroit plus 
longuement por la grant torbes des 
gens qi siveoient sa compaignie li 
frere li distrent qu il alast 
herbergier avec zz moine qui en la voie 
estoit quar il n avoit encor 
unques esté a son ostel si com il 
cuidoient cil moines si ert 
mult eschars de grant meniere et por 
ce prioiet li frere 
sainz ylarien qu il i alast que li 
sainz hom ja l atemprast 
de ce mauvais vice qui en lui estoit 
si lor respondi ' por quoi volez 
vos faire chose qui ne vos ert 
mie plaissant et qui al frere ou vos ne 
volez faire aler sera 
nuissable " le frere de cui il 
parolent estoit en la 
conpaignie 
ensemble les autres quant il oi 
issi parler lo saint home si 
en rougi et ot grant honte 
nonporquant proia il tant par l aie 
des 
autres que li sainz hom li otra 
mult a envuiz qu il iroit a 
s abaie apres ce vindrent il a la 
maison celui au disime jor 
tuit ensemble cil moine avoient 
une vingne en quel i 
mist gardes ausi conme a une vile por 
les freres qui la estoient venu 
quar 
la viengne estoit tote meure 
si conme ou tens de 
vendenges la nuit jut la sainz 
ylariens ensemble sa grant conpagnie 
et se nul des freres voloit aler 
a la vingne por des 
roisins mengier les gardes lo 
desfendoient et a chailous 
et a roches dont il les espoantoient 
la matinee s en alerent tuit 
sancz ce que des resinz eusent gosté 
sainz ylariens en sourist et si 
fist semblant que de tot ce ne 
seust rien apres herbegierent 
cele 
nuit chies un autre moine qui mult les 
recut aiemablement sabas 
estoit apelez por ce le vos nome 
je c om doit lo non de 
large home amentouree et le non de l 
eschars doit len taire 
quar eschar hom qui a avoir ne 
doit nulle loange avoir 
d escharsete vient avarice que 
deus heit plus que nule vice 
si conme toz sevent veraiement ce 
vos voil trespasser 
briement quar n est ors leus de 
ce descrire que li aver 
n en a nient ire quar tost ce 
quit s en airroient quant lor 
chativete verront et les dolors qui 
les atent si li escriture 
ne ment diimenches estoit lo 
jor que sainz ylariens vint 
a l ostel lo moine qui si largement et 
si benignement lo herberja 
por ce dist li moine as freres qui 
venuz estoient en la conpaignie 
do saint home qu il alassent en sa 
vigne qui tote ert meure 
si menjassent des roisins et si se 
repossassent 
quant sainz ylariens l oi issi 
parler il li dist ' cil est 
maleiz qui premiers quiert la 
refection del cors que 
d arme mes faisons noz oroisons si 
disomes noz ores 
et rendons a die ce que nos li 
devons et apres irez 
en la vingne " tuit li frere firent 
lo conmendement de lor 
saint pere quant il l orent finé 
lor office sainz ylaries benei 
la vigne et puis si dist ' or i puent 
bien aler si voelent 
et il si firent bien sachiez qu 
il estoient ensemble a tout 
pres de yy mile qui tuit 
furent en la vigne et des roisins 
mengierent asez 
et devant ce qu il entrassent en la 
vigne pooit len bien affiner lo vin 
qui estot asparanz a yy muis 
mesureus teus com il avoit 
adont en la contree yy jors apres ce qu 
il orent esté fu la 
vingne vendengie s en i 
recoillit len yy cenz muis ne unques 
mais 
enn n avoit ele tant porté a yy 
foiz li autres freres qui estoit 
eschars vendenja sa vigne dont 
il n avoit laissié goste la 
mainie do saint home si en ot mains 
asez qu il n avoit unques 
eu devant et ce qu il enn ot devint 
aisil si c onques n en poit 
len 
boivre et ceste choses dist saint 
ylaries a ses freres qu ele issi 
avenroit devant ce qu ele fust 
avenue 
li sainz hom esconmenioit mult les 
moines qui gardoient lor choses 
par covoitisse et qui metoient lor 
diligence et lor cure en despens 
ou en vesteures ou en autres choses 
vaines qui tost sunt trespassee 
apres ce avint c uns freres 
achata zz petit cortel de deniers 
qu 
il avoit je ne sai en que 
meniere il i estoient venu ne par 
quel ovre li sainz hom l enn avoit 
contecuer ne ne voloit mie qu il 
devant lui venist por ce qu il 
avoit faite cele chose et si 
manoit 
li freres asez pres de l abaie il 
venoit mult sovent a freres saint 
ylaries et parloit a eusls et a 
hesecium ausi qui plus estoit 
familiers del saint home que nus 
des autres si parloit 
a eusls por ce qu il lor 
recordassent et reconciliassent 
a saint 
ylarien un jor avint que cil freres 
aporta un fais de chiches 
si conme verz por mengier aus 
freres quant vint a vespres 
hesicius les mist a la table devant 
saint ylarien et devant 
les autres freres tantost dist li sainz 
hom qu il sentoit 
si grant puor qu il ne la pooit 
soffrir si demanda dont ces 
chiches 
estoient venues hesecius 
respondi q uns freres les 
avoit 
aportees aus freres de laienz por ce que 
ce estoit des premieres 
semences de son chanp sainz ylariens 
dist a hesecium ' frere dont 
ne senz tu la tres grant puor en ces 
chiches et avarice 
puir avec heneles or les met devant 
les bues et devant les vaches en 
lor grebies et si voies se les mues 
bestes les mengeroient " 
dont fist hesecius ce que sainz 
ylariens li conmanda et mist 
les chiches devant les bestes mues se 
eles les mengeroient 
tantost com li buef les sentirent 
si conmencierent peor a avoir 
et a muire si lor liens a 
grant force si se traistre 
arriere dont fist len oster les 
chiches et giter en voie et maintenant 
furent les bestes rapaisies et 
si grant grace avoit nostre sire 
donee a saint ylariens que par l odor 
des choses et tot ce qu 
il achatoit savoit quel vice et 
quel mauvaistie i avoit et ce 
ert biaus miracles 
quant li sainz hom ot menee tel vie 
com je vos ai contee et 
dite et faites tantes ovres bones com 
vos avez oi et il fu 
en l aage de yy anz il vit l abaie 
ou il abitoit mult creue 
et grant multitude de freres qui 
ensemble lui estoient qui 
menoient 
tel vie d ordre de moiniage parmi qui 
les avoit ensigniez et doctrinez 
conme lor bons peres mais il vit 
que grant torbe de genz 
et granz presses venoient a lui qui 
amenoient malades entrepris de 
diverses langors d estranges contrees si 
que toz li leus ou il 
habitoit qu soloit estre 
estranges desertine estoit 
repleniz et abitez de genz por ceste 
chose estoit li sainz hom 
si dolanz qu il ploroit chascun 
jor et estoit en tristece 
quar il li sembloit qu il fust 
revenuz au siecle por ce qu il ne 
menoit si solitaire vie com il 
avoit premiers acostumee 
a ce pensoit il plus que nule autre 
chose et ce estoit l 
oquoison de ses lermes et de ses dolors 
si freres li demandoient 
qu il avoit et il disoit si com 
lui senbloit qu il estoit 
repairiez au siecle et qu il 
recevoit son loier et sa merite au 
siecle 
tan com il vivoit li frere qui ce 
li ooient dire lo gardoient 
molt ententivement qu il ne s emblast 
d entre eusls ne ne fuist et 
meesmement esechius qui plus ert ses 
familiers que nus 
des autres 
ensi com vos oez mena sainz 
ylariens ceste dolor yy anz tantc 
un jor vint a lui la fame que je vos 
ai nomee cui il rendi 
ses yy fils quant ele repairoit de 
saint anthoine si li dist 
qu ele venoit a lui prendre congie 
par aler a saint anthoine qu ele 
voloit veoir 
sainz ylariens li respondi tot en 
plorant et si li dist que ausi 
i voloit il aler mes il n i 
espleteroit rien de son afaire quar 
dui jor estoient passé que li 
sainz hom sainz anthoine estoit 
mis en terre la fame crut sainz 
ylariens de ce qu ele li oi 
dire si ne se mist pas a la voie qu ele 
avoit entrepris a faire 
apres ce ne sai quanz jors vint li 
mesages a saint ylariens 
qui li noica et dist que saint 
anthoine estoit trespassez de 
ceste 
mortel vie ainsi com vos avez oi 
sot il lo trespassement 
do saint home devant ce qu il li 
fust noicié ne dit par nul home 
toz li mont qui ot parler de saint 
ylarien se doit mervilier 
des granz signes et de la grant science 
et de la grant humilite qui en 
lui estoit je meisme ne me 
mervoil tant de nule chose com de 
ce 
conment il pooit si tote la 
gloire et l onor de cest siecle li 
evesques et li prestres et li moines 
venoient a granz 
torbes a lui de totes parz et les hautes 
dames 
et li pueple des citez et li haut home 
qui 
justice estoient des terres por sa 
beneicon avoir tant solement et 
por recoivre de lui pain benoit dont il 
s esjoissent 
unques por tot ce ne s enorgueli 
ses cuers ne ne pensoit 
a autre chose qu a mener plus solitaire 
vie que il adonc ne menast 
un jor avint qu il se pensa qu il s 
en iroit si fist amener zz asnel 
por monter sus quar il estoit si 
destrainz par les jeunes 
et par les granz veiles qu il avoit 
faites qu a paine se pooit sostenir 
ne aler la voie quant la novelle fu 
espandue qu il s en devoit aler 
plus de yy mile que homes que 
fames s asembloient por lui 
retenir mais il lor disoit qu il ne 
demorroit en ne nule maniere 
et que s il ne l en laissoient aler 
il ne bevroit ne ne 
james tan dist q a la parfin se 
departi il et vint a un leu 
qui betules estoit apelez 
la aresta il por le grant pueple 
qui le suivoit si lor dist 
qu il retornassent quar ensemble lui 
n iroient il plus avant 
dont eslut yy moines prodomes por 
ensemble lui aler en conpaignie 
et lor ala li sainz hom qu il vint 
au jor a peluse ce est une 
vile de la contree de betules la pres 
avoit un desert qui liconos 
estoit apelez si i abitoient 
sainz homes en ermitages ceus 
ala 
sainz ylariens viseter puis s en 
rala a un chastel thobastan 
estoit 
apelez por ce qu il voloit parler et 
vooir draccons l evesque et confes 
qui la abitoient de la s en 
rala en babiloine por viseter filone 
l 
evesque et confes et puis s en rala 
en yy jors a un chastel qui 
affroditon estoit apelez la 
trova il basien lo diakene qui 
soloit les chamous loier por porter 
l aigue en la desertine a ceus qui 
aloient a saint anthoine et si s en 
ala ensemble aus et alerent 
tant 
en trois jors par la desertine qu il 
vindrent en la haute montaigne ou 
saint 
anthoines soloit abiter quant il 
ert en vie la troverent il yy 
moines 
qui furent disciple de saint 
anthoine li uns avoit non ysaac 
et li 
autres plusianus cil ysaac 
avoit esté latimiers de saint 
anthoine 
por parler a qui a lui 
venoient de divers langages quant 
saint 
ylaries vint au lou ou saint 
anthoines soloit abiter il lou 
regarda 
mult quar trop li sembloit 
delitables la roche estoit 
haute 
et belle et au pie desoz 
sordoient fontaines qui 
rendoient 
aigue doce et clere et desoz lo 
ruisel de ces fontaines si avoit d 
une 
part et d autre paumiers a grant 
plente qui grant profit rendoient 
et 
enbellissoient mult lo leu sainz 
ylaries aloit de totes parz avec 
les 
desciples sainz anthoines qu il 
avoit la trovez et si disoient 
' ci estoit sainz anthoines en 
oroisons et ici oroit il et deca se 
repousoit il quant il ert lasez ces 
arbres ici planta il et ces herbes 
a ses mains meismes et ceste pecine 
fist il par grant travail por aroser 
son cortisel et cest sachet ot il mult 
longuement por foir sa terre " 
sainz ylaries se cochoit en la 
celle saint anthoine et baisoit lo 
leu 
ou il avoit esté tot ausi 
docement com se le sainz hom i 
feust encorre 
la celle n avoit de lonc ne de 
largece se tant non q uns hom se 
pooit 
estendre dont s en alerent a grant 
paine en son le mont la 
troverent 
il yy celletes ou saint anthoine 
avoit habité por fuir l ennui des 
genz 
qui a granz torbes venoient a lui et 
ces yy celletes estoient 
entaillies en la vive pierre dont 
revint arriere quant il i firent 
si 
parla ysaac a saint ylarien si li 
dist ' veez vos cel paumier et 
ces herbes entor il avint ore a 
anthoine ainzq uns grant trope de 
bestes 
salvages vinrent ici si 
conmencierent a mangier l erbe 
sainz 
anthoine conmanda l une d eles a 
arester et puisque li sainz hom 
l ot conmandé la beste ne se 
osa removoir dont la conmenca a 
batre parmi 
les costez d une verge et si li dist 
por quoi mengiez vos 
ce que vos ne semastes pas plus ne 
dist conmanda a la beste que 
tenist 
sa voie ainz puis cel jor les bestes ne 
furent si hardies qu eles 
atochassent as herbes ja fust ce 
qu eles venissent boivre a la 
fontaine " 
quant li moine ot a saint ylarien 
conté ceste chose il lor proia qu 
il 
la tonbe saint anthoine li 
mostrassent je ne sai si li 
mostrerent ne 
ensignierent por ce que sainz 
anthoines lor avoit desfendu si com 
vos ai 
comté ariere en sa vie adonc se 
parti sainz ylaries de la et 
reparai 
tantqu il vint au chastel de froditon 
qui estoit a l entree de la 
desertine la departi il tote sa 
conpaignie si qu il ne retint ensemble 
lui que yy freres 
et dont s en ala demorer el plus 
prochain abitacle qui illuec estoit 
por 
mener vie solitaire dont conmenca 
en lui a avoir si grant astinence 
de totes charneus choses et a tenir de 
si granz silence conme s il entreprist 
adont primes a servir nostre seignor 
quar il ne cuidoit mie que sa 
chars 
poist estre asez travaillie por 
avoir vie parmenable en cel tempore 
adont avoit yy anz qu il n avoit 
pleu en cele contree si i estoient 
les terres si seches que herbe ne 
autres choses qui de terre deust 
issir n i pooit reverdir et les 
genz dissoient que cele granz 
secherece estoit por la mort saint 
anthoine et que li element lor 
ploroient c est que les natures 
d els defailloient por ce qu il 
estoit 
trespassez de ces siecle dont vint la 
renomee de saint ylarien a 
cels del pais quar il murent 
homes et fames qui tuit estoient 
pale et descoloré par famine si 
vindrent au saint home si li 
requistrent et demanderent qu il 
a nostre seignor proiast que pluie 
venist soz terre dont ele fust 
arosee quant ylariens vit 
pueple 
en si grant dolor et en si grant 
destrece il fu dolenz oltre mesure 
et dont leva li sainz home ses 
mains vers lo ciel et si 
fist 
oraison a nostre seignor que pluie 
envoiast a sor la terra qui trop 
est 
seche dont conmenca a plovoir 
par la proiere do saint home et 
tantost com la terre fu arosee de la 
docor de l aigue si grant plente 
de serpenz et de bestes qui venim 
portoient s esbolirent fors que 
trop 
pooit sembler grant mervoille et si 
eussent morz mult des genz 
de la contree par lo venim se il ne 
fussent alé au saint home por 
secors et aie mes sainz ylariens lo 
benei oile de que li anier 
et li pastor qui estoient 
envenimé oignoient lor plaies et 
maintenant 
erent gariz par cele oile dont 
conmencierent cil de la contree 
a tenir en si grant reverence et en si 
grant seignorie com ce fust dieus 
en forme home qui fust descenduz 
a terre por elx salver de lor 
granz aversitez et de lor granz dolors 
quant li sainz hom vit qu il 
estoit si conneuz et si despuliez 
en cele terre et c om li voloit 
plus d onor qu il ne vosist il se 
parti 
de la si s en ala en alixandre por 
ce que il voloit aler en la tres 
grant desertine la nuit qu il vint en 
alixandre ne volt il mie herbergier 
en la vile por ce que adontqu il 
avoit receu l abit de moine n 
avoit il 
jeu en cite ainz s en ala la nuit 
as freres qui pres d alixandre 
demoroient 
et bien lo cognoissoient cil lou 
recurent a grant joie 
quant vint devant jornee si dui 
disciple conmencierent 
a atorne l asne do saint home por 
tenir la voie 
li moine de la maison li cheiren as 
piez et li proierent por deu 
que ce ne feist il mie ne ne les 
deguerpist mie quar il vorroient 
melz morir qu il n eussent sa 
conpaignie il lor respondi qu il se 
hastoit d aler sa voie por ce qu il 
ne le feissent moleste 
quar bien seussent il qu il 
sauroient par cels qui apres 
venoient par 
quel chose il en estoit alez 
lors se departi li sainz hom d els 
et quant vint l autre jor apres 
cil de la cite de gase vinrent a 
l abaie por lo saint home querre et 
si le voloient ocire lui et heschium 
son disciple par lo conmandement julien 
l empereor qui quere lo faisoit par 
totes terres et quant cil qui lo 
queroient ne lo troverent en l 
abaie ou il avoit esté la nuit 
il conmencierent entre elx a dire qu 
il voirement estoit il 
enchanteres si conme li plusor 
testemoignoient puisqu il 
savoit 
les choses a avenir li sainz hom qui de 
la s estoit partiz entra 
en la grant desertine et la fu il un 
an tantque plusors genz lo 
sorent 
qui a lui vindrent 
quant il vit qu il ne fust 
trovez et que genz ne s 
asemblassent a 
lui il se pensa qu il se metroit 
en mer et queroit tantqu il 
troveroit 
zz isle qui ne seroit mie abitee de 
genz et la aresteroit il sels 
puisqu il ne pooit abiter en nul leu 
en terre ou il peust mener vie 
adont vint un suens disciples de 
palestine a lui adriens avoit non 
si li dist que juliens li empereor 
estoit ocis et qu il i avoit 
crestien empereor qui governoit lo 
reigne et por ce s en deust 
il repairier a ses freres quant li sainz 
l oi issi parler il li 
dist qu il n i retorneroit mie dont 
se parti de la si s en vint 
par la grant desertine jusque a une cite 
de libe qui sus la mer estoit 
asisse la se departi adriens ses 
desciples de lui qui mult li fist 
de mal quar il enporta si que li 
sainz hom n en sot mot une vesteure 
que si frere li avoient envoie 
mes puis la conpara il mult chier 
quar une enfermetez lo prist dont il 
fu morz par grant dolor 
li sainz hom qui a la cite que je vos 
ai devant dite 
estoit trova une nef de 
marcheanz qui s en devoit aler en 
sezile 
il ne si dui disciples n avoient 
plus de toz avoiers terriens q 
un livre d evangiles et lor affubleure 
li sainz hom entra en la 
nef des marcheanz et pensa que ce 
livre donroit il au notonnier 
por sa deserte quant tuit furent 
en la nef et il orent plainement 
coru par yy jorz ou plus par la mer li 
deables entra el filz del 
marinier si comenca a crier et a 
dire 
' ylaries serf jhesu crist conment 
puet ce estre qu il ne nos 
laist mie par toi que nos 
soiomes seur en terre ne en mer 
done moi espaice que je viegne 
en terre que je ne soie de ci 
endroit trabuchiez en l abisme " sainz 
ylarie dist ' se jhesu crist 
mes dieus t otroie que tu i 
arestes demore i tot 
plainement et se il t en viault 
giter que m en demandes tu qui 
sui pechieres hom et povres " 
ce disoit il por ce que li 
notonnier 
et li marcheanz qui en la nef 
estoient ne l ensignassent ne 
demostrassent 
d aucun miracle quant il venissent a 
terre apres ce non mie mult 
fu li enfes gariz et orent en 
convant tuit cil qui en la nef 
estoient par verite que ja de lui ne 
parleroient 
adont corurent tant par la mer sanz 
avoir tormenz si con nostre sire 
lo vost qu il ariverent a terre et 
pristrent port en sezile dont 
traist li sainz hom au notonier si li 
vost doner le texte de l 
evangile et s afubleure por soloier li 
notonnier qui bien vooit 
qu il n avoient nule autre chose lor 
vesteures et ce livre jura qu il 
n en prendroit nule rien mes li 
sainz hom qui avoit ausi grant 
fiance en la povrete et plus s i 
esjoissoit qu en la richece li 
voloit ades 
faire prendre quar il voloit que 
cil de la contree quidassent 
qu en lui n eust autre chose forsqu 
il fust povres et mendis 
li notonnier qui de lor chose prendre n 
avoit cure se partirent do 
saint home et de ses conpaignons et il s 
en ala ensus la mer et loing 
en un estrange leu desert por ce qu 
aucun marcheant qui venissent 
d oriant ne lo requeneussent 
la concoilloient il laigne et 
amassoient et quant il enn 
avoient 
un fais ensemble ses disciples li 
portoient a une vile qui de la 
estoit prochaine si la 
vendoit et achatoit pain qu il 
departoient 
a celx qui venoient a eus et dont 
il sostenoient lor vies 
ainsi cuidoit estre li sainz hom en 
repos et que de lui ne fust 
plus mencions ne parole 
mes si com li escriture 
testemoigne et dist ' malvaisement 
est 
en repose la cite qui sor halte 
montaigne est asise " adont avint 
q uns hom de la cite de ronme ert 
entrepris de l ennemi qui el cors 
li estoit entrez si estoit menez 
al mostier saint pierre la 
conmenca li deable qui en lui ert 
a crier et a dire ' uncores n a 
gaires que ylaries li sers jhesu crist 
vint en sezile et nus 
ne l i quenoissoit por ce cuide 
il estre en repos que vos ne 
lo puist jamais requenoistre mais je 
irai et si l enseignerai " 
dont entra li forsenez en zz 
nef ensemble une partie de sa gent 
et nagerent tanqu il vinrent en 
sezile au leu ou li sainz hom 
estoit 
arestez et tantost com li forsenez 
lo vit il se laissa chaoir 
a ses piez en meismes l ore fu il 
gariz de sa malaventure 
ce fu li premerains miracle qu il 
fist en sezile dont conmencierent 
a venir 
a lui tant de malades qu il n enn 
ert nus nombres et li saint homes 
religious ausi i venoient entre 
ceus si vint un hauz hom qui 
toz estoit enflez et entrepris de 
grieve maladie et en ce meisme jor 
qu il i vint fu il gariz 
cil li vost doner granz dons et 
grant avoir mais il n en volt 
rien prendre dementiersque li sainz hom 
estoit issi en sezile com je vos 
ai dit et com ces choses i 
avenoient isechius ses disciples 
lo queroit par tot lo siecle et 
aloit par toz les porz de mer 
et par les granz desertines savoir s il 
en porroit oir novelles quar 
il savoit bien qu il ne seroit 
en nul leu arestez que la novelle 
de lui ne fust par tot anoncie 
tant ala qu au chief de yy anz 
oi 
dire a un guif q une prophete des 
crestiens estoit aparue en sezile 
et faisoit si granz miracles qu en 
cuidoit que ce fust des hauz 
sainz 
deca en arriere quant esechius 
oi ensi celui parler et dire il 
li 
demanda quel abit il avoit et 
quel langage il maintenoit et de 
quel 
aage il estoit li gius ne l en 
sot raison rendre ainz li dist qu il n 
enn 
avoit mie veu ne plus n en 
savoit que la bone renonmee qu il 
en 
avoit oi dire esechius entra 
lors en une nef qui s en aloit en 
sezile 
et quant il vint la il demanda en 
une vile qui estoit en une angle 
de la mer do saint home dont li 
distrent tuit cil qui la 
arestoient 
ou li sainz hom estoit et conment 
il se maintenoit et mult s 
emerveillerent tuit de ce qui 
ainc puisque li sainz hom estoit 
en 
la contree venuz qui tant bel miracle i 
avoit fait par volente nostre 
seignor ne volt prendre nulle chose 
terrienne tant li seust len 
presenter ne offrir neis une sole mie 
de pain por sostenir sa vie 
hesechius li sainz hom qui ooit 
ces paroles ala tantqu il trova 
son maistre et dont se laissa chair 
a ses genoiz et conmenca a aroser 
ses piez de ses lermes li sainz hom l 
en releva et furent yy jors 
ensemble dont sot et entendit 
esechius que li sainz hom ne 
voloit 
plus iluec arester en celle region por 
les trop granz torbes des genz 
qui a lui venoient ainz voloit 
aler en estranges terres que li nons 
de ne fust cogneuz ne son 
langage kant esechius sot sa volente 
il l en mena a un chastel en la 
contree de dalmasce la aresta il 
por ce 
qu il cuida mener vie sollitaire 
quar la terre ert salvage et 
estrange mes ill i fut toz 
cogneuz si com vos porrez oir et 
entendre 
adonc avoit en cele contree un grant 
dragon orrible et trop cruel 
qui tote la contree gastoit et 
mainjoit homes et fames toz la 
ou il les pooit ataindre li paien 
apeloient tel serpent en lor 
langage por ce qu il ert si tres cruel 
et si grant 
qu il menjoit zz buef a une foiz 
quant li sainz hom sot ce il 
conmanda 
zz grant feu a faire de laigne pres del 
leu ou li serpenz abitoit 
dont fist ses oroisons a jhesu crist 
et quant il les ot faites il fist 
lo serpent el feu entrer et si l art 
tot a poudre devant toz 
ceus qui la estoient 
quant la male beste fu issi essilie 
et la contree en fu delivree li sainz 
hom fu mult esmaiez quel part il 
porroit aler quar il ne voloit 
mie 
la demorer en nule meniere et 
porpensoit en lui meismes les 
terres 
ou la novele de lui ne fust seue 
adonc fu granz crolles de terres 
qui apres la mort l empereor julien 
avint que les mers esirent fors 
de rives tot ausi com uns autres 
delives deust venir par la volente 
nostre seignor et les nes venoient 
ja es hautes montaignes quant ce 
virent 
cil de la contree si com cil qui 
droit avoient que lor chastiaus 
ne ne lor maisons si 
vinrent au saint home et lou 
menerent devant aus ausi com a la 
baitaille encontre la mer qui 
venoit 
dont fist li sainz hom croiz en 
sablon et tendi encontre la mer ses 
mains or poez grant miracle oir que 
la mers n osa venir avant 
encontre lo saint home ainz crut et 
hauca amont ausi com une grant 
montaigne et se retraist arriere 
petit et petit ce testemoigne 
uncore tote la contree jusque a hui 
cest jor et les meres l aprenoient 
et enseignent a lor anfanz por ce qu 
i lo tiengnent en memoire 
a ceus qui vendront tuit cil de 
la contree s emerveilloient 
des signes et des miracles do saint 
honme quant il entendi teus 
choses il pensa que la ne 
demorroit il plus 
lors s en ala par nuit tot 
coiement tantqu il vint au port de mer 
si trova zz nef chargie qui 
devoit aler en chipre dont 
entra enz 
et si disciple ensemble lui li 
notonnier traisent lor ancres 
si se departirent del port 
quant il orent lor voielles 
sachies amont et corurent grant 
piece 
selonc terre tantque robeors de mer et 
larrons qui estoient en galies 
lor apparurent por rober et por 
destruire tuit cil de la nef 
avoient 
grant peor et grant dote li disciple 
li proioit et qu i se 
gardast quar robeors venoient 
li sainz hom les garda de loig 
et dont si conmenca a rire si dist 
a ses disciples ' vos povre 
de foi et de creance por quo avez 
paor ja n enn a mie ci tant 
com pharons en ot quant il ensui 
les fil israel parmi la roge 
mer furent il tuit 
noié par la volente nostre seignor " 
einsi 
parloit il a eus mes por ce ne s 
atargioient il mie des galies 
traire ensus ainz feroient a si 
grant force et a si grant air qu il 
faisoient escumer la mer et fendre 
et ja estoient tant aprochié qu 
il 
n i avoit mie une gitee de pierre 
dont se leva li sainz hom si s 
estut 
devant en la pope de la nef et tendi 
sa main encontre ceus qui 
venoient si hautement si lor dist 
' tresque la ou vos iestes venu 
vos soffise sanz plus venir avant " 
or poez vos oir grant force et 
grant mervoillose foi do saint home quar 
les galies resailirent 
tantost arriere et retornerent plus 
isnelement qu eles n estoient 
venues malgre ceus qui dedenz 
estoient ne ainc puis ne 
finerent 
de torner arriere devantqu eles 
parvinrent au rivage dont eles 
estoient venues 
or vos voil je laissier plusors 
choses a dire por ce qu il ne vos 
semble que je voille alongier la 
vie mes tant sollement vos 
dirai ge que la ou il estoit en 
la nef et trespassoient pres de 
viles 
et des citez que li desvez 
acoroient as rivages et si 
crioient il 
les ooit et puis les garissoit 
tant nagierent adont qu il 
ariverent 
en chipre li sainz hom issi fors de 
la nef et si entra en une 
qui paphe estoit apelee qui adonc 
estoit noble et riche 
et de grant signorie mes li grant 
crole de la terre l orent puis si 
anientee qu il n i apert mes nulie 
chose fors la ruine et par ce 
qu encor i puet en bien veoir 
puet en bien savoir que la citez 
fu de grant seignorie ca en ariere 
defors cele cite se herberja li 
sainz hom com povres et mult s 
esjoi de ce qu il i fu 
ne sai qanz jorz et qu il n i fu 
aperceuz de ceus de la contree 
et qu il en pais menoit sa vie mes 
plus de yy jors ne trespasserent 
mie quant trestuit li desvé de l 
ile de chipre ou que il fussent 
par les citez et par les viles 
conmencerent a haute voiz a crier 
et 
a dire que ylaries li sers jhesu crist 
estoit venuz et c om se 
devoit 
haster d aler a lui ce disoient il 
en la cite de salemine et en la 
cite de currie et la cite de la pyte et 
es autres et bien 
affermoient qu il estoit sers 
dieu mes il ne savoient ou il ert 
et aincoisque plus de yy jorz 
fussent passé ot il devant lo 
saint home pres 
de yy que homes que fames entrepris 
de plusors enfermetez qui a lui 
s asemblerent quant il les vit 
il en fu mult dolenz par semblant 
quar il ne le laissoient reposer 
mes nonporquant en fist il ses 
oroisons a nostre seignor teus i 
ot 
qui furent sené en icele hore et 
teus i ot apres yy jors et li 
auquant au tierc jor issi furent 
gari trestuit li yy dedenz 
une semaine par la volente jhesu crist 
et par les proieres do saint 
home en cele terre maint li sainz 
hom yy anz et dedenz cel terme 
i nostre sire maint bel 
miracle por lui et il envoia 
esechium 
dedenz ce ausi en la terre de palestine 
salver ses freres et viseter qui 
la estoient quant esechius fu 
repairiez li sainz hom se pensa 
qu il en iroit en egypte en une 
desertine qui bucole estoit apelee 
quar la n abitoit nus crestiens 
ainz erent cil de la contree 
mult cruel gent et estrange dont 
se parti de la tantqu il trova 
loig de la mer a yy liues un leu mult 
repost entre montaignes hautes 
et aspres et avironnees de forez et 
d arbres et aigue 
i avoit belle et clere qui de 
la montaigne descendoit et 
arosoit 
un champel qui la estoit mult biaus 
et mult delitables 
et arbres i avoit qui fruit 
portoient de plusors manieres 
mes unques li sainz hom n en gosta 
quar il n enn avoit cure joste 
cel leu qui si estoit delitables 
avoit un mult ancien temple 
de paiens qui toz estoient gastez 
et les maisieres fondues 
la pres avoit et par jor et par 
nuit tel resonement et teus 
criees de voiz de diables que ce 
sembloit un granz ouz qui la se 
fust 
logié et ce contoit li sainz hom 
et si disciple le testimoignent 
qui lo virent quant li sainz hom 
vit ce leu si fait et si estranges 
il li plot mult si i aresta et i 
remest yy anz et ce li fu mult 
granz comforz vers la fin de sa vie qu 
il n estoit mie si travaliez de 
genz com il soloit estre por l 
asprete do leu et por ce que li 
pueples de la contree disoit que 
les ames i abitoient por ce n i 
osoit nus venir qui au saint home 
grevast 
adonc avint zz jor que li sainz hom 
issi fors de son habitacle 
si regarda devant lui si vit un 
hom tot palesineus gesir a l 
entree 
quant il lo vit si s en 
merveilla mult et demanda 
esichium qui cil 
estoit et conment il avoit la 
estez amenez isichius li respondi 
qu 
il avoit esté sires de la vile a 
cui li leus tenoit ou il 
abitoit 
quant li sainz oi conmenca a 
plorer si tendi ses mains vers 
celui qui la gisoit et si li 
dist ' el non jhesu crist lieve 
sus et si va " dont avint chose 
esmervillable quar a paines ot 
li sainz hom la parole dite quant 
cil saili sus gariz de toz ses 
menbres 
quant cete chose fu seue par la 
contree unques la grieztez ne l 
asprete de la voie n i fu resoignie 
que beisoigne n i chacast 
et feist les plusors aler et ja 
estoit la novelle espandue par 
tot 
qu il n i aresteroit mie longuement 
quar il fuiroit l onor de cest 
siecle et voloit avoir silence et 
pais et mener povre vie 
adonc estoit li sainz hom de quatre 
vinz anz de son aage et mult ert 
afebliz et malades si com cil qui 
aprochoit lo jor de son 
trespassement esichius n i estoit 
mie adonc et li sainz hom 
escrist de sa propre main un poi de 
leitre de son testament qu il 
devisoit 
ce est qu il laissoit a 
hesichium ce qu il avoit de 
propriete 
et que ert ce ce ert ses livre d 
evangiles et une cote de sac 
quar il n avoit nule autre chose 
devant ce un petit estoit morz 
ses desciples qui lo servoit dont 
vint a lui plusor religieus hom 
de la cite de paphe quant il sorent 
qu il estoit malades quar il li 
avoient oi dire qu adonc iroit 
il a nostre seignor et si seroit 
delivrs des liens de ceste mortel 
vie et costance une sainte fame 
cui fille et cui baron li sainz hom 
avoit delivrez de la mort par l 
oile 
qu i benei vint alsi 
quant tuit furent asemblé li 
sainz hom les conjura de par dieu 
que tantost com li ame li seroit 
issue do cors que il ne lo 
gardassent sor terre neis une sole 
hore ainz l enfoissent maintenant 
illuec en terre tot si com il 
estoit vestuz a tote sa haire 
tot ert ja li sainz hom refroidiz et 
amortiz ne n avoit en lui 
nule vigor d ome fors tant sollement 
remenbrance de sens et neporquant 
ovroit il les iauz si disoit 
' ame is fors de cest cors 
que criens tu tu as pres servi 
jhesu crist de septente anz 
et si crienz la mort " ainsi com il 
disoit ce si rendi li sainz 
hom 
l arme dont l enfoirent cil qui 
la estoient 
quant hesechius li sainz hom qui alez 
estoit em palestine sot 
ceste chose il s en revint en chypre 
son cuer por tolir ceus de la contree 
tote sopecon de ce qu i voloit la 
arrester et menoir por garder lo cors 
do saint home ainsi i arresta il yy 
mois et donc embla il lo cors 
de saint ylarie si l enporta en 
grant peril de sa vie tantqu il revint 
en palestine a ses freres qant il i 
vint tuit li moine et les granz 
genz des chatiaus et des viles 
vinrent encontre si lo mistrent 
en l abaie qu il avoit restoree 
tot ausi entier com s il fust 
encore en vie a tote sa haire et bien 
sachiez qu il flairoit 
ausi tres docement com s il fust 
oinz de precieus oignement et ce ne vos 
doi ge mie taire ce me semble 
que costance la sainte fame morut 
tantost com ele l oi dire que li 
cors saint estoit portez en 
palestine quar ele avoit si grant 
amor en lui qu ele veilloit mult 
sovent a sa sepulture et jusque a hui 
cest jor a il grant estrif 
entre ceus de chipre et ceus de 
palestine por saint ylarie quar cil 
de palestine dient que ses cors 
est en lor contree et cil 
de chipre dient que ses esperiz 
est en lor terre quar il ama 
plus chypre que palestine si com il en 
mostra bien lo parant et 
nonporquant encor en tencent et il 
estrivent entre elx en te 
manier maint bel miracle et plusor 
sine aviennent chacun jor 
en l une et en l autre partie por lo 
saint home et plus enn 
avienent en chypre la ou il fu 
premiers enseveliz 
quar il ama plus cel leu si con moi 
semble ainsi trespassa 
li sainz hom de cete mortel vie et fu 
en joie permenable ou deus 
nos toz parvenir par sa docor 
et par sa misericorde 
