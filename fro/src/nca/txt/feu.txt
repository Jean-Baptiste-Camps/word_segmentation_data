seigneur savés pour coi j ai men abit cangiét 
j ai esté avoec feme or revois au clergiet 
si avertirai chou ke j ai piecha songiét 
mais je voeil a vous tous avant prendre congiet 
or ne pourront pas dire aucun ke j ai antés 
ke d aler a paris soie pour nient vantés 
cascuns puet revenir ja tant n iert encantés 
apres grant maladie ensiut bien grans santes 
d autre part je n ai mie chi men tans si perdu 
ke je n aie a amer loiaument entendu 
encore pert il bien as tes queus li pos fu 
si m en vois a paris caitis k i feras tu 
onques d arras boins clers n issi 
et tu le veus faire de ti 
che seroit grans abusions 
n est mie rikiers amions 
boins clers et soutieus en sen livre 
oil pour deus deniers le livre 
je ne voi k il sache autre cose 
mais nus reprendre ne vous ose 
tant avés vous muavle kief 
cuidiés vous k il venist a kief 
biaus dous amis de chou k il dit 
cascuns mes paroles despit 
che me sanle et giete mout loing 
mais puiske che vient au besoing 
et ke par mi m estuet aidier 
sachiés je n ai mie si kier 
le sejour d arras ne le joie 
ke l aprendre laissier en doie 
puiske dieus m a donné engien 
tans est ke je l atour a bien 
j ai chi asses me bourse escousse 
ke devenra dont li pagousse 
me commere dame maroie 
biaus sire avoec men pere iert chi 
maistres il n ira mie ensi 
s ele se puet metre a le voie 
car bien sai s onques le connui 
ke s ele vous i savoit hui 
ke demain iroit sans respit 
et savés vous ke je ferai 
pour li espanir meterai 
de le moustarde seur men vit 
maistre tout chou ne vous vaut nient 
ne li cose a chou point ne tient 
ensi n en poés vous aler 
car puiske sainte eglise apaire 
deus gens che n est mie e refaire 
warde estuet prendre a l engrener 
par foi tu dis a devinaille 
aussi com par chi le me taille 
ki s en fust wardés a l emprendre 
amours me prist en itel point 
ou li amans deus fois se point 
s il se veut contre li deffendre 
car pris fui ou premier boullon 
tout droit en le verde saison 
et en l aspreche de jouvent 
ou li cose a plus grant saveur 
ne nus ne cache sen meilleur 
fors chou ki li vient a talent 
este faisoit bel et seri 
douc et vert et cler et joli 
delitavle en cans d oiseillons 
en haut bos pres de fontenele 
courant seur maillie gravele 
adont me vint avisions 
de cheli ke j ai a feme ore 
ki or me sanle pale et sore 
adont estoit blanke et vermeille 
rians amoureuse et deugie 
or le voi crasse et mautaillie 
triste et tenchant ch est grans merveille 
voirement estes vous muavles 
quant faitures si delitavles 
avés si briement ouvliees 
bien sai pour coi estes saous 
pour coi ele a fait envers vous 
trop grant markiet de ses denrees 
tproupt rikeche a chou ne tient point 
mais amours si le gent enoint 
et cascune grasse enlumine 
en feme et fait sanler plus grande 
si c on cuide d une truande 
bien ke che soit une roine 
si crin sanloient reluisant 
d or roit et crespe et fremiant 
or sont keu noir et pendic 
tout me sanle ore en li mué 
ele avoit front bien compassé 
blanc onni large fenestric 
or le voi cresté et estroit 
les sourchieus par sanlant avoit 
enarcans soutieus et ligniés 
de brun poil con trais de pinchel 
pour le rewart faire plus bel 
or les voi espars et drechiés 
con s il voelent voler en l air 
si noir oeil me sanloient vair 
sec et fendu prest d acointier 
gros dessous deliiés fauchiaus 
a deus petis plochons jumiaus 
ouvrans et cloans a dangier 
en rewars simples amoureus 
puis si descendoit entre deus 
li tuiaus du nes bel et droit 
compassés par art de mesure 
ki li donnoit fourme et figure 
et de gaiete souspiroit 
entour avoit blankes maisseles 
faisans au rire deus foisseles 
un peu nuees de vermeil 
parans dessous le cuevrekief 
ne dieus ne venist mie a kief 
de faire un viaire pareil 
ke li siens adont me sanloit 
li bouke apres se poursievoit 
graille as cors et grosse ou moilon 
freske et vermeille comme rose 
blanke denture jointe et close 
en apres fourchelé menton 
dont naissoit li blanke gorgete 
dusk as espaules sans fossete 
onnie et grosse en avalant 
haterel poursievant derriere 
sans poil blanc et gros de maniere 
seur le cote un peu reploiant 
espaules qui point n encrukoient 
dont li lonc brac adevaloient 
gros et graille ou il aferoit 
encore estoit tout chou du mains 
ki rewardoit ches blankes mains 
dont naissoient chil bel lonc doit 
a basse jointe graille en fin 
couvert d un bel ongle sanguin 
pres de le car onni et net 
or venrai au moustrer devant 
de le gorgete en avalant 
et premiers au pis camuset 
dur et court haut et de point bel 
entrecloant le ruiotel 
d amours ki kiet en le fourchele 
boutine avant et rains vauties 
ke manche d ivoire entailliés 
a ches coutiaus a demoisele 
plate hanke ronde gambete 
gros braon basse kevillete 
pie vautic haingre a peu de car 
en li me sanloit tel devise 
si cuit ke dessous se kemise 
n aloit pas li sourplus en dar 
et ele perchut bien de li 
ke je l amoie mieus ke mi 
si se tint vers mi fierement 
et com plus fiere se tenoit 
plus et plus croistre en mi faisoit 
amour et desir et talent 
avoec se merla jalousie 
desesperanche et derverie 
et plus et plus fui en ardeur 
pour s amour et mains me connui 
tant c ainc puis a aise ne fui 
si oi fait d un maistre un seigneur 
boines gens ensi fui jou pris 
par amours ki si m ot souspris 
car faitures n ot pas si beles 
comme amours les me fist sanler 
mais desirs les me fist gouster 
a le grant saveur de vaucheles 
s est drois ke je me reconnoisse 
tout avantke me feme engroisse 
et ke li cose plus me coust 
car mes fains en est apaiés 
maistre se vous le me laissiés 
ele me venroit bien a goust 
ne vous en meskerroie a pieche 
dieu pri ke il ne m en meskieche 
n ai mestier de plus de mehaing 
ains vaurrai me perte rescourre 
et pour aprendre a paris courre 
a biaus dous fieus ke je te plaing 
quant tu as chi tant atendu 
et pour feme ten tans perdu 
or fai ke sages reva t ent 
or li donnés dont de l argent 
pour nient n est on mie a paris 
las dolans ou seroit il pris 
je n ai mais ke vint et nuef livres 
pour le cul dieu estes vous ivres 
naie je ne bui hui de vin 
j ai tout mis en canebustin 
honnis soit ki le me loa 
k i a k i a k i a k i a 
or puis seur chou estre escoliers 
biaus fieus fors estes et legiers 
si vous aiderés a par vous 
je sui uns vieus hom plains de tous 
enfers et plains de rume et fades 
bien sai de coi estes malades 
foi ke doi vous maistre henri 
bien voi vo maladie chi 
ch est uns maus c on claime avarisse 
s il vous plaist ke je vous garisse 
coiement a mi parlerés 
je sui maistre bien acanlés 
s ai des gens amont et aval 
cui je garirai de chest mal 
nommeement en cheste vile 
en ai jou bien plus de deus mile 
ou il n a respas ne confort 
halois en gist ja a le mort 
entre lui et robert cosel 
et che bietu le faverel 
aussi fait trestous leur lignages 
par foi che n iert mie damages 
se cascuns estoit mors tous frois 
aussi ai jou deus ermenfrois 
l un de paris l autre crespin 
ki ne font fors traire a leur fin 
de cheste cruel maladie 
et leur enfant et leur lignie 
mais de haloi est che grans hides 
car il est de lui omicides 
s il en muert ch iert par s okison 
car il acate mort pisson 
s est grans merveille k il ne crieve 
maistre k est che chi ki me lieve 
vous connissiés vous en chest mal 
preudon as tu point d orinal 
oie maistre vés ent chi un 
fesis tu orine a enjun 
oie cha dont dieus i ait part 
tu as le mal saint lienart 
biaus preudon je n en voeil plus vir 
maistre m en estuet il gesir 
nenil ja pour chou n en gerrés 
j en ai trois ensi atirés 
des malades en cheste vile 
ki sont il jehans d autevile 
willaumes wagons et li tiers 
a a non adans li anstiers 
chascuns est malades de chiaus 
par trop plain emplir leur bouchiaus 
et pour ch as le ventre enflé si 
biaus maistre consilliés m aussi 
et si prendés de men argent 
car li ventres aussi me tent 
si fort ke je ne puis aler 
s ai aportee pour moustrer 
a vous de trois lieues m orine 
chis maus vient de gesir souvine 
dame che dist chis orinaus 
vous en mentés sire ribaus 
je ne sui mie tel barnesse 
onques pour don ne pour premesse 
tel mestier faire je ne vauc 
et j en ferai warder ou pauc 
pour acomplir vostre menchoigne 
rainelet il couvient c on oigne 
ten pauc lieve sus un petit 
mais avant estuet c on le nit 
fait est rewarde en cheste crois 
et si di chou que tu i vois 
bien voeil chertes c on die tout 
dame je voi chi c on vous fout 
pour nului n en chelerai rien 
enhenc dieus je savoie bien 
comment li besoigne en aloit 
li orine point n en mentoit 
tien honnis soit te rousse teste 
anwa che n est mie chi feste 
ne t en caut rainelet biaus fieus 
dame par amours ki est chieus 
de cui vous chel enfant avés 
sire puiske tant en savés 
le sourplus n en chelerai ja 
chieus vieus leres le waaigna 
si puisse jou estre delivre 
ke dit chele feme est ele ivre 
me met ele sus sen enfant 
oie n en sai ne tant ne quant 
quant fust avenus chieus afaires 
par foi il n a encore waires 
che fu un peu devant quaresme 
ch est trop boin a dire vo feme 
rikier li volés plus mander 
ha gentieus hom laissiés ester 
pour dieu n esmouvés mie noise 
ele est de si male despoise 
k ele croit chou ke point n avient 
a dieu foi bien ait cui on crient 
je tieng a sens et a vaillanche 
ke les femes de le waranche 
se font cremir et ressoignier 
li feme aussi mahieu l anstier 
ki fu feme ernoul de le porte 
fait ke on le crient et deporte 
des ongles s aie et des dois 
vers le baillieu de vermandois 
mais je tieng sen baron a sage 
ki se taist et en che visnage 
a chi aussi deus baisseletes 
l une en est margos as pumetes 
li autre aelis au dragon 
et l une tenche sen baron 
li autre quatre tans parole 
a vrais dieus aporte une estole 
chieus a nommé deus anemis 
maistre ne soiés abaubis 
s il me couvient nommer le voe 
ne m en caut maisk ele ne l oe 
s en sai je bien d aussi tenchans 
li feme henri des arjans 
ki grate et resproe c uns cas 
et li feme maistre thomas 
de darnestal ki maint la hors 
chestes ont chent diavles ou cors 
se je fui onques fieus men pere 
aussi a dame eve vo mere 
vo feme adan ne l en doit waires 
seigneur me sires sains acaires 
vous est chi venus visiter 
si l aprochiés tout pour ourer 
et si meche cascuns s offrande 
k il n a saint desi en irlande 
ki si beles miracles fache 
car l anemi de l ome encache 
par le saint miracle devin 
et si warist de l esvertin 
communement et sos et sotes 
souvent voi des plus ediotes 
a haspre no moustier venir 
ki sont haitié au departir 
car li sains est de grant merite 
et d une abenghete petite 
vous poés bien faire dou saint 
par foi dont lo jou c on i maint 
walet ainsk il voist empirant 
or cha sus walet passe avant 
je cuit plus sot de ti n i a 
sains akaires ke dieus kia 
donne m asses de pois pilés 
car je sui voi un sos clamés 
si sui mout lies ke je te voi 
et si t aporc si con je croi 
biaus nies un boin froumage cras 
tout maintenant le mengeras 
autre feste ne te sai faire 
walet foi ke dois saint acaire 
que vaurroies tu avoir mis 
et tu fusses mais a toudis 
si boins menestreus con tes peres 
biaus nies aussi boins vieleres 
vaurroie ore estre comme il fu 
et on m eust ore pendu 
ou on m eust caupé le teste 
par foi voirement est chieus beste 
droit a s il vient a saint acaire 
walet baise le saintuaire 
errant pour le presse qui sourt 
baise aussi biaus nies walaincourt 
ho walet biaus nies va te sir 
pour dieu sire voeilliés m oir 
chi envoient deus estrelins 
colars de bailloel et heuvins 
car il ont ou saint grant fianche 
bien les connois treskes enfanche 
k aloient tendre as pavillons 
metés chi devens ches billons 
et puis les amenés demain 
vés chi pour wautier a le main 
faites aussi priier pour lui 
aussi est il malades hui 
du mal ki li tient ou chervel 
or en faisons tout le veel 
pour chou c on dist k il se coureche 
moie n est il mais nus ki meche 
avés vous le saint ouvlié 
et vés chi un mencaut de ble 
pour jehan le keu no serjant 
a saint acaire le commant 
piecha ke il li a voué 
frere tu l as bien commandé 
et ou est il k il ne vient chi 
sire li maus l a rengrami 
si l a on un petit coukiét 
demain revenra chi a piet 
se dieu plaist et il ara mieus 
or cha levés vous sus biaus fieus 
si venés le saint aourer 
ke ch est me volés vous tuer 
fieus a putain leres erites 
creés vous la ches ypocrites 
laissiés m aler car je sui rois 
ha biaus dous fieus seés vous cois 
ou vous arés des enviaus 
non ferai je sui uns crapaus 
et si ne mengue fors raines 
escoutés je fach les araines 
est che bien fait ferai je plus 
ha biaus dous fieus seés vous jus 
si vous metés a genoillons 
se che non robers sommeillons 
ki est nouviaus prinches du pui 
vous ferra bien kiiét de lui 
je sui mieus prinches k il ne soit 
a sen pui canchon faire doit 
par droit maistre wautiers as paus 
et uns autres leur paringaus 
ki a non thomas de clari 
l autrier vanter les en oi 
maistre wautiers ja s entremet 
de canter parmi le cornet 
et dit k il sera couronés 
dont sera chou au ju des des 
k il ne quierent autre deduit 
escoutés ke no vake muit 
maintenant le vois faire prains 
ha sos puans ostés vos mains 
de mes dras ke je ne vous frape 
ki est chieus clers a chele cape 
biaus fieus ch est uns parisiens 
che sanle mieus uns pois baiens 
bau ke ch est taisiés pour les dames 
s il li souvenoit des bigames 
il en seroit mains orgueilleus 
enhenc maistre adan or sont deus 
bien sai ke cheste chi est voe 
ke set il k il blasme ne loe 
point n aconte a cose k il die 
ne bigames ne sui je mie 
et s en sont il de plus vaillans 
chertes li meffais fu trop grans 
et cascuns le pape encosa 
quant tant de boins clers deposa 
nepourquant n ira mie ensi 
car aucun se sont aati 
des plus vaillans et des plus rikes 
qui ont trouvees raisons frikes 
qu il prouveront tout en apert 
que nus clers par droit ne dessert 
pour mariage estre asservis 
ou mariages vaut trop pis 
ke demourer en soignantage 
comment ont prelat l avantage 
d avoir femes a remuier 
sans leur previlege cangier 
et uns clers si pert se frankise 
par espouser en sainte eglise 
feme ki ot autre baron 
et li fil a putain laron 
ou nous devons prendre peuture 
mainent en pekiet de luxure 
et si goent de leur clergie 
romme a bien le tierche partie 
des clers fais sers et amatis 
plumus s en est bien aatis 
se se clergie ne li faut 
k il ravera che c on li taut 
pour a metre un peson d estoupes 
li papes ki en chou ot coupes 
est eureus quant il est mors 
ja ne fust si poissans ne fors 
c ore ne l eust deposé 
mal li eust onques osé 
tolir previlege de clerc 
car il li eust dit esprec 
et si eust fait l escarbote 
mout est sages s il ne radote 
mais mados et gilles de sains 
ne s en atissent mie mains 
maistre gilles iert avocas 
si metera avant les cas 
pour leur previlege ravoir 
et dit k il livrera savoir 
se jehans crespins livre argent 
et jehans leur a en couvent 
k il livrera de l aubenaille 
car mout iert dolans s on le taille 
chis fera du frait par tout fin 
mais pres de mi sont doi voisin 
en chite qui sont boin notaire 
car il s atissent bien de faire 
pour nient tous les escris du plait 
car le fait tienent a trop lait 
pour chou k il sont andoi bigame 
ki sont il colars fousedame 
et s est gilles de bouvignies 
chist noteront par aaties 
ensanle plaideront pour tous 
enhenc maistre henri et vous 
plus d une feme avés eue 
et s avoir volés leur aiue 
metre vous i couvient du voe 
gillot me faites vous le moe 
par dieu je n ai goute d argent 
si n ai mie a vivre granment 
et si n ai mestier de plaidier 
point ne me couvient ressoignier 
les tailles pour cose ke j aie 
il prengnent marien le jaie 
aussi set ele plais asses 
voire voir asses amassés 
non fach tout emporte li vins 
j ai servi lonc tans eskievins 
si ne voeil point estre contre aus 
je perderoie anchois chent saus 
ke j ississe de leur acort 
toudis vous tenés au plus fort 
chou wardés vous maistre henri 
par foi encore est che bien chi 
uns des trais de le vielle danse 
a hai chis a dit c on me manse 
le gueule je le vois tuer 
a biaus dous fieus laissiés ester 
ch est des bigames k il parole 
et vés me chi pour l apostole 
faites le dont avant venir 
aimi dieus k il fait boin oir 
che sot la car il dist merveilles 
preudon dist il tant de brubeilles 
quant il est ensus de le gent 
sire il n est onques autrement 
toudis rede il ou cante ou brait 
et si ne set onques k il fait 
encore set il mains k il dit 
combien a ke li maus li prist 
par foi sire il a bien deus ans 
et dont estes vous de duisans 
si l ai wardé a grant meskief 
eswardé k il hoche le kief 
ses cors n est onques a repos 
il m a bien brisiét deus chens pos 
car je sui potiers a no vile 
j ai d anseis et de marsile 
bien oi canter hesselin 
di je voir tesmoing che tatin 
ai je emploiét bien trente saus 
il me bat tant chis grans ribaus 
ke devenus sui uns choles 
il ne set k il fait li varles 
bien i pert quant il bat sen pere 
biaus preudon par l ame te mere 
fai bien maine l ent en maison 
mais fai chi avant t orison 
et offre du tien se tu l as 
car il est de veillier trop las 
et demain le ramenras chi 
quant un peu il ara dormi 
aussi ne fait il fors rabaches 
dit chieus moines ke tu me baches 
nenil biaus fieus alons nous ent 
tenés je n ai or plus d argent 
biaus fieus alons dormir un pau 
si prendons congiet a tous bau 
k est chou seront hui mais riotes 
n arons hui mais fors sos et sotes 
sire moines volés bien faire 
metés en sauf vo saintuaire 
je sai bien se pour vous ne fust 
ke piecha chi endroit eust 
grant merveille de faerie 
dame morgue et se compaignie 
fust ore assise a cheste tavle 
car ch est droite coustume estavle 
k eles vienent en cheste nuit 
biaus dous sire ne vous anuit 
puisk ensi est je m en irai 
offrande hui mais n i prenderai 
mais souffrés viaus ke chaiens soie 
et ke ches grans merveilles voie 
n es kerrai si verrai pour coi 
or vous taisiés dont trestout coi 
je ne cuit pas k ele demeure 
car il est aussi ke seur l eure 
eles sont ore ens ou kemin 
j oi le maisnie hellekin 
mien ensient ki vient devant 
et mainte clokete sonnant 
si croi bien ke soient chi pres 
venront dont les fees apres 
si m ait dieus je croi c oil 
aimi sire il i a peril 
je vaurroie ore estre en maison 
tais t il n i a fors ke raison 
che sont beles dames parees 
en non dieu sire ains sont les fees 
je m en vois sie ti ribaudiaus 
me siet il bien li hurepiaus 
k est chou n i a il chi autrui 
mien ensient decheus sui 
en chou ke j ai trop demouré 
ou eles n ont point chi esté 
dites me vielle reparee 
a chi esté morgue li fee 
ne ele ne se compaignie 
nenil voir je ne les vi mie 
doivent eles par chi venir 
oil et mengier a loisir 
ensi c on m a fait a entendre 
chi les me couvenra atendre 
a cui ies tu di barbustin 
ki jou voire au roi hellekin 
ki chi m a tramis en message 
a me dame morgue le sage 
ke me sire aime par amour 
si l atenderai chi entour 
car eles me misent chi lieu 
seés vous dont sire courlieu 
volentiers tant k eles venront 
o vés les chi voirement sont 
pour dieu or ne parlons nul mot 
a bien viegnes tu crokesot 
ke fait tes sires hellekins 
dame ke vostres amis fins 
si vous salue ier de lui mui 
dieus beneie vous et lui 
dame besoigne m a carquie 
qu il veut que de par lui vous die 
si l orrés quant il vous plaira 
crokesot sie t un petit la 
je t apelerai maintenant 
or cha maglore alés avant 
et vous arsile d apres li 
et jou meismes serrai chi 
encoste vous en che debout 
vois je sui assise de bout 
ou on n a point mis de coutel 
je sai bien ke j en ai un bel 
et jou aussi et k est che a dire 
ke nul n en ai sui je li pire 
si m ait dieus peu me prisa 
ki estavli ne avisa 
ke toute seule a coutel faille 
dame maglore ne vous caille 
car nous de cha en avons deus 
tant est a mi plus grans li deus 
quant vous les avés et jou nient 
ne vous caut dame ensi avient 
je cuit c on ne s en donna warde 
bele douche compaigne eswarde 
ke chi fait bel et cler et net 
s est drois ke chieus ki s entremet 
de nous appareillier tel lieu 
ait biau don de nous soit par dieu 
mais nous ne savons ki chieus est 
dame anchoiske tout chou fust prest 
ving je chi si ke on metoit 
le tavle et c on appareilloit 
et doi clerc s en entremetoient 
s oi ke ches gens apeloient 
l un de ches deus rikeche auri 
l autre adan fil maistre henri 
s estoit en une cape chieus 
s est bien drois k il leur en soit mieus 
et ke cascune un don i meche 
dame ke donrés vous rikeche 
commenchiés je li doins don gent 
je voeil k il ait plente d argent 
et de l autre voeil k il soit teus 
ke che soit li plus amoureus 
ki soit trouvés en nul pais 
aussi voeil je k il soit jolis 
et boins faiseres de canchons 
encore faut a l autre uns dons 
commenchiés dame je devise 
ke toute se markeandise 
li viegne bien et monteplit 
dame or ne faites tel despit 
k il n aient de vous aucun bien 
de mi chertes n aront il rien 
bien doivent fallir a don bel 
puiske j ai falli a coutel 
honnis soit ki rien leur donra 
ha dame che n avenra ja 
k il n aient de vous coi ke soit 
bele dame s il vous plaisoit 
orendroit m en deporteriés 
il couvient ke vous le fachiés 
dame se de rien nous amés 
je di ke rikiers soit pelés 
et k il n ait nul cavel devant 
de l autre ki se va vantant 
d aler a l escole a paris 
voeil k il soit si atruandis 
en le compaignie d arras 
et k il s ouvlit entre les bras 
se feme ki est mole e tenre 
sik il perge et hache l apenre 
et meche se voie en respit 
aimi dame k avés vous dit 
pour dieu rapelés cheste cose 
par l ame ou li cors me repose 
il sera ensi ke je di 
chertes dame che poise mi 
mout me repenc mais je ne puis 
c onques hui de rien vous requis 
je cuidoie par ches deus mains 
qu il deussent avoir au mains 
cascuns de vous un bel jouel 
ains comperront kier le coutel 
k il ouvlierent chi a metre 
crokesot dame se t as letre 
ne rien de ten seigneur a dire 
si vien avant dieus le vous mire 
aussi avoie jou grant haste 
tenés par foi ch est paine waste 
il me requiert chaiens d amours 
mais j ai men cuer tourné aillours 
di lui ke mal se paine emploie 
aimi dame je n oseroie 
il me geteroit en le mer 
nepourquant ne poés amer 
dame nul plus vaillant de lui 
si puis bien faire dame cui 
un demoisel de cheste vile 
ki est plus preus ke tel chent mile 
ou pour noient nous travaillons 
ki est il robers sommeillons 
qui set d armes et de keval 
pour mi jouste amont et aval 
par le pais a tavle ronde 
il n a si preu en tout le monde 
ne ki s en sache mieus aidier 
bien i parut a mondidier 
s il jousta le mieus ou le pis 
encore s en deut il ou pis 
es espaules et ens es bras 
est che nient uns a uns vers dras 
roiiés d une vermeille roie 
ne plus ne mains bien le savoie 
me sire en est en jalousie 
tresk il jousta a l autre fie 
en cheste vile ou markiet droit 
de vous et de lui se vantoit 
et tantostk il s en prist a courre 
me sire se mucha en pourre 
et fist sen keval le gambet 
si ke cair fist le varlet 
sans assener sen compaignon 
par foi asses le dehaigne on 
non pruec me sanle il trop vaillans 
peu parliers et cois et chelans 
ne nus ne porte meilleur bouke 
li personne de lui me touke 
tant ke je l amerai ke vaut che 
le cuer n avés mie en le cauche 
dame ki pensés a tel home 
entre le lis voir et le somme 
n a plus faus ne plus buhotas 
et se veut monter seur le tas 
tantostk il repaire en un lieu 
s est teus ch est mon de le main dieu 
soie jou sainnie et benite 
mout me tieng ore pour despite 
quant pensoie a tel cacoigneur 
et je laissoie le graigneur 
prinche ki soit en faerie 
or estes vous bien conseillie 
dame quant vous vous repentés 
crokesot me dame amistes 
porte ten seigneur de par mi 
me dame je vous en merchi 
de par men grant seigneur le roi 
dame k est che la ke je voi 
en chele roe sont che gens 
nenil ains est essamples gens 
et chele ki le roe tient 
cascune de nous apartient 
et s est tresdontk ele fu nee 
muiele sourde et avulee 
comment a ele a non fortune 
ele est a toute rien commune 
et tout le mont tient en se main 
l un fait povre hui rike demain 
ne point ne set cui ele avanche 
pour chou n i doit avoir fianche 
nus tant soit haut montés en roche 
car se chele roe bescoche 
il le couvient descendre jus 
dame ki sont chil doi lassus 
dont cascuns sanle si grans sire 
il ne fait mie boin tout dire 
orendroit m en deporterai 
crokesot je le te dirai 
pour chou ke courechie sui 
hui mais n espargnerai nului 
je n i dirai hui mais fors honte 
chil doi lassus sont bien du conte 
et sont de le vile seigneur 
mis les a fortune en honneur 
cascuns d aus est en sen lieu rois 
ki sont il ch est sire ermenfrois 
crespins et jakemes louchars 
bien les connois il sont escars 
au mains regnent il maintenant 
et leur enfant sont bien venant 
qui regner vaurront apres eus 
li quel vés en chi au mains deus 
cascuns siut sen pere drois poins 
ne sai ki chieus est ki s embruke 
et chieus autres ki la trebuke 
a il ja fait pilleravane 
non ch est thomas de bourriane 
ki soloit bien estre du conte 
mais fortune ore le desmonte 
et tourne chou dessous desseure 
pour tant on li a couru seure 
et fait damage sans raison 
meismement de se maison 
li voloit on faire grant tort 
pekiet fist ki ensi l a mort 
il n en eust mie mestier 
car il a laissiét sen mestier 
de draper pour brasser goudale 
che fait fortune ki l avale 
il ne l avoit point desservi 
dame ki est chis autres chi 
ki si par est nus et descaus 
chieus ch est leurins li cauelaus 
ki ne puet jamais relever 
dame si puet bien par lever 
aucune bele cose amont 
dame volentes me semont 
k a men seigneur tost m en revoise 
crokesot di lui k il s envoise 
et k il fache ades bele kiere 
car je li iere amie kiere 
tous les jours mais ke je vivrai 
me dame seur chou m en irai 
voire di li hardiement 
et si li porte che present 
de par mi tien boi anchois viaus 
me siet il bien li hurepiaus 
beles dames s il vous plaisoit 
il me sanle ke tans seroit 
d aler ent ainsk il ajournast 
ne faisons chi plus de sejour 
car n afiert ke voisons par jour 
en lieu la ou nus hom trespast 
alons vers le pre erraument 
je sai bien c on nous i atent 
or tost alons ent par iluec 
les vielles femes de le vile 
nous i atendent est chou guile 
vés dame douche nous vient pruec 
et k est che ore chi beles dames 
ch est grans anuis et grans diffames 
ke vous avés tant demouré 
j ai annuit faite l avanwarde 
et me fille aussi vous pourwarde 
toute nuit a le crois ou pre 
la vous avons nous atendues 
et pourwardees par les rues 
trop nous i avés fait veillier 
pour coi la douche on m i a fait 
et dit par devant le gent lait 
uns hom ke je voeil maniier 
mais se je puis il iert en biere 
ou tournés chou devant derriere 
devers les pies ou vers les dois 
je l arai bien tost a point mis 
en sen lit ensi ke je fis 
l autre an jakemon pilepois 
et l autre nuit gillon lavier 
alons nous vous irons aidier 
prendés avoec agnes vo fille 
et une ki maint en chite 
qui ja n en avera pite 
feme wautier mulet ch est chille 
alés devant et je m en vois 
par chi va la mignotise 
par chi ou je vois 
aimi dieus ke j ai sommeilliét 
marie et j ai ades veilliét 
faites alés vous ent errant 
frere ains arai mengiét avant 
par le foi ke doi saint acaire 
moines volés vous dont bien faire 
alons a raoul le waisdier 
il a aucun rehaignet d ier 
bien puet estre k il nous donra 
trop volentiers ki m i menra 
nus ne vous menra mieus de moi 
si trouverons laiens je croi 
compaignie ki la s embat 
faitiche ou nus ne se combat 
adan le fil maistre henri 
veelet et rikeche auri 
et gillot le petit je croi 
par le saint dieu et je l otroi 
aussi est chi me cose bien 
et si vés chi un crespet tien 
ke ne sai queus caitis offri 
je n en conterai point a ti 
ains sera de commenchement 
alons ent dont ains ke li gent 
aient le taverne pourprise 
eswardés li tavle est ja mise 
et vés la rikeche d encoste 
rikeche veistes vous l oste 
oie il est chaiens rauelet 
veés me chi ki s entremet 
dou vin sakier il n i a plus 
sire bien soiés vous venus 
vous voeil je fester par saint gile 
sachiés c on vent en cheste vile 
tastés je l venc par eskievins 
volentiers cha dont est che vins 
tel ne boit on mie en couvent 
et si vous ai bien en couvent 
k auan ne vint mie d auchoirre 
or me prestés donques un voirre 
par amour et si seons bas 
et che sera chi li rebas 
seur coi nous meterons le pot 
ch est voirs ki vous mande gillot 
on ne se puet mais aaisier 
che ne fustes vous point rikier 
de vous ne me doi loer waires 
que ch est me sires sains acaires 
a il fait miracles chaiens 
gillot estes vous hors du sens 
taisiés que mal soiés venus 
ho biaus ostes je ne di plus 
hane demandés rauelet 
s il a chaiens nul rehaignet 
k il ait d er soir repus en mue 
oie un herenc de gernemue 
sans plus gillot je vous oc bien 
je sai bien ke vés chi le mien 
hane or li demandés le voe 
le ban fach ke t ostes le poe 
et k il soit a tous de commun 
il n afiert point c on soit enfrun 
seur le viande be ch est jus 
or metés dont le herenc jus 
vés le chi je n en gousterai 
mais un petit assaierai 
che vin ainsc on le par essiaue 
il fu voir escaudés en iaue 
si sent un peu le rebouture 
ne dites point no vin laidure 
gillot si ferés courtoisie 
nous sommes d une compaignie 
si ne le blasmés point non fach je 
vois ke maistre adans fait le sage 
pour chou k il doit estre escoliers 
je vi k il se sist volentiers 
avoeques nous pour desjuner 
biaus sire ains couvient meurer 
par dieu je ne le fach pour el 
va i pour dieu tu ne vaus mel 
tu i vas bien quant je n i sui 
par dieu sire je n irai hui 
se vous ne venés avoec mi 
va dont passe avant vés me chi 
aimi dieus con fait escolier 
chi sont bien emploiét denier 
font ensi li autre a paris 
vois chieus moines est endormis 
et or me faites tout escout 
metons li ja sus k il doit tout 
et ke hane a pour lui jué 
aimi dieus ke j ai demouré 
ostes comment va nos affaires 
biaus ostes vous ne devés waires 
vous finerés mout bien chaiens 
ne vous anuit mie j i pens 
vous devés doze saus a mi 
merchiés ent vo boin ami 
ki les a chi perdus pour vous 
pour mi voire les doi je tous 
oil voir ai je dont ronkiét 
j en eusse aussi boin markiet 
che me sanle en l enganerie 
et n a il as des jué mie 
de par mi ne a me requeste 
vés chi de cascun le foi preste 
ke che fu pour vous k il jua 
he dieus a vous con fait ju a 
biaus ostes ki vous vaurroit croire 
mauvais fait chaiens venir boire 
puisc on conkie ensi le gent 
moines paiés cha men argent 
ke vous me devés est che plais 
dont deviegne jou aussi fais 
ke fu li hors du sens annuit 
bien vous poist et bien vous anuit 
vous waiterés chaiens le coc 
ou vous me lairés cha che froc 
le cors arés et jou l escorche 
ostes me ferés vous dont forche 
oie se vous ne me paiés 
bien voi ke je sui conkiiés 
mais ch est li daerraine fois 
parmi chou m en irai je anchoisk 
il reviegne nouviaus escos 
moines vous n estes mie sos 
par men kief ki vous en alés 
chertes seigneur vous vous tués 
vous serés tout paraletique 
ou je tieng a fausse fisique 
quant a cheste eure estes chaiens 
maistre bien caiés de vo sens 
car je ne le pris une nois 
seés vous jus cha une fois 
me donnés s il vous plaist a boire 
tenés et mengiés cheste poire 
biaus ostes escoutés un peu 
vous avés fait de mi vo preu 
wardés un petit mes relikes 
car je ne sui mie ore rikes 
je les racaterai demain 
alés bien sont en sauve main 
voire dieus or puis preeschier 
de saint acaire vous requier 
vous maistre adan et a vous hane 
je vous pri ke cascuns recane 
et fache grant sollempnite 
de che saint c on a abevré 
mais ch est par un estrange tour 
aie se siet en haute tour 
biaus ostes est che bien canté 
bien vous poés estre vanté 
c onques mais si bien dit ne fu 
a hors le fu le fu le fu 
aussi bien cante jou k il font 
li chent diavle aporté vous ont 
vous ne me faites fors damage 
vo pere ne tieng mie a sage 
quant il vous a ramené chi 
chertes sire che poise mi 
d autre part je ne sai ke faire 
car s il ne vient a saint acaire 
ou ira il querre sante 
chertes il m a ja tant cousté 
k il me couvient querre men pain 
par le mort dieu je muir de fain 
tenés mengiés dont cheste pume 
vous i mentés ch est une plume 
alés ele est ore a paris 
biaus sire dieus con sui honnis 
et perdus et k il me meskiet 
chertes ch est trop bien emploiét 
pour coi le ramenés vous chi 
he sire il ne feroit aussi 
en maison fors desloiaute 
ier le trouvai tout emplumé 
et muchiét par dedens se keute 
dieus qui est chieus qui la s akeute 
boi bien le glout le glout le glout 
pour l amour de dieu ostons tout 
car se chieus sos la nous keurt seure 
pren le nape et tu le pot tien 
foi ke doi dieu je le lo bien 
tout avantke il nous meskieche 
cascuns de nous prengne se pieche 
aussi avons nous trop veilliét 
ostes vous m avés bien pilliét 
et s en a chi de plus rikes 
toutes eures cha mes relikes 
vés chi doze saus ke je doi 
vous et vo taverne renoi 
se j i revieng diavles m en porche 
je ne vous en ferai ja forche 
tenés vos relikes or cha 
honnis soit ki m i amena 
je n ai mie apris tel afaire 
di hane i a il plus ke faire 
avons nous chi rien ouvlié 
nenil j ai tout avant osté 
faisons l oste ke bel li soit 
ains irons anchois s on m en croit 
baisier le fiertre nostre dame 
et che chierge offrir k ele flame 
no cose nous en venra mieus 
or cha levés vous sus biaus fieus 
j ai encore men ble a vendre 
ke ch est me volés mener pendre 
fieus a putain leres prouvés 
taisiés c or fussiés enterrés 
sos puans ke dieus vous honnisse 
par le mort dieu on me compisse 
par la desseure che me sanle 
peu faut ke je ne vous estranle 
aimi or tien che crokepois 
ai je fait le noise du prois 
nient ne vous vaut vous en venrés 
alons je sui li espousés 
je ne fach point de men preu chi 
puiske les gens en vont ensi 
n il n i a mais fors baisseletes 
enfans et garchonaille or fai 
s en irons a saint nicolai 
commenche a sonner des cloketes 
