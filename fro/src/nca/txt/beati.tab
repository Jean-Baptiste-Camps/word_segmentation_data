ad mes mains est venuz novelement 
uns luvres li ques 
est diz sinonimes la forme del qel 
amonesta a mon 
corage a fare une plainte e mo ou e 
toz chaitis je en ell 
o pais changiez ne mies del 
sens d icel ovre mais del mien 
o tu hom quiunqes tu es 
leis et parleis volentirs 
ices et dentrementres laes adversitez 
del munde te tochent 
enquir toi meimes par esgardét 
jugement si saveres qui tu 
sofres icales par tre droit 
wardon dous persones sunt 
in ces escrit li hom ingemischans et 
la raisons qui l simont 
m anime est en anguise et mes 
espiriz est chaufez et mes curs 
est periliz l anguse de mon corage 
me possis et l anguse 
de mon corage me tormente evironez 
soui de mais asiiez 
de miseres enclos d aversitez avironez 
de chaitivetez coverz de 
maleurtez apressé d angusses en nul 
lo n atroiz di si gran mal 
refugii ni de si grant dolor provoance n 
em pues avoir demunstrement 
d eschaper misere nen ai provance d 
amenrir ma dolor nen 
atroiz trace de fuir la mort par 
tot me porse malaurtez 
ma misere ni mi deverpist ou que je 
fui me mal me 
porsoeve 
ou que je me torne li fais de me 
mas me porsevent ne 
pois fuir mes mais neskes l umbre 
de mon cors ju suis 
home de mesconuiz non d oscure 
cognoseance de base esclate par 
moi et a moi tam solement cognuiz unques 
homme ma ne fis 
et nulu unques ne detrais unques a 
contrare ne fui 
nullu moleste n ai fait a nulu n 
ai esté 
passibles chis toz hommes ai 
viscu sen complente 
trestu s enforcent destrure ma 
vie et fremissent et 
forsenne encontre moi par asenblee 
main portent encontre 
moi les perilz et si trahent a mon 
torment si me monent 
et m apelent a perilsce nus ne me 
defent a salut 
nuns nen ajoste defendement 
nuns ni mi donent 
nuns ne secort a 
mes mas divirpit suiz 
de toz qui unques me vait ou me 
fuit ou par aventure me 
porseut il m esgardent tuit 
cumme chatif et parolent 
a boisie par pasibles paroles par soes 
paroles aornent lor 
reponue malice altre chose matent 
fors par boche et altre 
porpensent en curs cel qu il 
prometent par diz 
destruent par ovre si vunt par 
vinime corage desoz 
l abit di piete et cuvrent lor 
malice par la color de 
bonte vosotet reponent par 
simplicitet amiste 
fignent par bosie et demonstrent 
par viare qu il ne 
funt pas en cuir 
a cu croes tu a cu ajoste tu fai 
quel visin sentes 
tu de fai nuns ne set avoir 
foit ou est foit 
peri est tollue est et nului n 
en est seure foit 
si loaute est nianz et nulle 
vertez de jugement nun est 
si droiture est disjetee et non 
est trovee justice est 
deneie a toz les lois perissent 
jujant l avarice drotures 
ne valent niant par amor de cuvise 
li loir et les dones portent 
forces as lois par tot vaint 
richace et jugement est 
venaus nulle paor n est a lois 
nulle paors n est 
de jugement sen pone est li 
congiez de mal vivre nus ne 
contradist as pechanz nus ne 
vange felonie 
toz blasmes maint li felon 
sunt salf li innocent 
perissent li bon unt disate 
li prochié abundent 
et li escumenié sunt possant 
li felun sunt lie 
et onoré li juste sunt deceu 
et dolanté et em plor 
sen cause et sen crime 
contrajetent et amatent a moi 
blasme 
lient encontre moi lor noz 
atornent en moi leu de suspiciun 
en blasme et en peril me moinent 
amatent a moi lou blasmes 
ke je ne sai del quel nule chose 
n est esquise 
nule vertet nen est chachie 
nekedant ne reposent findre 
mais contra me aparrelier fas 
tesmonege ne cesent de contrajetir 
li acusor ne finent de dampner li 
et la fause 
des tesmonz et je innocenz suy 
menez a mort 
d un mesmes consel et d une companie 
sunt li tesmun li jujor 
et li acusor les reprochiez jujors 
oposent les temon 
contrejate en cui tesmonage unt 
lor fiace nus ne s en 
vait d iceos ne ne discorde 
nu ne refuse 
lor consel a qui dirai cui 
requereai cui demanderai consel 
em cui meterai mon corage hai 
soi a toz devirpit de 
la charite de toz ensus de toz de 
soi me dejetent tuit 
tuit me funt beste par 
abomination tuit me horisent 
et refusent et portedent 
escumengement je voil fuir a 
os mais il me menacent je 
cuveit deprier lor piez mas il 
me fuient contrarient et 
heent j es voil avoir 
propices em proant mais ill me 
sunt plus moleste nekedant a la 
fie s acompagne a moi par fonte 
carite ne mie por conforte 
mas por asair fintement parolent et 
lor coisier n est 
pas simples il quirent que il 
manifeiscent 
et quel chose ill me decovent mais 
je encliné lo chif humilié lo 
viare dimise la faicon mi tace et si 
permagne en l 
encomencé silence j a mis varde 
et signacle a doné a ma boche 
ma voisce et ma parole ai repressee 
et ma langue restroite 
de parler ent nes de bien entervez me 
tois ge kar miez voil 
coisier as reprochiez que mais il ne 
reposent et plus 
forsanne et plus et plus 
porsevent moi ferut et 
trabuchent 
sor moy 
resonent sor moi par clamors em 
mai jetent envoisement 
blasmes par voiz par quvise par 
resonemenz sallent sor moi 
par aoverte voiz jatent sor moi 
orguelous diz et reprochent 
d autrui porvochier tuit sunt 
commeut sor moi tui 
forsennent em moi tui 
entendent em mon torment tui 
apparellent lor mains em ma mort je 
chatis en si grant 
et si grant paor sui porriz je 
chaitis sui empaliz je 
dime morz suis afleveliez mes 
curs est enmarcit 
j eschaufe et puris par pavor 
trenblement et pavors 
unt quassee m anme ensi sui 
botez en essil et damnez 
par essil et plor la poine d essil 
et gemis la dampnation 
d essil amenez sui a lien de 
servitut apressez par fais de 
serjantie sumis a ovre de serjant en 
froidor en noif et trop grant 
langor et noires tempestez en tot 
travail et toz periz sui mis 
apres les damages des bins apres la 
perde de totes choses 
soi faiz besongnos povres et 
aflavilliez j ai 
besogne je mendie je malaurois 
auvertement demant 
mon vivre et nus n adrace sai 
main a moi bosengnant 
tuit me despisent mendiant ne ne 
saolent de lor miates 
lou famillant nuns n espant 
ses gottes de refrigere 
en la boche de soillant nuns ne 
denet a moi nes une petite 
rosee d aigue kar je sui fayz a 
toz hahynos 
tui me despisent cumme rugnois 
et derachent cumme 
flarant et enhorrisent cumme 
lipros de fiens et de boes 
li tormant ne defaillent ne ja nin 
i ait moins chascum jor 
est plus cruirtez et a dariens 
li tormentor descirent 
mon cors par tormant et depecent 
mes entrailles et mes membres 
en trenge manieres des poines quicunque 
cruer chose il puient 
porpensent sor moi par mil poines 
tormentetz sumis a mil tormenz 
et disciriez ma chars est purie 
detaillie par plaies meu cotet 
tos tens espandent porroture meu 
descirit menbre decorrent 
de porreture enseble les plors et les 
larmes decort li sans 
li ques n es pas des larmes mas 
des plais je chatis 
sui consumez en dolor mes cors et 
mes corages defait en dolor 
ma pense est vencue et m anime 
est devant close par 
dolor mentes choses ai sofert ke ne 
font a sofrir mente 
agres choses a sustenui mente 
tenceon a portee unques si 
gris et si cruir plai ne ceu feruz 
sui par subiten 
destruiment et apressez par astrange 
plaie la misere m at 
apressei subitenement niant sapant li 
subitens destruamenz 
et aventure m ont ascravantét 
chatis por koi sui je nez et 
jetez en ceste mortel 
vie ou en ceste chative vie por koi 
chatis ai veu ceste 
lumire et encontret li naschemenz 
de cestee vie a moi 
chatif la mee volente usise 
isnelement del sicle 
et te plaist laisez par ancune 
raison m en alase del siecle 
et a moi covaitant morrir leust 
endroit a jesir kar annois 
de vivre est a moi et desiers de 
morir la sole morz plais 
mais je chatis entent et a la 
vie tart o tu morz cumme 
es dolce a chaitis cum 
suis as vivant amerement 
cum es joose as dolanz et as 
ploranz or aproche 
li conforz de la grie mort a grant 
mal de la vie li repois 
de sepulture done fin de misere et 
si la morz de vie ne 
vient siveas non la morz de 
misere s encomencest et 
mate fin des mais et termine des 
miseres et tollet 
tote chativite mioz est bien morir 
que mal vivre et 
niant estre que a estre malauros a 
l esgardement des mess 
miseres cu je les morz estre 
plus auros que les 
vivantz les pri aspargniz a 
dolor et a mon plor 
pardenez a mon anguise denez me 
pardenez a mes dolors 
ne voil estre commeut encontre moi 
en si grant dolors kar 
je plagne ma batuire deplor ma 
misere et plor la 
privee pastilence di chaitivitet et 
dolor m aministre plusors 
choses je chaitis ne pois estre 
confortez kar mas dolors 
est nianz sofranz et mes plors 
est sainz fin en nule 
manire n est plaie asuagie nule 
fins est as larmes et 
des dolors nule fiance n est ja de 
corage ni puit ja sofrir 
li corages et vencuz est et cheuz 
par miseres 
o tu hom por ko difies tu de ton 
corage et si granment es 
aflavelliz par penses et confus en ton 
corage et digetiz par tanz 
descoragement et es humiliez en 
contrarioses choses lassce 
et bote ensus de toi tristace et ne 
soies dolanz 
ne soujeces ne ne dener leu a 
dolantei debote et esclou 
dolor de ton corage retien la force 
de dolor ne perseverer 
mies en dolor venc et sormonte 
la dolor del corage et de 
la panse en quel manire par quel covent 
comment confatement par quel 
raison par quel art par quel consel par 
quel engeng 
par tote ovre et force et art et raison 
et consel et engeng et vertuit 
et par tot enchacement prent lute 
encontre les temperaus 
dolantez sofranment et par eugal corage 
sofre totes contrares 
choses nen entendre a ta sole aventure 
ne doies pas penser 
a ta sole adversitet ne de ta sole 
misere esgarde les 
semblanz aventures des atres et 
entent les miseres d iceous 
a ques avient ancune chose 
agrement quant tu rimembres 
les maus astrenges plus soef 
portes les tiens kar li 
exanple des atres t alegent la 
dolor li hom est 
confortez plus ligierement par astrenges 
mas por ko encuses 
tu tes tres cruirs jugemenz et 
plores tant por la cause 
de ton peril teu torment ne sunt pas 
novel exanple es 
de ta misere quant homme unt sofert 
tes aventures et tes perilz 
ceu que sofraule chose est avenuz a 
menz fait a sofrir 
a un sofranment la poene de ceste vie 
est bries et cil 
qui est tormentez est mortes 
la tribulations de cest 
tens at fin totes les choses del 
secle trespassent 
et ne mainent mies tot qui 
vient ne puit ester 
nule chose n est longement en la 
vie de l umme ne si longe 
ki ne fineiscet en brif tens tote 
riens soz cel at sa fin 
ne puit estre ki soies hom et 
ne sofres anguisses 
dolors et tristace sunt communes 
choses a toz nos sofruns 
toit en cest secle par senblant 
aventure nuns n est 
parmingnalement 
sens partie de mal et que se 
dollet en cest secle 
nus n est mis en ceste vie qui ne 
sospire " totes choses 
sunt plenes des mais " 
entremas le a toy et soies 
parcinirs et venket toi raisons 
atempre to corage et 
confarme t anime par raison li quele 
rapresse la force 
de si grant plor n aies dote de nul 
peril par confarmé corage 
par mentes tribulations nos covient 
entrer o regne deu les 
passions de cest tens ne sunt pas 
dignes a la glore 
qui est a avenir ceu qui ore est 
est temperas chose 
et ligire ensi cum les tribulations 
en nos ce qui 
parmingnable est sor mesure 
est li haiz faz de glore 
li tribulations et les apressures de 
ceste vie sunt utles 
li mavistiz des maus ne t ocit pas 
mais t enstrut l 
aversitez des mavaz ne te 
dejetet pas mas t enlivet 
li humene temptacions t arguet ne t 
ocit mies tant cum nos 
suns tormentét en cest secle tant 
suns confarmé ou 
parmignaule tant cum nos or 
plorons tant enjoirons el secle 
qui 
est a avenir 
si ci suns trivlei par flaes 
atrové suns espurgié el 
jujement 
deus nevret totens isci ceos qu 
il aperellet a la 
parmingnant salut li ors est 
provez en la fornase qu il soit 
senz ordez et tu es espurgiz par la 
fornase de triblation ki 
purs apperes de persecutions es 
favergiz ki de tote orde de 
pechi soes espurgiz tot que tu 
sofres est esprovemenz 
por ce ne murmurer pas nen aphetes 
ne dies " por qoi sofre 
je mas " mais di " pechi ai et 
recu si cum dignes estoe 
ancor ne sen je pas egal venjance de 
mon pechi moins me conois 
feru que je ne dotase selunc la 
manire del crimine est menres 
li wardons de venjance selunc la 
diserte des pechiz est 
la cause des poines li 
torment ne sunt pas si grant 
cum li pechi " kar plus tarie deu 
qui murmuret ens batures 
plus porvoche la forsennerie de deu 
et amoncele l ire de 
l indignation dammedeu mais qui les 
adversetez sustient sofranment 
apasente plus tost deu kar si 
vues estre espurgiz accuse 
to en la poene et loe la justie deu 
a espurgemenz te profetet 
si cu que tu sofres atornes a la 
justice deu et por ta denee 
misere humbles averes glorifiit 
deu kar deus te chastoit 
et t argue par flael de pi 
chastiement et qui esparnant te 
rapelevet a so firant huche qui 
tu reperes pense hom 
toz les tormenz do munde et les poines 
do secle et les dolors des 
tormenz les aspritez des dolors et tot 
mat en l esgart d enfer 
s irt ligir tot que tu sofres 
si tu criens dote 
icales poenes kar si caz sunt 
temperaus cale sunt 
sen fin en caz s en vunt li 
tormant morant et en cales 
sosentret parmignaule dolors si tu 
es convertiz amademenz 
est cu que tu sofres kar li 
flael asovent lo converti 
des pechiz et li porfetent a 
purgation les enchacant plaies 
kar qui ci est chastiez la est 
delivrez et qui ne sunt 
amendé desoz lo flael sunt 
damné en ceste temperal poene 
et la parmingnant et sunt 
jugé prumirs en cest secle et 
la en celu qui est a avenir a 
icaz est dovle poene 
et dovle bature car ci unt l 
encomencement des tormenz et 
apres lai la perfection des poines 
hom saches nus ne te puit 
contrarier si deus ne 
otroevet pohoste a tes aversares 
tot que t avient ne vient 
sens la volente de deu la postez de 
deu est denei sor toy par lo 
congiet deu qui te contrarient 
funt lo conseil de deu li mains 
deu te donet a paine et si 
indignacions te commandet 
tormenter 
il coreciez te comandet esprover toz 
mas kar ceu que t es 
debrisiez par flovotez de ton cors et 
aflaveliz par enfartez 
de ta char et par aguilenemenz des 
languors par angusse de 
panse par passions de t anime par 
envaisant batalle d espiritz te 
done divine justice por ton pechie 
et por ta colpe lo t aporte 
divine sentence de jujement kar tote 
contrarietez de chosses est 
commote par diserte de tes pechiez 
tes armes combatent 
encotre toi tu es navrez par tes 
saetes et tes darz kar par cen que 
t es pechié es tormentez 
enseut es la char flaelez es 
en char en icale gemis en la 
quele tu pechis en icale 
es tormentez en icale t es 
jujementz de torment la quele 
te fu cause de pechie de cen 
comperes les tormentz dun t es 
chauz en vices esquir ta conciance 
entent ta panse esprove 
toi a toi paroce tes curs 
engarde ta deserte par droit 
es 
arguez par juste jugement es jugiez 
droite tempestez te detrivlet 
poine de justice t apresse kar tu 
ne fas niant de bien niant 
de droiture te coise nule riem 
sancte es en toi nianz d anguse 
nule memore de dignite esgarde si 
tu es en toi ce que seu 
chaken jor peches et dechies et 
vas en peis 
t elacions ne se raisiet li 
orgueuz de l orguilous nen 
est demis ta vantace n est 
retraite nes forsennerie te 
ravist mautelent t enflamment 
huchors te commuet 
indignations te commuit apariliz 
es ades a ire outre mesure t 
aires et es commuiz par 
forsennerie de ton corage acustumirs 
estre envios as bons et as 
melors as estranges aurtez 
et astranges vertuz a cui nen es tu 
jethei male renommei 
decevables niant estables 
envious aschars tenaules 
briins niant humains et sens 
fruit in toi nen est misericorde 
chauz es en cuvise del siecle tu 
ars en terrene amor t 
asenble choses que sunt a perir 
ne ses finir les cuvisses de ta 
saif chaskun jor t envolepes de 
noves pechiez et noveles falonies 
et acras les viez tu ne 
destruit falonie mais l 
emlesges 
ne ja ne saoles la flamme dol 
luxurios cuivise o malauiros toi 
ne te hotoit il estre aspars par 
maintes luxures enspris avoteres 
luxurios ensi perseveres en cel 
torment et en luxures et en 
charnel amor lais cum longemant et 
de kequant et a quel fin 
te traret ces encorse luxure ja a 
la parfin repose 
pechier et de la filenie acune faie 
mue tes males mors en miez 
ne volles longement estre chaitis 
mat fin a tes pechiez 
et loi e ta felonie ta colpe 
ait mesure et ta falonie 
terme esgarde la grandace de tes 
pechiez et siveas non 
batuz conois tes colpes amende 
tan cum es lo tens 
ne ja ne valles en pis pechant 
las moi malauros chatif ne 
savoie que je fusse feruz 
par m iniquitet et jujez par ma deserte 
et ke cest jujemenz fust 
de ma mavaise justice tu lo m e 
manifesté et demonstres et fesis 
conosant par toi ai coneut ce que je 
ne savoie je lo sa por 
n est plus reposz a moi 
manifest est et asez coneu et 
esgardé n est mais obscur a 
moi ne dotose chose 
et ja nen est reponu a moi 
o tu hom de c est tote ceste 
misere et ceste agrace ceste cruz 
ceste poine les chauses de tes pechiz 
sunt atenuies ceste 
langors n est pas d aventure mas 
de propre colpe ceste enfartez 
est de ta propre iniquite 
semblet il dunc autre ou 
quides 
to ou sens to ou juges tu ou 
amaz los tu a atre chose 
certes niant nule chose de tot en 
tot n ai ke je pue dire 
encontre je crei a la vertei ne l 
puis deneir et je l rejeis 
qui dote icest qui denoie ice 
si ensi est si tu l es por cert 
por esgardét et enquis oste 
te iniquite remuf de toi ton blasme 
restrin toi de ton mal vice 
de vanitei et te retrai de pechie 
fui lo cultivement de vice 
et la laide vie de vanite leve les 
maus de l ancine vie par ceste 
pure vie 
bien dis bien ensenges bien 
enstrus bien semons bien 
amonestes mais je desireve estre 
asos des liens de pechieit et 
fuir par mun corage et estre retrait de 
la male custume et sormonter 
lo tres felon us mas mot est 
gres chose vencre la custume de 
pechie et li mavas us a poines est 
destruiz li assidues custume et li 
cunstinuez us est tornez en nature 
li corages estroiz de felonies 
a poines puit estre raiét d 
icales si grant sunt me 
vice n em puis estre raiez a poines 
croi mes pechiez destruire 
par acuen espasce de tens de mon gre 
ai corrompu moi chaitif 
ca avant par mon spoine estude m ai 
conchié ja de pece 
pardeu m a primerement par mon 
propre jujement par 
ma propre volente m a vastei bons 
estoie de gre sui chauz 
frans estoie de mon gre sui 
faiz datres de mort malavoros 
je meimes prumerement de mon gre 
aparilai a moi pechie je primiers 
enbracai l okeson de pechier et je 
sui tenuz estroit par l avanture 
de pechiet li male custume m et 
emploi griement et fait a soi droit 
et loi em moi ensi peche je quam je 
ne sai par la custume de 
pechir et quam je ne voil encor 
e l us de pechiet je 
voil bin faire mais li 
acustumét desir ne me laisent 
je m enforz aler encontre lo mavais 
us mais je sui grevez 
par lo desier de la char li amors me 
drace a justice 
relucta encontre mauvaise custume de 
pechie et recombat 
par tote ta vertu venc lo charnal 
us nes par dolor et la nosant 
custume ja sace zo par grietet 
aresta au mavais us 
devant met a tei lo fu del 
parmanable torment contre l ardor de 
ceste char la remanbrance do durant 
torment sormonce ta calor 
la memore de l ardor d enfer 
escloent l ardor de luxure la poine 
de fornicacions 
venquent li paors del plus greif 
torment li plus forz dolors 
sormunt la menor soframent 
porteres les legiers se tu 
recordes les gries li sanblance 
de l avenir jujemant seit 
devant tes oiz porvoi que tu es 
a sofrir en avant porpanse 
l avenir sentence de de et 
redote lo jugemant de de a avenir 
sor 
tei li paors d enfer et de poines te 
poante et te retrace de 
colpe esgarde chaum jor la fin de 
ta via totes hores aies la 
mort devant tai et l avenemant des 
paines remanbre toi del niant cer 
jor de ta mort seies cusencenos 
que ne soies raviz 
subitainemant chascun jor aproche li 
darains jorz 
chascun jor nos tot de la via ades 
nos hastons a la mort et au 
terme de via et sons mené par 
decorranz momanz a fin ne savons 
que nos avennet oe et se li mors 
require anoit nostre arme 
nostre fins es reponue a nos et 
li mesconosance de l avenir 
esue est niant certe a nos 
li encontre de mort est 
desporveue et li fins de toz 
est 
niant certe nos ne l savons et 
li morz vient isnelement 
et desporveut sons tolu et sostrait 
dotons que cil jorz 
ne nos reprehengne comme li leres 
et li turbins 
del devin jugement nos ravisse et 
li subitaine morz nos hot 
li esperiz qui esprent a pechier 
ravis subitanement lo 
pechant et qui inflamment les 
vivant as vices les partrait 
tost as tormanz quant homes li 
desporveuhe fins ha ravis a la 
pohene de mort et sostrait 
desfaillent et sunt ostei quant 
il 
decuident morir et ravi subitenemant 
a mort et demené as 
parmenables tormenz esgarde d altrui 
tormant cui tu redotes 
eschois la fosse ou tu vaiz 
altrui devant tei chau 
redote en toi maiismemant les 
estranges periz les estranges 
aventures te profecent avoir fait 
tes periz li apes del morant 
soit tes amandemant et li perde 
des altres tes apelemant 
li morz des felons te retrace de 
pechie et li poine de colpe 
la fins des pechanz t amance 
et li morz des reprochiez 
te sostrace la poine des felons 
profeite a ta salu tant cum tu 
puiz amande ce que tu es 
mal fait et repale tai de 
vice et de pechie tant cum es lo 
tens et l espace et lo congie 
uche plore et te repant tant 
cum tu puiz et li ame 
est ancor el cors et tu vis 
plaing et anquesta 
l avenir remede ancoisque li jorz de 
mort t avance et li 
parfundace t englutisse et enferz 
te ravisse ou nus lous 
n est de pardun nule franchise de 
penitence nuz congiez 
d amandemant nus recors de confession 
nus retorz au pardun 
vor dis recontes ce k est 
convignable tu m aparoles 
a ce que plus m est mestiers je l 
sai conu l ai et apris 
lo paras demant ice et vul 
savoir et avoir coneu si est 
esperance en confession et fiance et 
remisions et pardons et si 
leus est reparir a justice par 
penetance 
oil plainemant de tot en tot certes 
sanz dote la confessions 
saine et justifie et done 
pardon as pechiez tote 
esperance et leus de misericorde 
est en confession crohies 
certemant ne doter d esperer de la 
misericorde deu aies esperance 
et fiance en confession ne desperer de 
salut ainz sohies convertit 
en miez car qui despere del pechie 
pardon plus est dagnez 
de desperacion que de la faite 
felonie desperance acroist 
lo pechie et es pere de toz pechiez 
por ce t amande et aies 
esperance de pardon demat ton tort 
et ta iniquite et spere 
via et salut nulle si granz colpe 
nen est qui n ait pardon 
car con tu soies pechieres et fel 
et apressez d orz crimnes 
li leus de penitence ne t est ja 
deniez la pitie de deu 
socort legierement as repentanz 
par penitence est denez 
pardons et tuit li pechie ostei 
moi chatif perdu avoie esperance 
et fiance et difié a mon 
corage vencuz estoit et bim pres 
chauz en desperance mes corages 
or ai et espor de la piete de du 
et ne dot pas de sa 
bonte j abite en esperance et m 
a endracié a esperance de 
pieti et m ai dené esperance de 
vie en penitance si deus m et 
revardei et aprochié a m aie et m 
adet amplir ce que je covoit 
ce ai jugié et estaubli a faire 
et ce est fichié e mon corage 
et n en puit estre esraié 
deus te dengne les desirees 
choses et otroit a tes 
diseiers et t an fast possant et 
parface ta volunte 
en bien et conferme et ahust a 
tes disiers tote chose 
faces par deu outrehant tan con te 
laist et li mors 
atarze ore demande 
deprihe ne tasir essauce 
ta vois clama formant plain tes 
iniquitez les maus de tes 
felonies deplore par plors 
destrui ce que tu es fait 
mauvasemant leve par larmes ce que t 
es fait contre loi 
les ploreis falonies suilent 
estre destrutes 
las moi malagure anme en si granz 
pechiez et crimines en 
mentes felonies ke plore je primiers 
et plangne 
ques plors ques larmes pregne je 
ancois memore ne sosfest 
a reconter les faiz de tant crimines 
nes meu pechie m ont 
aporté consentemant de dolor mes 
larmes sunt esqualies par 
la durace del cuir li corages enrediz n 
et nule compuntion em plor m enime 
convertie et en tristace ou es tu 
ave de plor ou estes vos 
plor je vos prei reparieiz ou 
vos fontaines de larmes 
soiz moites m ennime faites 
sen sens ou vos larmes et vos 
fonteines ou vos avoiz sustrait 
asperdoiz me par plors et 
decoroiz sor ma facon emmostiz 
mes faces et arosez mes jusses 
denez moi amer plagnemant entre 
toz sui chauz piez et plus 
gravenemant vencu ai les paines de 
toz feluns par ma felonie 
li enfernal torment sofesent a 
poines a mes mais nus pechiez 
n est sor lo mien nulle felonie 
sur lu meie je me pens 
plus felon de toz pechors nus n 
es fal a ma compareson 
a droit rent les poines de la 
due malaurtei et sui 
triblez par tant tormenz et de mon 
pechie vienent tuit li mal 
par droit denet a tormant ices 
choses par droit jugemant est 
revierdoné a mes pechiz convenables 
changes necedant mons m est 
denei k en e je pechié li changes 
de mes pechiz est 
doné ma colpe atrovei est plus 
dure de mes plaies 
et li poine de ma dagnacions est 
plus legiere de mon pechie 
ce qe je ai pechié est 
grevain ce que sofre 
est plus liegier la colpe que 
je a fait est grevene 
li vangence que je sofre est 
menre je pens lo mal qe 
je ai fait et ce que sofre n 
est pas si grant ma 
plaie est plus legiere del 
fais de mes pechiz atre est 
de tot en tot que plus me 
tormante et fait triste 
que plus me destorbe que plus m 
espaetet a coi nus mas ne m 
est semblanz et tote poine est 
li ques chose 
est devant portee et sormonte 
toz tormanz et trestoz mas 
lassa o tu anma ce que est que 
tu dotes munt 
et que plus te chasteit que plus te 
debote a dolente 
je dot l amer jor et lo dur del 
juisse et des 
certes je asvuiart lo mal que je 
sofre et plus est cil 
que remant je plor ce que 
sofre en ceste vie mais je 
redot 
que ne sofre plus gris apres ja 
soit ce que je sente 
je l sofre en la poine nequedant je 
dot les tormanz d enfer 
de la colpe li prensente poine me 
desire jamas li a avenir 
me troble plus est ce que 
soteing je redot 
plus gries chose en parmanable certes 
je doil de presantes 
poines mas plus eingemis des a 
avenir mes deus 
soscorre a moi anzque je moire 
et li mor m avance 
li enfer me ravisent li flame m 
ardet les tenebres 
m envolopent sovina a mai 
ancoisque je m aehais 
as tormanz et soie devorez par les 
foies d enfer et tormentez 
sens fin je colpables sui 
aspaentez par la paor de toin 
jugemant ton ire dot por la paor de 
mon pechie par la grandace 
de ma felonie trenbables de ton 
advenemant redot ma 
consciance car si li jusz a poine 
sura salvez je fal ou 
sirai ke ferai je cum li paors 
del trenblable jujement sirat 
venuei cum la cognie del jujemant 
sira venue que responderay 
je k avera a dire quant seray 
presentez devant lo siege 
de crist wa ai icel jor quant je 
pechai je l trespassa 
quant resprovei moi la moie volunte 
ne luxit ne ne fust 
nez ne n aparust sor moi o jor a 
dejujer et abhominables jors 
qui n est a dire de tot en tot 
le ques me mist 
fors a cest secle et avre mes 
enfantemanz et les uses de mun 
naisement defarma icel jor soi muit 
de lumire en tenebres 
granz oscultez la confunde 
parminable avuglace l escravante 
ale perde l estation del tens et 
soit estinte de tote 
memorie et ne soit remanbré digne 
en cest siecles 
miaz me fust nianz estre nei ne 
enjanrez ne creei en cest siecle 
ke sofrir 
les parminables poines tormanz ciel et 
terre et tote creature 
et tuit li elemant plorez moi 
universe geinz eingimis 
sor moi et tanz cum poit par 
sentement de vie aspandoiz 
sor mo lo plor pechié ai crument 
chauz soi formant et griment 
et repitablement nus pechiez n est 
de cui ordez ne seie 
entachiez nulle enfartez de vice n 
es dun je n ai trait 
entachemant nule sobitaine des ordez n 
est que ne corrue en 
moi chaitif de tot en tot 
ecuminiez par toz tormanz 
escravantez niant noblamant ai 
frequentei la luxure d ordei de grei 
promis ke je en bien vivoroie ce 
que j e promas ne karde 
onques toz tans je reparai a pechie 
et rencommencé rai icelui 
et a primieres falonies ajosta ades 
paor ne chanja unques mes 
morz et miuz ne retornai des mas 
faiz pluors ai entachié 
perdanz moi maimes et pervertié a 
falonie par mauvaises mors 
mentes anmes sunt peries par ma 
falonie et maint sunt 
pervers fait par enxample de ma vie 
je fui a causa des mais 
sainz homme et li poples des sainz 
orez por moi a deu 
si par aventure ait piete de moi et 
me recouve et 
destrue mon pechie et oste ma 
folonie et me prestei 
misericorde car trop est iriz sor 
moi et at empli sa 
farsoennerie em moi tote li congpanie 
des sainz deproiez 
por moi l ire de s indignation at 
espandue sor moi por la 
grandace de m iniquitet kar les 
adversitez sunt crues 
et les prevarications multiplies wa a 
moi car je sui consummez 
et m anime defaillie tormenteie en 
tristor trivlei em plor 
atenuie en gemissemenz qui repitere 
de toi o tu anme 
et te consentereit et donreit 
plors por toi granz est 
tes tormenz asi con ta contricions et 
si con li mers 
forsennas ta dolors asi cum li fluves 
enflanz que tempestez 
n est trabuchie sor toi et ne 
sunt avenues a toi 
totes les pesantumes des moleste et les 
tres trobles 
tempestez unt toné sor tun chief 
plaine es de fluives 
et de tempestez os tu anme ou es 
tu warde des homes 
rachiteres et pastres des animes por 
coi m es tu despez et 
tornei ta facon ensus de moi por koi 
es tu faz lonz os tu 
confor de m anime or repaire mes 
deus ne me oblier en fin 
ne em lasier em parmignable et ne 
degirpir a perdre em poistes 
des diables ja soit ce que ta grace 
soit correcie tu 
es pis et di repitances 
nul ne degirpis 
nul ne despes ne dejuges ne 
refuses de misericorde 
mais de grei pitance atens les 
pechor ki reparent car 
quant salenos et denei as luxures et 
demonei par cuvises 
sunt venu a pardon par ta bontei tu 
es pardoné en pardons 
les pechiez a menz qui ne l 
monstre aisi ta repitance em moi 
a moi sait aiuveres tes pardons ne 
doner a un ce que t es 
consilié a plusors je ne defent 
pas mes felonies ne ne vengerai 
mes pechiz a me desplaist ke che 
pechai je rejesis 
m error et conuis mes colpes 
demonstra mas ovres par 
voiz de confession je prei 
recois lo plor del richesant 
la voiz del priant et del pechor 
huchant " pechit ai deus 
aies merci de moi esparne a mes 
mais pardone a mes 
pechiez et a mes felonies saine m 
ennime car je ai pechié " 
car si tu recorde l iniquitet qui lo 
soferreai nes li 
justice del juste n est seure 
a ton exprovement 
kar qui est si juste qu il 
ose dire sens qui si 
die presumption avoir justice devant 
toi car nus 
des homes n est sainz pechie et 
nus n en est nez 
echevos entre les sainz n est 
nus sens tache cil 
qui servirent deu ne furent 
estables et ens angeles 
est ratrovei mauvestiz les 
estoiles ne li ceil ne sunt 
net en ton esgardement asez plus 
abhominables et porriture 
fiz d omme et vers qui ai espusiez 
lo pechie cumme les rigorz 
et buit la felonie cumme l ave qui 
habite en maison de bran 
et demor en poidriere et ai 
terrien fundemant sire 
remembre toi ques soit ma 
sustance et ke je suis 
de tos et terre sui et cendre 
et poisire uvre 
ta main esten ta destre 
conseille a la malade matire 
socor a la charnal flavotei mes 
plaies soient auvertes 
a toi m enfertez est devant toi tu 
voes cum je sui 
navrez et languissanz done 
medicine par quoi 
je soie sanez et curez rapele lo 
hainois des vices 
reforme lo corrompu par pechie 
esting em moi la flamme 
de cuvise desormas ne me trepercent 
li ardant dart del 
diable et ne ardent plus em moi kar 
tu ses ques temptacions 
je port ques fluves et tempestez je 
sofre ou je sus 
chauz et decorurz ou je malauros 
sui plungiez car 
negligent ai encorru en 
decheemant et niant vaisos 
sui chauz en laide fosse et el 
bran des tormenz et chaitis 
sui desenduz em parfundece des maus 
etquetu m arme est 
caitive des infernaus 
delivre mai del tres grant 
enfer ne me cloe parfundece ne ne me 
denet l essue etquetu 
li jorz a redoter aper ja li 
dariens jorz vient ja 
et aproche li fins de vie nulle 
chose ne sorest a moi 
maisque li tonbles et li sepulcres 
esparne a moi ancesque 
je en netaie moi anzque 
isse des ceste vie 
et sol les liens de mes anzque 
je moire 
comuz sui et componz a larmes tes 
plors riquirt larmes a moi 
et me constrent a larmes a plors 
sui commui toi 
plorant j ai espandu larmes a ton 
plor et a ton plaineman sui 
remis en larmes deus t otroit tes 
disiers et pardon et 
asparnant pardonet a toi tes colpes 
deus pendet ensus de toi et te 
relaxe tes pechieiz asolve les 
taches de tes crimines 
et te leve de tote porreture de mal 
et te delirt 
de toz aparant pechiz or fai 
ensi cum il covient et digne chose 
et droit est propose et 
estaulis que tu ne peches des 
or en avant escivis recommentier tes 
colpes et requerre tes 
maus ne te rapeler a vice dun tu 
es chauz ne recomentier ce que 
t es pechié ne requierres 
les trespassez mas ne pechir 
lo parais apres ton dechaement ne t 
awaster apres ton plor ne 
reparier a pechi apres penitence ne fare 
lo paras les plorez 
pechiez ne recommentier par presumption 
la colpe dum tu es prié 
pardon vene est li 
penitence la quele li 
ensuanz colpe ordet li plaie 
refaite est sane 
a plus tar li sovant ploranz ses 
pechiez desert tost pardon 
des mas n niant li plor s il 
refunt les pechiez ni 
vait niant preir pardon des mas et 
rencommentier les mas 
parmain en confession et sta 
formant em penitence conformae ta 
bone vie que t es encommentie a 
tenir ne devirpit lo proposemant 
de bone vie warde loi a 
parmanablement dumc ier parfaite t 
uvre 
s ale jec a li saluz est 
promisse et li loiers denez as 
perseveranz 
n es pas binauros qui bien 
fait ma qui ades lo fait 
car qui perseveret jec a la fin 
ilcil ert sas 
je te pre anme ki des or en avant 
ni faces niant soefment 
ne sens consel nes dement ne 
soit requis li mas ne renasse 
li pechiz ne ne repere iniquitez 
ne la malice ne renasse 
lo paras li falinie et li torte 
justice ne reprenet forces 
hom saches toi maimes qui tu 
soies por coi soies nez 
et en quel us enjanrez por coi 
soies faitz par quel 
condition soies formis et a quel 
chose soies creetz en cest 
sicle remanbre toi de ta condicion 
soies ce por coi tu es fait 
et tes cum li creheres t 
estaubli garde de to fai 
et nate et niant corrumpue 
maigne en toi droiture et niant 
corrumpue foiz de confession et nulle 
fause doctrine ne te sosdue 
nulle perverse religions ne te 
corrumpe nulle mavistiz ne te 
detorne de la companie de foit ne 
parler nule chose folement de 
deu ne cuidir nule chose maivaise ne 
felonesse de crist ne correcier 
niant en sa dilection sentant 
perversement soies juste 
et aies sancte conversation en 
droiture foit celui cui te 
apeles par foit ne deneier par ovre 
fai astinance de tot 
qui li lois defent et eschevis 
ce que li escrit 
contradient ne faire niant contre le 
comandement de de vif 
em bien senz ajunte de nul mal nule 
mauvaise conversations 
entache tes bones mors li mal 
fait ne corrumpent 
les bones uvres li mas meslez a bien 
caste pluors choses 
uns maus per maint biens qui en une 
coise et pechi saches 
qu il sochest a toz autres vices par 
un pechie perissent 
meintes justices par un mal puent 
estre destruit men bien 
nen abassier ton corage en ce qui li 
cors est dilectiz ne 
doner assentemant a la charnal 
delectation ne dener t ame en la postee 
de char nes ne t aipunse del disier 
de char esquir ton 
corage kaches jor et esprove ton cur 
par prievee panse 
esquir les repostailes de tez 
secrez garde t ame de mauvaise 
panse laide cogitations ne ravisse 
ta panse munde ta conscience 
de pechie tes corage suiet expurgiz 
de totes pollucions ta 
pense soit pure nules ordez n 
asicent en ilcelei 
vices soit ensus de toi natoie 
toi si que n es niant 
remagnent en ton corage en l 
encomancemant resta a la 
mavaise pense saches toi a jugier 
nes des penses deus 
juge les consciances deus n 
esprove mies tan solemant la char 
mais nes les panser deus jugieres 
juge l ame nes de cogitations 
quant li mauvaise pense te comuit 
ne asentir a icelei 
et quant t amoneste aucune desleaus 
chose n i tenir ton corage 
despis la premire sugestion de 
pechie ne la lasier manair 
en ton corage debote la hore qu 
ale vient despis 
lo sarpant poisqu il t iert apereuz 
calche lo chief del serpent et l 
emcommencement de mauvaise 
sugestion jalokes amade la colpe 
on ale nast en meimes 
lo comancemant resta a la cogitation 
et tence si venqueres 
esclo lo cif de cogitation et les 
autres chosse sunt 
vencues si tu despes la cogitation 
en ton cuir ne pervere mies 
a l uvre si tu ne consens a la pense 
tost resteres a l uvre 
li otroiz ne sumait pas a soi 
celui cui li dilestion ne ravist 
li cors ne puit estre corrupuz si 
li curs n est primiers 
corrumpuz quam l ame chiet 
mantenant la char aperilie a 
pechier 
car li corages avance la char en 
crimine et li chars ne puit 
faire niant si ce non que li corages 
vuit sor ce esmunde 
ton cuir de cogitation kar si vus ne 
pues atremant de 
tot en tot estre vencuz anime 
oi que je parol ascote 
que je di entent que semon 
ne soies vastez par nule ordet 
par nule luxure entachiz sustrai toi 
de tote corruption de char 
luxure ne s esforst plus en toi ne 
te vanque varde 
ton cors de ne soies ordez par 
fornication 
nule charnal entachemant ne cuit 
estre paor pechiet k estre ordez par 
fornication 
de toz pechiz est fornications plus 
granz car miez est 
mori que faire fornication et k estre 
entachiz par luxure miez est 
espandre l anme quam perdre icele par 
nule continance fait 
deu prochien a l anme et rent lo 
homme prochien a deu 
lai ou mant et deus li chastez 
ajoste l omme au ciel et 
trait en cil et promat lo 
raigne de ceil et done 
l iritage del ciel mais li luxure 
plunget et envoit 
et moine a poines d enfer mas se tu 
sens ancore les 
molestes et es tochiez par les 
agulenemant et botez 
par la sugestion de char si memoire de 
fornication t esprent 
ancores et li charz si conbat a toi 
et luxure t esaie 
et te simont contrejate a toi la 
memoire de mort 
et lo jor de ton exemant et ajoste 
devant te ouz la fin de 
ta vie propose a toi l avenir 
jugemant et les tormanz 
et les horribles poines d enfer oure 
niant defalant par larmes 
proi ades nostre segnor nuit et jor 
t oresons soit sanz 
censer et espause tes oresons 
soient asidues armes 
et ne defaillent ja esta 
espasemant et ades en oresons 
et gemis et plain tos tans 
lieve de noiz ta a praire 
t orisons vaile soies par noit 
en oreson e panse as 
noturnaus vailles 
tes ouz clos a mesure praie lo 
parax 
li epense et li continues 
oresons ostent et debotent 
et sormontent les darz des diables c 
est li premiere 
vertuz encontre les envaissemanz des 
tentacions et les essaimanz 
des deables li orz esperiz est 
vencuz et debotez par frequente 
praire et chaucemant d oreson li 
diables sunt vencut par 
oreson et ale vaut encontre toz 
maus 
tou a toi lo pain de solace 
chastie ton cors par archarsitei 
estudoi tei en junes et abstinances 
porte pale viare et 
sac cors famellos et aies soif 
abstin toi et te desache 
ne pues venkre temptations si n 
es estruit par junes 
luxure craist par vivandes et li 
solace de mangier la suscite 
li tentacions de char crast par 
vice de glotenie luxure tos 
tens ajostei a solace encontre est 
rastroite et sormontei par jugne 
ostei la soilace n est li 
luxure plus damme car vencue par 
astinance de char li astinance 
voint la force de luxure oci 
et sormunte la luxure et l 
enveseure de char par saif par fain 
et li panse est agravaia par mut 
vin venins est miez 
vaillanz del corage li lixure et 
se nurisemans est ensiea et 
nuria par vin car li boivre sunt 
estrument de luxure li enbrasemant 
del fu craist ajoste lo nurixemant 
li flamme est plus acreue 
ajostee la matiere mesme li oil 
sunt dart de luxure li veuhe 
est primerains covise de fames li 
panse est prise par les ouy 
car li dat d amor sunt enveié 
par esgardemant li cuvises nurist 
lixure li esgarz fait la panse 
desleal esprant l anme 
nevrent lo cuir li veers soit 
sostrait raprese 
tes ouiz d enveseure n es fichier en la 
beaute de char n esgarder 
nule en cuvir icelei oste lo 
cuvise et la matiere 
de pechie si tu vois estre seurs 
soies departiz de ton 
cors et de ton vair car departiz de 
ton cors vas ensus de l 
entencion de pechie mas mis entor lo 
sarpant ne seres mie 
sans maumise longemant estanz devant lo 
fuf nes si tu es de fer 
seras ramis acune faie ne seras 
mie seurs longement prochieir 
lo peril li om peche tos par 
assiduite et privetez l 
entachera sovant li ocusun de 
pechie li asiduitez sormonte 
sovente faiz ices les ques li 
voluntez de pechie 
ne pot ventre 
nes li luxure rampe tost al 
dené as osevies et porprent lo 
laisant gris luxure brusle celui 
cui atrove osos luxure 
denet lui as choses et a l uvre a 
savor et a travail luxure 
de char est vencue par labor sovent 
car li corz travaliez 
par travail est moins deletiz por ce 
escheviz et nen ame 
et ne moveir ta vie en osose 
travaille ton cors par travaz 
et ouvre del quel que te 
plaist estude quir utle ovre 
a toi ou l ententions de ton corage 
soit emploiae done cure a 
leicon soies em pense des escretures 
et de la loi nostre segnor 
aes frequence es devins livres 
assiduite de lire soit a toi 
espasse soit ta leicons et 
chaschornax ta panse 
de loi par lecon est li sanz et li 
entendemanz acruz li lecon 
ensegnet qui te cuisses et 
monstret ou t emtendes 
mont profetes cum tu lez si tu 
faices ce que tu lez 
si li atre bien te plaisent et te 
sunt acetable et 
ton disir et tes corages est 
aparilliz en toz biens soies 
humiles fundez en humilitez et 
dariens de espanduz du 
humilitei fait toi menor de toz 
ne te davant matre a nelui ne 
te cuidir soverain a nelui aasme 
toz estre soverains a toi 
cum tu soies soverains et en 
humilite s averes glore 
tant cum seras plus humiles tant 
plus te sure autauce de glore 
eschivis vantace et delit de 
demonstrance et estude de 
vene glorie ne te haucier ne te vanter 
non estandre les ales d orguil 
et les pannes d elacion ne dener a toi 
nun bien par presumption nuns 
essaucemant ne soit de vertut de 
justice nen ergellit et ne 
soies essauciz des bienfaiz ne 
te glorie des bones ouvres 
dessant que tu munces soies 
humiliez que tu soies 
assauciez que tu essauciez ne 
resoies humiliez car qui est 
essauciez est humiliez et degitiez 
et esgravantez et hurtez 
li orgouz demist les angeles 
arogance degite et 
humilia les hauz mais humilitez 
ne set ne ne sofert 
dechaemant hom conois que deus 
vin humiliez et en forme 
de serjant faz obiesanz jec a 
mor vai com ilcil 
ensui l essample de celui et ses 
traces soies vis et 
despez et degitez displaces a toi et 
soies despiz chis toi 
maimes qui a soi est vis granz 
est devant deu 
qui displait a soi plaist a deu 
soes petiz en tes oez ke tu 
soes grans devant deu 
tant sires plus granz devant deu 
cum plus sires despecz 
en tes oez porte ades vergunne 
et honte en ton viare em la memore 
del fat pechie hontoie ellever 
tes oez por la honte de pechie 
va par degitié et par humiliét 
viare par dimise facon cendre 
et astamine envolope les 
defallant menbres li 
sas cuvre ses purissanz et 
aflevillant menbres li 
plorables habit covre l espusit 
cors terre ti soit lez 
possere es sie em podriere 
cendre es vis en cendre 
toz jorz ploranz et envoanz sospirs de 
cuir compuntion te soit 
en ton cuir et sospir en ton pez 
espasses larmes soie 
espandues de tess oiz aime et soies 
ti soent les larmes 
li plaignement et li plor ti 
soient ades amez ne deguerpir 
ja plainte et larmes sois si 
aperiliz a plorz cum tu fus 
a la colpe tes cum fu a toi l 
itencions a pechier soit li 
devotions a repentir ensi repaire 
cum tu mal es fait 
selunc l enferte a partir li mecine et 
selunc la plaie li remede 
grant pechiet desirent grant plors 
nulle chose ne te 
face seur de pechier ne ne 
blandisse a toi jaloques 
ne te sostrace d entention de 
penitence esperance et fiance 
et paors soient en toi espoire 
ensi misericorde que tu 
doce justice esperance de pardon t 
esdracet qui li paors 
d enfer te tormence ale emende 
ades et debote pechie 
et vice et fait vaisos et 
cusencenos ou paur n est 
est disolucions de vie et 
perditions et habundance de felonie 
ne soies dolanz de tes enfertez 
rant graces a deu de 
tes langors disire toi plus savair 
en corage que par cors et par 
panse plus que par char les adversetez 
del cors sunt remede 
a l anme li enfertez nevre la char 
sainne la panse car li 
langors escuit les vices et 
brise les fornaces de luxure 
se prosperitz t arist ne soies 
essauciez se adversitez 
t avient ne soies degitiez si 
aurte t avient ne soies 
vantanz si misere t avient ne 
soies de poure corage aies 
temprance em prospres coses et pacience 
en averses conois toi 
estre esprové en dolor ne soies 
vencuz ne soies essauciez 
soies eugaus a toz ne cangier 
ton corage ne par joie ne 
par plor sostien tot par egal 
droit ne soies cangiez a 
nule desaventure nuns cases ne t 
atruve dessaparelié et lo quel 
ta panse nen avance propose a 
toi nune cose estre que ne 
puit avenir pensa encontre totes 
aventuroses coses et les 
avenir miseres em prospres coses 
popanse comant tu sosferas les 
contrares panse ades en ton 
corage quam contraires ne 
t aviene au sage afiert 
porvair lo damage del peril tuit 
li porpansé et li atendu 
mal aviene et sunt sofer 
plus soez li contraire aventure et 
li porveuhe cose par coseil 
done lu ne te marvelier cum il 
avienent li panse brise 
les venant asauz et ateneuist 
les avenir molestes 
li porvars asoagent l avenemant des 
maus et fiert formant 
l outrecuidier mal 
aygre sunt li mal qui non 
sunt porpansé et grevain ou 
nos cahuns desporveu et fierent 
griemant li subitains maus 
voint tost ce que n est porveu 
tormente plus fort li sotene 
tempestez de mer commuit la paor li 
desporveuz enemis 
turbe malemant et li messainé 
apressent malemant totes 
soteines cosses qui avinent 
subitainemant avienent grevaines 
aparalle ton cuir et as biens et as 
mas soffre bien et mal 
aversitez et prosperitez ensi com il 
avienent queque t avient 
soffre par delivre panse se 
mautelanz t avient restrein lo 
atempre ta forsennerie et t 
indignation hou estrain ton corage 
et la force d ire se ne poiz 
eschevir l ire atempre la et 
defalir de forsennerie espren lai 
plus soies apareliez a 
recevre qu a faire la moleste et a 
soffrir que faire les maus 
soies soffranz et soies et 
passibles et atemprez 
garde patience et temprance et pais 
estudoie a patience et 
a pais despis les proches des 
faites laidanges reprove 
despisant les reproches des gas 
vaint les errors finnant et 
sormunte par patience les ledanges 
des maus dissanz 
