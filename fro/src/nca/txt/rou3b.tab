en sa chape s est enbuschié 
k il ne fust pris ne entercié 
li quens esteit alé chacier 
el bois s alout esbanier 
guilleame l a tant parsui 
par la forest k il descendi 
al pie li chai 
merci cria mult humblement 
richard demanda " ki es tu " 
e deske il l a cuneu 
munter le fist si l en mena 
sun mal talent li pardona 
mult le tint honoreement 
ensemble od sei bien longement 
par conseil le conte raul 
n out al conseil ne mais li sul 
li dona ou e le conte 
e cil li jura fealte 
puis li duna une meschine 
fille turketil lieceline 
turketil fu de grant poeir 
riche de feu manant de aveir 
n aveit fors la fille nul eir 
e cele fu de grant saveir 
de grant pris e de grant bonte 
d amones faire e de amer de 
sur dive estora l abeie 
de ma dame sainte marie 
treis vadlez out de sun seignur 
robert clamerent le grainur 
cil fu quens de ou enpres sun pere 
johan numerent l altre frere 
johan fu clers e coronez 
et evesques fu ordenez 
de lisewis croce portant 
bien fu letrez e bien savant 
a cel terme surst une guerre 
entre alred le rei de engleterre 
e le seignur de normendie 
ne sai par ire u par envie 
ne remest pas pur sa sorur 
que alred aveit a ouxsur 
ke il ne volist richard grever 
e destruire e desbarater 
sun navirie fist asembler 
baruns e chevaliers mander 
grant fu la flote a portesmue 
quant la gent fu tote venue 
li reis apela ses baruns 
e les vasals k il out somuns 
" ceste mer " dist il " passerez 
e normendie destruirez 
pernez richard si vus poez 
pris e lié le m amenez " 
sun comand ceo dient ferunt 
al mielz que faire le porrunt 
si cum li rei l out comandé 
desque il orent bon ore 
sunt es nefs ignelement entrez 
en costentin sunt arivez 
la tut droit u sarre en mer chiet 
el rivage u barbeflie siet 
des nefs sunt ki ainz ainz issuz 
par la marine sunt cureuz 
pris unt la robe e la vitaille 
les berbiz pernent e l almaille 
les maisuns ardent e destruient 
femmes plurent vilains s en fuient 
fuiant sunt alé li plusour 
a nel de saint salveur 
ki esteit uns quens del pais 
cil manda homes e amis 
e chevaliers e paisanz 
burgeis e vilains e servanz 
cil vindrent cum a tele bosoigne 
bien aparaillez senz ensoigne 
neis les veilles i sunt curues 
od pels od tinels od maceus 
escorcies e rebracies 
de bier ferir aparaillies 
les engleis vunt mult manacant 
mar i vindrent ceo vunt disant 
si a terre les poent trover 
mult i quident granz colps duner 
engleis esteient al terrain 
par le boscage e par le plain 
robes pernoent e portoent 
preie coilleient e chazoent 
vilains bateient e tuoent 
la terre tute aveir quidoent 
mais tost falt lon a sun espeir 
mult que lon quide aveir 
eis vus costentins atant 
qui n es vunt mie manecant 
fierement les unt envaiz 
dunc oissez e colps e criz 
li un cuntre les altres crient 
meis ne seivent que il s entredient 
a l assembler out grant criee 
ceo fu doleruse assemblee 
puisque il furent entremedlé 
ne peurent estre desevré 
tuz les unt morz e detrenchiez 
tant cum engleis i out en piez 
unques un sul n en eschapa 
ne hom as nefs ne repaira 
fors un sul ki grant mal aveit 
ki sur un tertre se giseit 
pur la dolur que il aveit grant 
ne pout mie estre alé avant 
cil vit la grant mesaventure 
e la mortel descumfiture 
de marrement e de pour 
ubblia tote sa dolur 
fuiant s en est venuz as nefs 
a cels ki esteient la remes 
ki deveient les nefs garder 
desque il pout a els parler 
de murir les mist en sospeis 
si cum il parlout en engleis 
' fuiez " dist il ' fuiez fuiez 
tuit estes morz si un poi targez 
se ci poez estre trovez 
come mutuns serrez tuez 
se il n i aveit si femmes nun 
n i avereit hom ja rancun 
mort sunt cil ki vus atendez 
garisez vos meimes si vus poez 
trahez vos a la parfunde mer 
se vus volez vos cors salver " 
cil furent tuit espoenté 
quant il sorent la verite 
forment penserent d els guarir 
kar nuls ne velt de gre murir 
des meillures nefs unt sis choisies 
des plus prestes des mielz garnies 
grant pour unt e mult s esmaient 
saillent as nefs lur ancre traient 
cordes desmedlent veilles tendent 
de la terre esloigner entendent 
mult se vont sovent regardant 
ke normant n es viengent siwant 
tant unt que nuit que jur curu 
k en en engleterre sunt venu 
al rei cunterent teles noveles 
ki furent ne bones ne beles 
' perdu as " funt il ' tuz tes homes 
fors solement nus ki ci sumes 
a martire les enveias 
ja mais nul d els ne reverras 
sunt il " dist il ' en mer neez 
ainz sunt a glaive detrenchiez 
coment " dist il ' i out medlee 
unkes ne fu si effree 
bataille i out veire mult dure 
sur nus vint la mesaventure 
quels genz i out bons chevaliers 
e bons e bons archiers 
e granz vielles deschevelees 
ki sembloent femmes desvees " 
quant li reis sout ke veir diseient 
cil e li autre ki veneient 
grant duel out e grant marrement 
de ses baruns e de sa gent 
repenti sei de la folie 
en peis laissa puis normendie 
grant duel firent par le pais 
de filz de peres e de amis 
filz e filles plurent lur peres 
meres lur filz sorurs lur freres 
d iceo fu li ducs richard liez 
dunt li reis fu tuit coruciez 
a cel tens fu la felunie 
ne sai se vus l avez oie 
ke li engleis des daneis firent 
tant en ocistrent e murdrirent 
ke nul ne pout les morz esmer 
mult remest a enterrer 
en engleterre erent daneis 
comunement od les engleis 
des englesches femmes perneient 
filz e filles asez aveient 
tant i aveient demuré 
e tant i aveient ja esté 
que mult erent multiplié 
e mult esteient esforcié 
li engleis forment les haieent 
mais deliverer ne se poeient 
ne se poeient deliverer 
ne a els ne se osoent medler 
par felun conseil que il pristrent 
tuz a un terme les oscistrent 
le jur de cele ocissiun 
fu la feste de saint briceun 
si fu la parole menee 
e la traisun fu si celee 
tuit furent a un terme ocis 
u que il furent en pais 
od granz culteals e od cuignees 
lur unt les gargates trenchies 
les enfanz fors del berz traient 
as poz des maisuns les fereient 
ke les cerveles lur volouent 
e asquanz esbueloent 
les dames e les damaiseles 
enfuieient jusque as mameles 
puis amenoent les guainuns 
hors en chaenes e brohuns 
ki lur traieent les cerveles 
e derumpeient les mameles 
n i laisserent daneis vivant 
home ne femme ne enfant 
fors dous vadlez qui s en emblerent 
en danemarche passerent 
al rei swein alerent dire 
le tuiz e le martire 
ki avenuz iert de lur gent 
swein en out grant marrement 
swein fu reis poestis 
mult out terres mult out amis 
mult out richesces mult out aveir 
swein fu mult de grant poeir 
mult iriez fu mult li pesa 
jamais ceo dist joie n avera 
si avra les engleiz huniz 
ki ses daneis li unt murdriz 
mult out grant gent e mult out nefs 
tant ad aviruns tant ad trefs 
el humbre vint suef siglant 
vers everwic turna walerant 
li barun de everwicschire 
ne se voldrent laisser destruire 
viles gaster maisuns ardeir 
ne de sucurs n orent espeir 
li reis aeilred esteit trop luing 
n i pout venir a lur bosoing 
e je quid bien se il i fust 
ke ja mestier ne lur eust 
tele pais firent cum il porent 
pais purchacerent e pais ourent 
tant premistrent e tant dunerent 
ke a sweis pais afierent 
des plus poissanz ostages prist 
en danemarche les tramist 
empres est del humbre turnez 
tant est de port en port alez 
od la flote vint en tamise 
sur cele ewe est lurdres asise 
devers l ewe swein l asist 
e la terre envirun purprist 
tuit le marche lur ad toleit 
ki par terre venir soleit 
swein sovent les asailli 
e la vitaille lur toli 
cil de lundres virent la guerre 
que veneit par mer e par terre 
ne aelred succure n es pout 
ki a wincestre sejornout 
lundres fu a swein livree 
par pais ki fu entr els juree 
alred ki esteit a wincestre 
vit ke en sa terre ne pout estre 
en normendie trespassa 
sa femme e ses dous filz mena 
li un alvered l altre aewardt 
tuit vindrent al cunte richard 
cil out pitie de sa sorur 
de ses filz e de sun seignur 
a honur les fist cunreer 
u que il voldrent sojurner 
swein ala par engleterre 
ne fu mie grieve a conquerre 
n i out ki li cuntredeist 
ne ki a lui se combatist 
n i aveit gueres fortelesce 
ne tur de pieres ne bretesche 
se n esteit en vielle cite 
ki close fust d antiquite 
mais li barun de normendie 
quant il orent la seignurie 
firent chastels e fermetez 
turs de piere murs e fossez 
swein fist mal a mainte gent 
coveitus fu d or e d argent 
n aveit de nul home pitie 
ne de moigne ne de clergie 
les homes alout raemant 
e les eglises destruiant 
swein fist mal e plus feist 
se il plus lungement vesquist 
mais veirs est que li vilain dit 
' chien esragiez lunges ne vit " 
swein failli murir l estut 
a ceo vint ou venir dut 
ceo dient cil de saint aedmund 
ke en lur livres escrit l unt 
ke saint aedmund le flaela 
pur sa terre que il greva 
le cors en unt daneis porté 
e en danemarche enterré 
li reis aelred quant il oi 
en engleterre reverti 
emme sa femme en ad menee 
ki mult iert preisee e amee 
a richard laissa ses dous filz 
ki volentiers les ad nurriz 
enpres swein regna cneut 
danemarche out nuls ne li nut 
de ses daneis prist les homages 
si lur rendi lur heritages 
quanque son pere swein tint 
l an e le jur ke sa fin vint 
volt keut aveir e tenir 
ne volt pur home rien guerpir 
kenut fu mult de grant corage 
par le conseil de sun barnage 
od sa maisnie ke il out grant 
en engleterre vint siglant 
amunt tamise sigla tant 
ke a lundres vint a flot muntant 
la cite ad defors asise 
n en volt turner tresque il out prise 
li reis aelred ki ert dedenz 
od grant masse de ses parenz 
quida defendre la cite 
mais il chai en enfermete 
ne sai quels fu li mals mais tant crut 
morz fu li reis guaires ne jut 
pur ceo ke al terme morz esteit 
ke kenut la vile asailleit 
quident e dient li plusur 
ke il esteit mort de pour 
lundreis virent lur seignur mort 
e kenut virent fier e fort 
conseil pristrent que pais fereient 
e a seignur le recevereient 
einsi cum il distrent si firent 
kenut en lundres recoillirent 
que il n i out lancié ne trait 
ne a home dedenz mal fait 
aedmund filz le rei s en parti 
vers glouecestre s en fui 
ne vus puis ne ne vuil cunter 
ne jeo ne m i vuil demurer 
coment aedmund le gentil ber 
coste de fer le oi nomer 
kenut e sa gent guerrea 
e coment od lui se acorda 
e coment puis par traisun 
le ocist uns hom en sa maisun 
e coment le chief li colpa 
e a kenut le presenta 
e il en out tel gueredun 
cum lom dut rendre a felun 
kenut ad la reine amee 
sun pesant d or l ad achatee 
mult la tint chiere e mult li plout 
un filz e une fille en out 
hardekenut e puis gunnil 
une damaisele mult gentil 
gunnil fu dunee a mari 
al rei de alemaigne henri 
ne pout aler a plus halt home 
ke a l emperur de rome 
ore entende chascun e gart 
de la noblesce al viel richart 
e come sa gentil lignee 
fu honuree e eshaucie 
emme sa fille fu reine 
a lui fu engleterre encline 
aedward sis nies reis des engleis 
e hardekenut des daneis 
gunnil fu a rome menee 
e a rome fu mariee 
femme fu a l empereur 
ne pout aveir plus halt seignur 
richard fu mult de grant afaire 
de bone gent out grant repaire 
giffrei li quens ert des bretuns 
plusurs od lui de ses baruns 
vint a richard en normendie 
prendre amistie e compaignie 
sa sorur li ad demandee 
kar bien i esteit alosee 
n i out mie lunges fermailles 
sempres furent les espusailles 
richard enveia par sa terre 
chevals e dras e belez quere 
e vaissele d or e de argent 
a gieffrei fist de tuit present 
asez li dona beaus destriers 
or e argent dras e deniers 
puis dona a ses compaignuns 
chevals e dras e altres duns 
sulunc ceo ke chascun esteit 
largement del suen duneit 
n i out nul si petit bretun 
esquier sergant ne garcun 
ki de richard sun dun n eust 
dras e deniers quelque ceo feust 
desque a corsnun les xxx 
a damnedeu les comanda 
gieffrei ala en sun pais 
sa muillier od lui hawis 
dous filz orent alein le ainzne 
johan clamerent le puisne 
ensemble vesquirent maint jur 
a grant joie e a grant honur 
richard out une altre soror 
ki n aveit pais encore seignur 
mahalt out nun gentil pucele 
en plusurs terres n out tant bele 
li quens de chartres la ruva 
e li ducs richard li dona 
e de drewes une partie 
ki apartient a normandie 
si cum l ewe arve devise 
e odes l a volentiers prise 
mult l ama e mult la cheri 
mais poi dura e poi vesqui 
ne fu mie od le cunte tant 
que ele peust aveir enfant 
de sa mort orent grant pesance 
cil de nomandie e de france 
li ducs richard se repenti 
de ceo qu il out odes saisi 
de ses chastels e de sa terre 
par plusurs feiz l a feit requerre 
que ceo li rende de sun gre 
que il out a sa sorur duné 
bien deit ceo dit sa terre aveir 
quant sa sorur est morte sanz eir 
odes n en volt pur lui rien faire 
orguil respondi e contraire 
drewes ceo dit tendra e tient 
ses manaces ne lui ne crient 
e richard manda ses baruns 
e tuz ses homes ad somuns 
gent a cheval e gent a pie 
pres de drewes unt chevalchié 
juste l ewe ki arve ad nun 
sist e ferma une maisun 
tant i ad fait e tant ovré 
ke de paliz que de fosse 
que de mortier que de quarel 
ke il i ad fait un fort chastel 
ne crient mangunel ne perrieres 
metre li fist cest nun tuillieres 
quant ricard dut d iloec partir 
e le chastel out fait guarnir 
de ble de char e de vin 
neel i mist de costentin 
raul de toeni ovec lui 
hardiz furent e pruz andui 
od raul fu sis filz rogiers 
gentil vassals noble guerriers 
e altres chevaliers plusurs 
des plus nobles e des meillurs 
li altre tuit unt pris congie 
a lur maisuns sunt repairé 
li quens odes fu mult engres 
trop li sembla tuilliers pres 
mult le hai mult li desplout 
volt le destruire mais il ne pout 
la gent de sa terre asembla 
e tuz ses bons amis manda 
gallarin manda de uiuellent 
e huun manda ensement 
cil vindrent efforciement 
al jur ke il dist celeement 
tuilliers volent asaillir 
mais mal lur dut avenir 
kar cil dedenz les aperceurent 
venir les virent si s coneurent 
conseil pristrent que fors istereient 
e fors al plein les atendreient 
hunte serreit e cuardie 
de tant noble chevalerie 
come li ducs mis i aveit 
que a tel bosoing n i apareit 
ja mais n i avereient pris ne los 
si cum en falde fussent enclos 
ke a descuvert s en issusent 
e que pruesce ne feissent 
esgardé unt quels remaindrunt 
e quels les portes garderunt 
e quels es kernels esterunt 
e les breteskes defenderunt 
e ki dedenz les receverunt 
al repairer si mestier unt 
treis conestables establirent 
e treis compaignes d armez firent 
neel fu un des chevetaines 
en garde out une des compaignes 
raul out l altre compaignie 
rogier sun filz la tierce guie 
cil trei orent treis gunfanuns 
a ralier lur compaignuns 
en treis conreis sunt fors issu 
en treis lieus se sunt tenu 
sur lur chevals halmes laciez 
escuz es cols gleives dreciez 
lez les seignurs les esquiers 
e par les haies les archiers 
devant la porte del chastel 
s estut la compaignie neel 
raul condut sa gent sur destre 
e rogier turna sur senestre 
un petit avant chevalca 
liez une haie se aresta 
sun conrei fist iloec tenir 
lances reddes prez de ferir 
sique a travers franceis vendreient 
quant a neel asemblereient 
eis vus manseis eis vus franceis 
cels de chartres e cels de blais 
cels de meulent od galerant 
ki en l estur unt grant haan 
cil de chartres siwent odun 
e li mansel vunt siwant huun 
e galerant sa gent conduit 
lances levees veneient tuit 
quant pres erent de cel endreit 
comme home pierre jeter porreit 
laschent les regnes si s eslaissent 
lievent escuz lances beissent 
sur le conrei neel turnerent 
granz colps e granz buz lur dunerent 
ultre s en quiderent passer 
e les altres conreiz ultrer 
mais normant a estal s esturent 
es fers des lances les receurent 
n es ruserent ne tant ne quant 
ne il ne alerent mie avant 
aficheement as escuz 
unt colps e buz tuz receuz 
quant rogier vit franceis juster 
e al cunrei neel hurter 
ne pout retenir ses compaignuns 
de bien ferir les ad somuns 
cil chevalchent communement 
tuit ensemble serreement 
a traverse franceis surpristrent 
jus a la terre maint en mistrent 
cent veire u plus en trebucherent 
ki unkes puis ne chevalcherent 
si cum il cheent e xxx 
e esquiers les xxx 
al returner que franceis firent 
quant il rogier e sa gent virent 
repuinst raul de toeni 
cels de medlant perca parmi 
a rogier sun filz s asembla 
et as normanz k il mult ama 
dunt veisseez dures medlees 
colps de lances e colps d espees 
freindre lances e pechier 
baruns chaer seeles vuidier 
mult veissiez vaissals juster 
les uns les altres entrecuntrer 
l un cheval a l altre hurter 
e traverser e tresturner 
les trus de lances halt voler 
feu des healmes estenceler 
homes a terre jambeter 
e chevals rednes trainer 
tant i out franceis abatuz 
tanz morz tant pris tant retenuz 
tanz des cuardz si s en fuirent 
tanz des malveis ki s en partirent 
mult sunt li bon e li hardi 
amenusé e afiebli 
e normanz tut tens s esvertuent 
maint en ocient e maint en tuent 
franceis se quiderent retraire 
mais li plus pruz ne sout que faire 
kar normanz si de pres lur vienent 
e si pres d els serré se tienent 
ke cil ne se poent partir 
ne ne s i tenir 
eis vus atant une criee 
des paisanz de la cuntree 
qui furent acuru al cri 
qu il orent de bien luing oi 
e de cels ki dedenz esteient 
ki le chaster garder deveient 
pur le guain qu il unt veu 
sunt a l estur fors eisseu 
a granz voiz criant ' deus aie " 
l enseigne al duc de normandie 
pur la pudre que cil esmurent 
e pur la gent que tant i crurent 
e pur l enseigne ke il oirent 
duterent franceis e cremurent 
ke richard venist od grant ost 
que pres d iloec eust repost 
as normanz unt turné le dos 
tuit descovert e desclos 
a cel turner asez en pristrent 
e el chastel asez en mistrent 
e franceis se mistrent as troz 
e puis entrerent es galopz 
puis s en vunt a col estenduz 
kar trop i ourent atendu 
e normant les vunt enchaucant 
' deus aie " sovent criant 
de bien ferir ne se feinent 
u que il unques les ateinent 
li quens de chartres s en fui 
e galeran fist altresi 
en dreues se sunt abatu 
pur poi ke trop n unt atendu 
lur cues furent retaillees 
del mielz de tutes lur meisnees 
huge s en turne altre part 
ki de l estur turna plus tart 
e li mansel le vunt siwant 
e il s en vait avant fuiant 
cheval out bon e bien curant 
mais del cure le hasta tant 
ke il l a fait tut recreant 
ne pout ariere ne avant 
a un tertre juste un val 
creva le quer de sun cheval 
mort trebucha juste un fosse 
e huge ad sun hauberc jeté 
de mole terre l ad cuvert 
ceo peise li que il le pert 
les esperuns des piez jeta 
a un pastur s acompaigna 
en sun cotin od lui entra 
des dras al pastur se afubla 
de povres fardres se vesti 
del chaperun sun chief cuveri 
pur salver sun cors de prisun 
e pur pour de ranceun 
se mist en guise de pastur 
e se vesti de povre atur 
la chape el col prist le bastun 
as oailles alad envirun 
devan lui les alout chazant 
celes que chaient relevant 
tut en jur ad iloec esté 
quant cil qui chacent l unt truvé 
demandent lui ' u sunt u sunt " 
e il lur dit ' la vunt la vunt 
puignez puignez ja s trovereiz " 
as mains lur mustre e as deiz 
ceo que n est mie veirs ceo crei 
pur cels enveier luing de sei 
sa voiz e sa parole mue 
e les berbiz chace e remue 
quant cil furent repairié 
ki cele part orent chacié 
al seir quant fu anuitié 
s en est li quens alé a pie 
nuz piez en guise de pastur 
s en eschapa a deshonur 
dolenz fu odes de la prise 
e de la hunte e de l ocise 
que normanz unt de franceis fait 
turné li est a grant deshait 
mais ja ne remaindra pur perte 
tant est la ire entr els descoverte 
ki ke seffre puis la barate 
que il tuilliers nen abate 
e richard jure e afiche 
ke ja pur povre ne pur riche 
ne pur perte ne pur manace 
que il ne altre pur lui face 
nen iert tuilliers abatu 
si li serra drewes rendu 
d ambes parz orent beles maignees 
ki sovent firent chevalchees 
richard chevalcha en chartein 
e prent quanque il treve el plein 
maisuns abat viles destruist 
li paisant s en fuient tuit 
en normandie ode repaire 
en plusurs lieus i fait contraire 
les viles arst les homes prent 
a dolur met la povre gent 
forz sunt de la forz sunt de cea 
tuit le plus pruz grant perte i a 
richard fu mult forment pensis 
de travaillier ses enemis 
pur vengier sei de odun de bleis 
e de mansels e de franceis 
e pur cels de chartres laidir 
fist de ultre mer dous reis venir 
de norwegue le rei colan 
e de suave le rei laman 
ki esteient venu conquerre 
ensemble od kenut de engleterre 
uncore esteient tuit paien 
n esteient mie cristien 
par els e par lur adjutorie 
out des engleis kenut victorie 
or e argent lur ad duné 
e altre aveir a grant plente 
vassals e bons combateurs 
de lur cuntrees les meillurs 
orent mené od grant navie 
aler voldrent en normandie 
mais un venz les traversa 
dreit en bretaigne les mena 
bretun orent d els grant pour 
n orent cure de lur sojur 
si distrent ke il se combaterunt 
e del pais les chacerunt 
de tutes parz se entresemblerent 
veintre e destruire les quiderent 
cil ne se porent mie aler 
ne encuntre vent lur nefs mener 
par tuz les champs ki pres esteient 
par unt bretun venir deveient 
firent fosses parfunt chavees 
desus estreites dedenz lees 
la terre que il fors getee 
unt tute as altres camps portee 
de verge e de herbe que il cuillerent 
les fosses tutes recuvrirent 
quant bretun vindrent chevalchant 
prez de ferir paens querant 
par les camps vindrent trebuchant 
de un fosse en altre cheant 
chaent as denz chaent envers 
cheent sur coste e de travers 
paen curent al relever 
a maint en funt le chief voler 
mult i out des bretuns ocis 
mult de nafrez mult de pris 
descumfiz furent malement 
e mult perdirent de lur gent 
salomon ki de dol iert sire 
out grant marrement e grant ire 
des paiens ki bretuns tuoent 
ki par les fosses trebuchoent 
a dol sun chastel s en fui 
e paens l unt enpres siwi 
la vile arstrent le chastel pristrent 
e salomon dedenz ocistrent 
robe pristrent preie acoillirent 
a lur navirie tut xxx 
bretun remistrent deshatié 
de grant pose ne furent lie 
e li paen cum il ainz porent 
desque bel tens e bon vent orent 
siglerent vers soleil levant 
terres e porz avironant 
en normendie en seigne vindrent 
lur eire amunt vers roem tindrent 
richard les ad mult honorez 
ki mult les aveit desirez 
des paens e de lur venue 
fu tute france commeue 
n i a barun ne vavasur 
ki des paens n ait pour 
ki chastel out bien le ferma 
ki aveir out le tresturna 
robert li reis de france sout 
dire l oi mult li desplout 
que dui rei a roem veneient 
ki en france venir deveient 
e tute la destruereient 
od les normanz qui s conduereient 
parler oi de salomon 
e de la grant destructiun 
que paen a dol orent fait 
se il en france venir les lait 
altresi ferunt ceo crient 
ou encore noauz se devient 
li reis vit le mal ki vendreit 
e que la terre a duel irreit 
s il ne faseit a richard pais 
des torz que odes li out faiz 
les baruns de france manda 
e les evesques asembla 
richard e odun acorda 
sique chascun le granta 
par covenant e par esguard 
remist tuilliers a richard 
issi firent le acordement 
ne pout estre fait altrement 
que odes drewes retenist 
e le rei de france en servist 
e richard tuilliers eust 
e tuz tens mais a ses eirs feust 
od la terre qu il out purprise 
si fist entr els certe divise 
issi remest en pais la terre 
de grant pose n i out plus guerre 
richard out les dous reis mout chiers 
mult lur dona dras e deniers 
tuz les a lur gre paiez 
e aler les en fist tut leiez 
robert ki arcevesque fu 
ad le peple paen veu 
mult se pena d els convertir 
e de aturner a deu servir 
tant a dit e tant a sermoné 
ke il ad colan crestiené 
il meimes le baptiza 
sun nun li mist e si l leva 
baptizé fud en deu crei 
e en norwegue reverti 
puis l unt martirié et oscis 
pur amur deu cil del pais 
richard prist mullier e compaigne 
sorur al conte del maigne 
juete out nun suer fu gieffrei 
richard l ama par dreite fei 
treiz filz out de li li ainznez 
out nun sun pere par chiertez 
richard fu apelé sur funz 
e robert out nun li secunz 
willeame li tierz nomé fu 
a fescamp a l ordre tenu 
treis filles out od les treis filz 
la premiere out nun aeliz 
en burgoigne fu mariee 
e al cunte rainald dunee 
li premier filz ki d els nasqui 
fu willeame puis fu gui 
baldewin ki flandres teneit 
ki par lignage quens esteit 
out a femme l altre sorur 
ki mult la tint a grant honur 
la tierce suer fu la plus bele 
mais morte fu joefne pucele 
juete en sa bone vigur 
murut el vivant sun seignur 
la veie ala que tuit irrunt 
cil ki sunt né e ki nasterunt 
e puisque ele fu trespassee 
ad richard pavie espusee 
si en out willealme e malgier 
l un fist clerc l altre chevalier 
willealm fu quens de taillou 
entre chauz e le cunte d ou 
malgier ki fu clers ordenez 
en l arcevesquiez fu sacrez 
pur l amur sun uncle robert 
mult feit ke saive ki deu sert 
a baieus iert a sujur 
ne sai mie dire a quel jur 
li ducs fu al disner asis 
asez i out homes e amis 
ne sai quei orent a mangier 
mais de cuilliers orent mestier 
un chamberlanc out les cuilliers 
vint en livra as chevaliers 
un chevalier noble vaillant 
sis al disner suvent gabant 
pose out esté en la maisun 
si serveit pur sa garisun 
cil prist les cuilliers e bailla 
en sa manche l une buta 
a cel tens aveient granz manches 
e vesteient chemises blanches 
par les flancs a laz s estreneient 
e dras bien trainanz feseient 
cil ki la cuillier out emblee 
desuz ses dras l out tost butee 
nul for le duc ne l ad veu 
mais il l out bien aparceu 
bien l aparceut mais mot n en dist 
ne unkes nul semblant n en fist 
cil ki out les cuilliers liverees 
al recoillir les ad cuntees 
les coilliers par numbre coilli 
e quant il a l une failli 
asez la quist e demanda 
e cil ki l out mot ne suna 
e li ducs ad dit ' lai ester 
lieus est de tere e de parler 
tais tei ja mar en parleras 
jeo sai bien que tu mescuntas " 
cil n en osa nient plus faire 
desque li ducs le rova taire 
la nuit quant il fu avespré 
ke chevalier orent supé 
un chamberlang ad apelé 
le chevalier li ad numé 
ki la coillier out tresturnee 
ki encore esteit celee 
' va tost " dist il ' ne te targier 
a l ostel a cel chevalier 
va a l ostel celeement 
e veez sun cuntenement " 
le chamberlang ala errant 
le chevalier trova bevant 
bien menjoent e bien beveient 
e liement se cunteneient 
maint od lui de ses compaignuns 
ki il aveit al super sumuns 
lur afaire a cil esgardé 
mais n i ad gueires demuré 
a sun seignur ad reconté 
tut ceo ke il out la truvé 
' pren " di li ducs ' de mes deniers 
si conseille a ses esquiers 
fai tei a ses guages mener 
si di que tu velz aquiter 
celeement si t en cuntien 
que lur sire n en sace rien " 
le chamberlang mult quintement 
fist al duc sun comandement 
as servanz vint a els parla 
les guages prist si s porta 
entre les guages ad veue 
la coillier que il ad perdue 
le chamberlang s en merveilla 
de la coillier que il trova 
al duc vint si li cunta 
cument les guages aquita 
puis ad dit al duc en l oreille 
ke il ad veu grant merveille 
de la coillier ke il ad trovee 
ki il out al mangier adiree 
' ne te chaut " dist li ducs ' teis tei 
n en parlez unkes fors a mei " 
li esquier furent mult lie 
a lur seignur unt conseillé 
ke lur guages sunt aquité 
e a l ostel sunt aporté 
' fu la coilliere " dist il ' trovee 
ne pout " dist il ' estre celee 
huniz m as " dist li chevaliers 
' ja mais nul jur cist reproviers 
ne me charra quel part irrai 
ja mais al duc ne reverterai 
o unkes mais n oi si grant hunte 
jamais n irai devant le cunte " 
li chevalier se dementa 
petit dormi matin leva 
cungie prist a cels k il ama 
a chascun dist k il s en irra 
unkes n out si bon compaignun 
k il volsist dire la achaisun 
pur nule rien ne remainsist 
ke home ne femme li deist 
issi s esmut si s en alout 
li quels richard mult tost le sout 
cheval demanda si munta 
si l ateinst e returna 
si il meismes ne i alast 
ja pur altre ne retornast 
en la sale le ramena 
veiant ses homes li dona 
tant dunt puis se pout bien garir 
senz l altrui prendre ne tolir 
puis fu mult bien de sun seignur 
mult out entr es dous grant amur 
ne li fu puis cele folie 
reprocé par vilaignie 
