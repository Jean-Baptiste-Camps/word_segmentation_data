ce fu a pasques la feste seignoriz 
dedenz nerbone fu li quens aymeris 
veuz fu et frailes li jentix quens de pris 
dejoste lui hermenjarz la jentils 
qui si fu blanche come la flor de lis 
le cors li chiet et la chiere et le vis 
la char li trenble soz le pelicon gris 
' dame contesse " dit li quens aymeris 
' la merci deu que pucele vos pris 
tenu vos ai yy anz toz aconpliz 
si en avons yy filles et yy filz 
neveuz en ai jusq a yy 
par maintes terres ai mes oirs departiz 
a anseune cel estranje pais 
est zz miens filz garins li poestis 
et a orenje guillaumes li marchis 
et en espaigne aymers li chetis 
et a brubant est bernarz li floriz 
et a biaullande hernauz li poestis 
n a que guibert remes en cest pais 
qui en la croiz fu de sarrazins mis 
c est li plus juenes si est li plus petiz 
mi neveu sont par cel autre pais 
car a orenge si est girarz et guis 
gautiers de termes soef del planteis 
a floirivile est hues li jentils 
a terascone est guiberz li marchis 
et guielins li preuz et li hardis 
et foquerez li buens vassax de pris 
qui vers tibaut lo fort roi poestis 
conquist par force lo destrier arrabi 
por ce le di contesse seignoris 
que ne savons les ores ne les dis 
conbien de terme ensenble serons vis 
qui lerons nos a tenir cest pais 
errer en vueil tot a vostre devis 
sire " fet ele ' guibelins li hardiz 
la doit avoir par foi le vos plevis 
c est li plus jones si est li plus petiz 
por ce qu en croiz fu traveilliez et mis 
el despit deu lo roi de paradis 
ne place deu " ce respont aymeris 
' que ja mes cors ait ne fille ne fuiz 
a cui je doigne ne terre ne pais 
aillent conquerre ausi com je fis 
qui l aura donc " dit la dame au cler vis 
' en non deu dame zz damoisel de pris 
de france fu ses peres ot non terris 
molt fu frans hom et quens poesteis 
en ceste terre fu aportez petiz 
si l aporterent yy conte et yy marchis 
si me prierent entor moi fust norriz 
ge le retieg volentiers non enviz 
bautiziez fu au mostier saint felis 
por amor deu mon non a l enfant mis 
en bautestire ot a non aymeris 
de filolage noient ne li promis 
a lui otroi nerbone et lo pais 
jusqu a bordiax et jusq a moncenis 
yy citez et chastiax yy 
por amor deu qui pardon fist lo roi de paradis 
dex aide " dit la dame jentils 
' con riche fillolaje " 
dit la contesse ' aymeri riche ber 
onques mes hon n osa tel don doner 
con vos volez vostre filluel doner 
qant guibelins l orra dire et conter 
trestot lor deu ne lo porroit tenser 
que ne l feist ocirre et desmenbrer 
n o fera dame " dit aymeris li ber 
ja sor mon pois ne l osera penser 
bien li ferai otroier et graer 
ce que vodrai a mon filluel doner 
n iert si hardiz que li ost refuser 
que par cel deu qui tot a a sauver 
ja n aurai oir ce sachiez sanz doter 
qui en ma terre poisse ja eriter 
ainz la lerai mon filluel a garder 
mes guibelin n i vueil pas oublier 
ainz li vodrai zz riche terre doner 
c est andernas ja ne lo quier celer 
une cite qui molt fet a loer 
yy tors i a qui sont de marbre cler 
et yy palais qu en i a fait fonder 
en chascun a ou paien ou escler 
prince poissant por la cite garder 
li rois judas lor a fet comander 
qui lo pais a tot a governer 
onques ne volt deu loer ne amer 
lui ne ses sainz prier ne aorer 
en la cite que vos m oez nomer 
sont tuit paien que dex poist craventer 
de deu ne quierent ja jor oir parler 
n est si hardiz qui en ost mot soner 
qu en ne l feist ardoir ou trainer 
cele cite vueil je guibert doner 
et augaiete la bele au vis cler 
une pucele qui molt fait a loer 
n a si bele jusq a la roge mer 
dex " dit la dame ' merveilles oi conter 
aymeris sire coment volez errer 
a mon chier fil volez la mort doner 
se le veus fere en cel pais entrer 
de male mort le covendra finer 
por amor deu te vueil merci crier 
qu en cel pais ne fai mon fil aler 
entre la jent savaje " 
dit hermenjarz la dame seignorie 
' amor sire por deu lo fil marie 
gentil quens sire ne fetes tel folie 
que guiberz aut en la terre haie 
a escient li toudriez la vie 
et si morroit entre jent paienie 
n auroie mes joie en tote ma vie " 
a la parole que vos avez oie 
entra guiberz en la sale voutie 
yy chevaliers ot en sa conpaignie 
qui pas ne vienent de mener druerie 
ne de riviere ne d autre praerie 
ainz a chascuns la char tainte et nercie 
de chevauchier contre la jent haie 
ou il ont fet mainte grant envaie 
fraite ont tudele la fort cite garnie 
les puis de dor et les vax de surie 
tote la proie orent prise et saisie 
que bues que vaches ont en lor conpaignie 
plus de yy mile dont l oz fu replenie 
et si amoinent de la jent paienie 
plus de yy dont chascuns brait et crie 
voit l aymeris a la barbe florie 
encontre vait de deu lo beneie 
' biau fiz guibert de deu lo fil marie 
vos doinst sante et force et bone vie 
vos devez bien tenir grant seignorie 
et avoir terres et marches en baillie 
si aurez vos se de me beneie 
mes une chose ne lere ne vos die 
de mon pais de ma terre garnie 
a vostre los vueil fere departie 
qui la dorrai ne le celez vos mie " 
et dit guiberz ' ore ai merveille oie 
qui vos plera par deu lo fil marie " 
dit aymeris a la barbe florie 
' ge la dorrai se dex me beneie 
aymeriet a la chiere hardie 
lo mien filluel qui l aura en baillie " 
guiberz l entent toz li sans li fremie 
si li respont par molt grant felonie 
' n o ferez pere par deu lo fil marie 
deseriter me volez par folie 
s estranges hon a ma terre sesie 
sire pere se dex me beneie 
ge cuit q avez beu de l endormie 
songié avez a nuit apres conplie 
mes vostre songes est tornez a folie 
que ce senble menconje 
biau fil guibert " dit aymeris li ber 
' si m ait dex que grant tort en avez 
qui vostre pere songeeur apelez 
ja ne verrez yy jorz passez 
que vos serez correceus et irez 
dedenz nerbone a tex yy pers 
que toz ferai et plevir et jurer 
que ja n aurez yy pie de m erite 
adonc serez guibert l achetivé 
et li dolenz et li maleurez 
puisque tes peres ne te vodra amer 
del mont seras et haiz et blasmez 
otroiez li biau filz par charite 
n o ferai pere par la foi que doi de 
oez baron " ce dit guiberz li ber 
' con mes peres me velt deseriter 
et a un estrange velt ma terre doner 
et si me done andernas desor mer 
ou charlemaignes n osa onques aler 
velz est mes peres si a son tens usé 
mien escient yy anz a passé 
de son pales ne se puet remuer 
sor yy coutes le covient reposer 
et oreilliers de soie et de cendez 
desoz son chief covient ades poser 
et covertoirs qui sont de gris forrez 
tant de cousins covient soz lui dobler 
n es porroit en de yy mars acheter 
par devant soi fet il messe chanter 
et puis se fet a mangier aporter 
cinnes grues et poons enpevrez 
tant en manjue toz a gras les costez 
tot por son cuer qui est resvigorez 
si dit mes peres guerre voldra mener 
tel que paien ne porront endurer 
tais gloz lechierre " dit aymeris li ber 
' fil a putain garcon coart provez 
de mon sejor que avez a parler 
se je m aaise et faz mes richetez 
ge lo conquis dedenz mon juene ae 
se volez fere ausi se l conquerez 
et por ice dant glot que dit avez 
me verrez vos sus de mon lit lever 
ceindre l espee et lacer l eaume cler 
puis montera sor ferrant pomelé 
qui plus va tost que oisiax enpenez 
si me verrez toz mes yy filz mander 
por mes neveuz qui tuit sont bacheler 
yy sont qui molt font a doter 
com il sauront mon cuer et mon penser 
n i a zz sol qui ja ost arrester 
ainz amerront ce qu il porront mander 
yy mile as armes conreez 
amerront ci ainz yy mois passez 
passeront sutre leride et balaguez 
tantque verront d andernas la cite 
desoz la vile fere yy cors soner 
si que diront sarrazin et escler 
aymeri vient por paiens afoler 
qui devant lui fet la terre croller 
qant la cite aurai fet delivrer 
des sarrazins qui dex puist craventer 
la vos fere sire filz coroner 
et augaiete a moillier esposer 
dex " dit guiberz ' pere de majestez 
se il vos plest bien porra averer 
aymeri pere fetes vos volentez 
james par moi n en serez destornez 
ne vos os mes corrocier ne irer 
fetes sire vostre filluel mander 
s ait vostre terre tote quite a garder 
de moi aidier reporra dex penser 
vostre merci " dit aymeri li ber 
' biau filz guibert ne vos convient doter 
car aillors aurez terre " 
or ot li peres l otroi de son enfant 
forment en a le cuer lie et joiant 
yy baron se lievent en estant 
qui li amoinent aymeriet devant 
voit l aymeri lieve soi a itant 
' filluel " dit il ' venez zz po avant 
tenez nerbone si recevez lo gant 
dont me servent chevalier et serjant " 
ge la te doig par itel convenant 
que dex t en face baut et lie et joiant 
garde paien ne te truissent tesant 
ne envers els maté ne recreant 
ne qu il ont fet aymeri lo ferrant " 
a cez paroles en apela morant 
' totes mes armes aportez ci avant 
s adoberai mon filluel a itant 
mes une chose li dirai en oiant 
ne sejorra mie ci longuement 
por ne por donoiement 
o moi ira en espaigne la grant 
prendre la terre guibelin mon enfant 
ne li faudrai ja jor en mon vivant 
sire " fet il ' tot a vostre comant " 
totes ses armes li aportent devant 
el dos li vestent lo hauberc jazerant 
el chief li lacent le vert eaume luisant 
quens aymeris au poil chanu ferrant 
li caint l espee au pont reflanbiant 
escaufadine qui fu au viel sodant 
hauce la paume aymeri le vaillant 
a son filluel en done zz cop pesant 
tot l enbroncha soz l auberc jazerant 
' filluel " dit il ' m espee te comant 
de moi la tien par itel convenant 
que dex te doinst proece et hardement 
se meudre n es a moi soies senblant 
ausi hardi et ausi conbatant 
et vers paiens autressi conquerant 
biau chier filluel por voir le te creant 
que coardise ne fist a son vivant 
li sires de nerbone " 
qant aymeris au coraje hardi 
ot adobé son filluel aymeri 
et de sa paume enz el col le feri 
si com il est de cel tens establi 
puis li amoinent zz destrier arrabi 
c ert zz chevax onques meldre ne vi 
zz dromadaires l avoit enjenui 
onques monter desus lui ne sofri 
ne vilain home ne coart ne failli 
molt tost i monte li fillues aymeri 
au col li pendent zz fort escu voti 
es poinz li baillent zz roit espie forbi 
zz confanon a yy clox d or clofi 
puis ont levee cil damoisel hardi 
une quintaine enmi lo pre flori 
aymeriez tot premier i feri 
zz molt grant cop de son espie forbi 
froisse l estache et les escuz fendi 
tot en zz mont li vassax abati 
quens aymeris qui lo poil ot flori 
qant vit lo cop forment s en esjoi 
il en apele ses barons d entor li 
' seignor " fet il ' bon chevalier a ci 
mes filleus est longuement l ai norri 
parenz est charles ice sachiez de fi 
il tendra bien la terre " 
qant esgardé orent a bohorder 
aymeriet qui tant fist a loer 
a la cite prenent a retorner 
li chevalier li demoine li per 
par les degrez vont el pales monter 
' biau filz guibert " dit aymeris li ber 
' or n avons nos ne chastel ne cite 
ne tant de terre ou prenon zz disner 
s or poions sol itant conquester 
ou je peusse ce viel cors reposer 
et hermenjart avuec moi sejorner 
des or porroie bone vie mener 
or et arjent puis despendre et doner 
et a boissiax puis besanz mesurer 
biau fil guibert ne te doi oblier 
promis t ai terre nus hon ne vit pas sa per 
ja ne quier mes zz sol jor reposer 
tantqu auras la promesse 
biau fil guibert ne te va esmaiant 
promis t ai terre merveillose et grant 
par cel apostre que quierent peneant 
n aurai repos a trestot mon vivant 
tantque auras cele terre vaillant 
c est andernas que tienent li persant " 
a cez paroles garde el pales avant 
perron apele et lo preu elinant 
' seigneur " fet il ' or oez mon senblant 
vos m en irez droitement a brubant 
mon fil bernart dites que je li mant 
que il m envoit ses homes et sa jent 
tantque il soient yy mile conbatant 
preigne ses bries si les envoit avant 
a guielin et au conte bertrant 
gautier de termes et guichart lo vaillant 
a floirivile hue de monmirant 
a terascone girbert le conbatant 
dites bernart ne li celez neant 
que s il ne velt fere ce que li mant 
aut s en aillors et si me lest brubant 
tel la dorrai par lo mien esciant 
qui m en fera servise " 
aymeris garde par lo pales listé 
guinant apele et achart l aduré 
' seignor " fait il ' or oez mon pense 
droit a gironde en irez la cite 
dites hernaut lo vassal aduré 
au felon rox qui tant a de fierte 
et tanz turs a confondu et maté 
que il m amoint n i ait plus demoré 
yy homes qui soient adoubé 
et de lor armes garni et conreé 
et si aport ne l ait pas oublié 
la riche enseigne o lo dragon fermé 
que porter selt el fort estor chanpel 
en l ost charlon lo fort roi coroné 
sire " font cil ' a vostre volente " 
congie demandent es chevax sont monté 
ce jor meismes se sont acheminé 
par lor jornees ont tant fet et erré 
que a gironde sont venu la cite 
le conte hernaut ont el pales trové 
lor messaje lor ont dit et conté 
si con lor ot aymeri comandé 
et quant hernauz a les mes escouté 
il jure deu lo roi de majeste 
tant i ferra de son brant aceré 
que jusq as poinz sera ensanglenté 
soz andrenas la mirable cite 
entre la jent averse 
quens aymeris ne s asseura mie 
il en apele son seneschal elie 
et guinemant de france la garnie 
dit aymeris a la barbe florie 
' baron montez es mulez de sulie 
vers anseune soit la voie acueillie 
dites garin a la chiere hardie 
que il m amoint sa grant chevalerie 
si les merrai o moi en paienie 
a andrenas la fort cite garnie 
contre la jent que jesus maleie 
tantque par force l aions prise et sesie 
guibert mon fil la dorrons en baillie 
et si li dites ne li celez vos mie 
se il me faut de fere ceste aie 
bien porra dire par dieu lo fil marie 
n est mie de ma jeste " 
li messagier n i font arrestoison 
chascuns monta el mulet arragon 
d aymeri partent vont s en a esperon 
de lor jornees ne faz acontoison 
tant chevalchierent a force et a bandon 
qu a anseune en son mestre donjon 
truevent garin le nobile baron 
lor messaje li content jusqu en son 
il jura deu qui forma lazaron 
s a andrenas puet venir el sablon 
as sarrazins movra tele tencon 
li plus hardiz en aura tel fricon 
n i vodroit estre por l or de pre noiron 
et aymeris o lo flori grenon 
fu a nerbone en son mestre donjon 
mande ses homes entor et environ 
voit ses barons s es a mis a reson 
' entendez moi " fet li quens ' franc baron 
de toz mes filz le meillor oublion 
ce est guillaumes qui si est hardiz hom 
celui d orenge qui si a grant renon 
mes je meismes irai por lo baron 
joifroi d anjou montez a esperon 
a comarchis irez dire a buevon 
que a moi viegne sanz nule arrestoison 
s amoint son ost a force et a bandon 
sire " fet il ' a deu beneicon " 
il est montez el mulet arragon 
por fere son messaje 
' biau fil guibert " dit aymeris li ber 
' vos irez querre lo chetif aymer 
dex " dit guiberz ' o le porrai trover 
ge ne sai tant ne venir ne aler 
que a nul home en poisse oir parler 
qui m en sache noveles aconter 
tant parfont est dedenz espaigne entrez 
glot " dit li quens ' vos i covient aler 
et je irai a guillaume parler " 
et dit guiberz ' ja ne l quier refuser " 
quens aymeris ne volt pas sejorner 
au matinet sanz plus de demorer 
en va li quens sor son cheval monter 
droit a orenge acueilli son errer 
et apres lui a fait acheminer 
guiberz ses fil qui tant fait a doter 
de ses jornees ne vos quier aconter 
tele aventure li a dex fet doner 
q a yy lieues par dela balesguez 
trova guiberz lo chetif aymer 
qui reperoit d une terre praer 
desconfit ot zz roi felon escler 
yy paiens i ot fet devier 
guiberz lo voit si le cort acoler 
grant joie font li frere a l encontrer 
a nerbone pristrent a retorner 
a hermenjart le vait zz mes conter 
que ses filz vient li chetis aymer 
s ele en fu lie ne l estut demander 
encontre ala la contesse au vis cler 
brace levee va son fil acoler 
o li l en moine a grant joie osteler 
el pales de nerbone 
dedenz nerbone fu aymer venuz 
et aymeris li veuz et li chanuz 
a tant erré n est pas arresteuz 
qu a orenge est au perron descenduz 
encontre lui est guillaumes oissuz 
a molt grant joie fu li quens receuz 
dame guibor qant dit li ot saluz 
andox ses braz li a au col tenduz 
conjoiz fu des granz et des menuz 
et dit guillaumes li chevaliers menbruz 
' biau sire pere por qu estes ca venuz 
traveilliez estes dont molt sui irascuz 
a vos alasse por quoi estes venuz 
de mon pais portasse les treuz " 
dit aymeris ' por el i sui venuz 
car aler vueil sor paiens mescreuz 
a andrenas dont talent m est venuz 
si envoi querre mes amis et mes druz 
qant les paiens aurons morz et vaincuz 
et li pais ert pris et retenuz 
s en ert guiberz sesiz et revestuz 
biau filz guillaume ne soiez esperduz 
por secors querre sui ci a vos venuz 
venez o moi ne soiez esperduz 
a yy homes armez et fervestuz 
a roides lances a bons destriers quernuz 
o nos merrons nos amis et nos druz 
tantque serons yy milliers a escuz 
soz andrenas ert li sieges tenuz 
pris ert li regnes gastez et confonduz 
et li pales de la vile abatuz 
pris ert judas et ses freres janbuz 
ce sont dui roi de paiens mescreuz 
qui maintienent la terre 
biau fil guillaume dit vos ai verite 
por quoi je sui venu en cest rene 
qant nos aurons cel pais conquesté 
guibert mon fil l ai promis et doné 
et augaiete la bele au cors mollé 
une pucele qui molt a de biaute 
fille est au roi qui maintient la cite 
niece clargis le neveu l amire 
qui en nerbone recut crestiente 
dex " dit guillaumes ' par la toe bonte 
ja avons nos tant de mal enduré 
ne reposasmes il a yy anz passé 
ge ne lo di por nule laschete 
fetes en pere la vostre volente 
ne quier avoir repos en mon ae 
lo matinet qant sera ajorné 
me verrez tot garni et apresté " 
cele nuit sont a joie reposé 
au matinet n i ont plus demoré 
li quens guillaumes qui tant ot de fierte 
zz olifant a hautement soné 
lors s adouberent par tote la cite 
et viel et juene se sont tuit apresté 
l un porte hache l autre brant aceré 
li tierz jusarme l autre piquois ferré 
cil escuier ont lor hernois trossé 
li chevalier sont maintenant monté 
li quens guillaumes au coraje aduré 
et aymeris li velz chanuz barbez 
ont devant els l ost conduit et guié 
yy sont qant il sont arouté 
guibor les a a jesu comandé 
tant ont ensenble esploitié et erré 
par desoz arles ont lo rone passé 
jusq a nerbone ne se sont arresté 
lors demoinent grant joie 
or ot li peres yy de ses enfanz 
li preuz xm et guibert lo vaillant 
et aymer lo hardi conbatant 
a l endemain ainz lo soleil couchant 
lor dona dex une aventure grant 
aymeris vient as fenestres au vent 
et regarda amont vers oriant 
et vit venir dant bernart de brubant 
en sa conpaigne maint chevalier vaillant 
li quens apele hermenjarz la vaillant 
son fil guillaume a l aduré talant 
' esgardez ca " dit li quens en riant 
' ca voi venir dant bernart de brubant 
o soi amoine molt merveillose jent 
si home sont molt fier et conbatant 
mar i entrerent sarrazin et persant 
se je les truis soz andrenas la grant 
maint en ferons corrociez et dolent 
tote la terre perdront mien escient 
si la dorrai guibelin mon enfant 
et augaiete o le cors avenant 
se plest a deu lo pere totpoissant 
rois sera de la terre " 
aymeris fu en sa grant tor autaine 
ou voit guillaume si li mostre et enseigne 
' esgardez fiuz par delez cele plaigne 
entre ce val et cele grant montaigne 
la vient hernaut et sa fiere conpaigne 
vez lo dragon a cele riche enseigne 
qu il selt porter es granz oz charlemaine 
avuec lui a maint prince et maint chataine 
par saint mallo qu en requiert en bretaigne 
mal m atendront li sarrazin d espaigne 
s a andrenas les truis en la chanpaigne 
tant en morra ainzque l estor remaigne 
coverz en ert et li vax et la plaigne 
qant pris aurons la fort cite sotaigne 
guiberz mes filz l aura comentqu il praigne 
et augaiete prendra sanz demoraigne 
une pucele de la jeste grifaigne 
mes se deu plest qui toz les biens ensaigne 
guiberz l aura a per et a conpaigne 
si ert crestienee " 
aymeris fu as fenestres assis 
et hermenjarz la contesse jentils 
devers senestre a retorné son vis 
et voit venir maint chevalier de pris 
' esgardez ca " dit li quens aymeris 
' ci voi venir d anseune garin 
de terascone girberz li poestis 
gautiers de termes soef del planteis 
de florivile hue li frans marchis 
et foquerez qui conquist laugalis 
envers tiebaut li forz rois des persiz 
gentil contesse par lo cors saint moris 
ge vueil oissir encontre mes amis 
bien dites sire " dit la dame de pris 
atant monta sor zz destrier de pris 
en sa main destre zz bastoncel a pris 
contre ses homes vait li quens aymeris 
les barons a besiez et conjoiz 
puis li mena li frans quens aymeris 
el pales de nerbone 
or ot li peres toz ses enfanz mandez 
dedenz nerbone les ot toz assenblez 
mes par defors ont fet tendre lor trez 
et les aucubes a cez pomiax dorez 
enz el pales assenbla li barnez 
quens aymeris et ses granz parentez 
dame hermenjarz les a arresonez 
' baron " fet ele ' a moi en entendez 
quens aymeris vos a ci toz mandez 
por lui aidier se fere le volez 
et si vos velt en espaigne mener 
desor le roi judas le deffaé 
et sor bauduc lo roi de balesguez 
por augaiete la fille l amire 
que doner velt guibelin l aduré " 
dient li conte ' dex en soit aoré 
aymeri sire del chevauchier pensez 
ne vos faudrons en trestoz nos aez " 
dit aymeris ' yy merciz et grez 
encui sera mes tresors efondrez 
et a vos toz departiz et donez 
n i a franc home ne damoisel loez 
qui a son oes n en ait yy mars pesez 
et puis yy onces de fin or esmerez " 
tantost lor fu li avoirs delivrez 
grant joie moint la nuit toz li barnez 
au matinet com il fu ajornez 
chargent cez muls cez harnois ont trossez 
chars et charretes ont par devant menez 
puis sont li conte apres acheminez 
et apres els yy adoubez 
dame hermenjarz les a toz comandez 
a damedeu lo roi de majestez 
qui les defende par ses saintes bontez 
et doinst victoire vers paiens defaez 
yy jorz chevauchent par fines poestez 
au nueme vindrent as porz de balesguez 
c est une vile de molt granz richetez 
sor une roche estoit la fermetez 
yy eues rades i corent de toz lez 
ce est farfaigne et vebriant delez 
de nule part n i a ne porz ne guez 
nus ne l i quiert qui l i poisse trover 
forsq a zz trait de la riche cite 
dedenz farfaigne a l entree del gue 
orent paien fet une tor fermer 
nus hom qui soit ne pot iluec passer 
sus el pales ne l estuisse monter 
au roi baudu son treu aporter 
tot son pois d or li covient a livrer 
ou en la vile li covient demorer 
la servira com hom achetivez 
tot son aage tant con porra durer 
ne s en puet nus autrement eschaper 
se la covient aymeri a passer 
et toz ses homes li estuet a peser 
pou i a fet de son or aporter 
li sires de nerbone 
deus eues rades si con dit vos avon 
cloent la tor entor et environ 
farfaigne l une briant a l autre non 
dedenz la tor el plus mestre donjon 
furent monté lassus paien et esclavon 
qui ne redotent nul assalt zz boton 
li paien gardent aval sor lo sablon 
maintes enseignes voient et maint dragon 
amont au vent perent mil confanon 
et li vert eaume et li riche blazon 
forment reluist li or qui est en son 
li rois baudus en a juré mahon 
qu il i ferra qui en poist et qui non 
il en apele son seneschal fagon 
' va si aporte mes armes a bandon 
et si ensele mon destrier arragon " 
et cil si fet sanz nule arrestoison 
el dos li vestent zz auberc fremillon 
lacent li l eaume qui fu roi faraon 
et caint l espee au senestre giron 
si est monté el destrier arragon 
d or et d yvoire furent fet li arcon 
plus de yy mars en valut la facon 
li rois baudus estoit de grant renon 
a son col pent zz escu a lion 
prent zz espie a zz vert confanon 
de la porte ist brochant a esperon 
d autre part s arment paien et esclavon 
qant armé sont li encrisme felon 
au dos le sivent tex troi yy conpaignon 
qui molt se fient en l aide mahom 
passent les guez sans nule arrestoison 
devant francois d autre part el sablon 
li rois baudus descent de l arragon 
estroit le cengle a zz fort regueillon 
puis est montez maintenant en l arcon 
vers ax chevalche a quoite d esperon 
o lui sa jent grifaigne 
li rois baudus fierement chevalcha 
contre francois ses sarrazins guia 
par tote l ost la novele en ala 
que baudus vient o sa jent que il a 
devant son tref aymeris s adoba 
trois de ses fiuz par devant lui manda 
et cil i vindrent que nus n i demora 
com il les vit si les arresona 
' franc chevalier " fet il ' entendez ca 
vos estes tuit mi fil or i parra 
qui sor paiens hardiement ferra 
foi que doi deu qui lo pris en aura 
molt porra joianz estre " 
dit aymeris ' baron franc chevalier 
vo pere sui tenir me devez chier 
velz sui et frailes ice ne puis noier 
pieca ne fui en fort estor plenier 
si vi tele ore que bien m en soi aidier 
hui me vueil ci sor paiens essaier 
savoir se puis mes mes armes baillier 
zz petit don a vos trestoz requier 
que sor paiens fiere le cop premier " 
guillaumes l ot si s en rit volentier 
' aymeri pere par lo cors saint richier 
endroit de moi veer ne le vos quier 
mes de par deu lo pere droiturier 
ferez avant bien fet a otroier 
molt granz merciz " dit aymeris li fier 
a cez paroles est montez el destrier 
prist en son poig zz roit espie d acier 
pent a son col zz escu de qartier 
lo destrier point des esperons d or mier 
devant les autres lo tret a zz archier 
vint zz paien qui dex doinst enconbrier 
quens aymeriz li fu a l encontrier 
zz cop li done que ne l volt arresnier 
que son escu li fet fraindre et percier 
et son hauberc derronpre et desmaillier 
son roit espie li fet el cors baignier 
tant con tint l anste l abat mort del destrier 
' nerbone " crie ' ferez i chevalier " 
apres ce cop en fierent dui millier 
de la mesnie aymeri lo guerrier 
et d autre part li paien aversier 
la veissiez tante lance brisier 
et tant escu et froer et percier 
tant sarrazin a terre trebuchier 
li destrier fuient par les chans estraier 
qui fust el chanp et il vossist destrier 
ne li costast maaille ne denier 
bien len peust mener et sanz dongier 
yy vinz ou soissante 
granz fu l estor et forz et adurez 
muerent paiens a duel et a viltez 
qui la chai a tart fu relevez 
ez vos corsuble zz rois desmesurez 
a haute voiz s est li gloz escriez 
' ou es guillaume lo marchis au cort nes 
mort as mon oncle dont je sui airez 
lo roi tiebaut as tu deserité 
hui est le jor que chier ert comparé 
guillaumes l ot cele part est alé 
vers lo paien ala tot abivré 
voit lo corsuble toz en est esfreez 
ne l aprochast por yy mars d or pesez 
de loig li lance javeloz acerez 
et feu grezois li a li fels jetez 
qui li brulla son fort escu boclé 
voit lo guillaumes a po que n est desvé 
' paien " fet il ' tu aies mal dahez 
si m as destroit pres ne sui afolez 
conparras lo par deu de majestez " 
lo destrier point des esperons dorez 
fiert lo paien sor son escu bendé 
de chief en autre li a fret et troé 
et ses haubers derroz et dessaffrez 
mort chiet a terre li paiens enversez 
li quens guillaumes ne s est pas oubliez 
prent lo destrier au paien defaez 
a haute voiz s est li quens escriez 
' biau nies bertran icest destrier prenez 
ne vit si bon nus hom de mere nez 
lessiez le vostre et sor cestui montez " 
bertranz l entent cele part est alez 
' oncle " fet il ' por deu de majestez 
quant parler t oi toz sui resvigorez 
et toz li cuers m en est el cors levez 
biax nies " dit il ' vassax estes provez 
vez ci destrier ja meillor ne verrez 
vez ci paiens qui nos ont apressez 
mes moi et vos se lez moi vos tenez 
departiron la presse " 
fort sont li chaple et merveillex li hu 
li quens bertrans est a pie descendu 
et ses oncles l a tandis deffendu 
tantqu il monta sor lo destrier quernu 
de quoi guillaumes ot corsuble abatu 
de l autre part ont fier estor rendu 
quens aymeris a la fiere vertu 
et aymer et hernauz li menbruz 
en la presse des paiens sont feru 
la o virent l enseigne au roi baudu 
entor lui sont si paien mescreu 
la ont fierement maintenu 
quens aymeris et si home et si dru 
maint sarrazin ont mort et abatu 
et des francois i a plusor chau 
li quens guillaumes i est corant venu 
o lui bertrans a la fiere vertu 
il s aprestent de joster a baudu 
aymeriez i est premier venu 
li fillolez qui bon chevalier fu 
il a brochié son auferrant quernu 
mes aymeris l a par lo frain tenu 
' filluel " fet il ' a quoi te hastes tu 
n assenbler pas a cel roi mescreu 
en tote espaigne n a si bon escu " 
aymeriez en a juré jesu 
' melz en vueil estre parmi lo cors feru 
de yy espiez ou de yy nu a nu 
que ne sache com est granz sa vertuz 
va donc fillex " li quens a respondu 
' a cel seignor qui toz jorz est et fu " 
lors lesse aler lo bon destrier quernu 
l escu enbrace brandi l espie agu 
fiert lo paien amont desor l escu 
soz la bocle li a fret et fendu 
et lo hauberc desmaillié et ronpu 
et cil se tint que ne l a abatu 
quens aymeris i est poignant venu 
cil de nerbone a la fiere vertu 
et aymer et hernaut lo membru 
yy paiens ont mort et retenu 
baudu assaillent a force et a vertu 
et qant li rois a ses paiens veu 
qui estoient mort et pris et vaincu 
point la gazele si est des rens issu 
vint a farfaigne si est el gue feru 
otre s en passe n i est arresteu 
aymeriez point apres par vertu 
lo fillolet aymeri lo chenu 
des or orrez con li est avenu 
que il n est mie bien au droit gue venu 
vint a la rive si a granz sauz rendu 
les ondes cloent desor son eaume agu 
iluec perdi et la lance et l escu 
quens aymeris en reclama jesu 
' gloriox pere par la toe vertu 
aies pitie de ton home chanu 
que mes fillex n i soit morz ne perdu " 
a cez paroles est sor l eue venu 
et li paiens qui a la rive fu 
le fiert zz cop de son brant esmolu 
par zz petit que ne l a porfendu 
quens aymeris en reclama jesu 
' garis lo sire par la toe vertu 
n oi tel dote de paien mescreu 
come je oi hui del felon roi baudu 
que mon filluel n ocie " 
