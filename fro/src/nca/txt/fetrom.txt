
roi governerent la cite de rome 
tout avant romulus en fu li 
premiers rois cil establi yy 
corz de senators en chascune 
cort en avoit trois dis 
foiz trois ce sont yy 
itant avoit de ces 
senators ce estoient encien home 
qui par lor sens aidoient la 
cite a governer come li pere 
fet son anfant et les 
apeloit len peres escriz car 
quant romulus les ot esleuz 
il escrist lor nons en unes 
tables d or avantque il 
les nomast au menu pueple 

tarquinius li orgueillex fu 
li derrieins rois de rome 
cil fu envoiez en essil par 
sa cruaute lors fu abatue la 
dignetez deu roiaume et establirent 
li romain que yy prodome 
fussent par desor les 
senators qui conseillassent la cite 
et fussent remué chascun en 
que li remuemenz lor tosist 
achoison de mal fere et de monter 
en orgoil li uns s entremetoit 
de conseillier la cite de 
rome par dedenz li autres 
s entremetoit des choses foreinnes 
si come des chevaleries ordener 
cist estoient apelé consele 
ce fu la premiere dignetez 
apres les rois nus ne 
se meintenoit en cele dignete si 
loiaument qe il poist demorer que 
un an ensamble mes au tierz an 
ou quart le repooit len 
bien eslire a cele dignete se 
len voloit 

el quint an apres ce 
que tarquinius fu chaciez de rome 
establirent li romain une 
autre dignete car uns gendres 
tarquinius avoit une grant ost 
assamblee come por vangier la 
honte son seigneur por cele 
crieme fu cele dignetez establie 
et por adrecier ce qui ne 
pooit estre adrecié par les yy conseles 
en cele dignete avoit yy 
preudomes et les apeloit len distators 
car ce que il disoient estoit 
fet come li dit de cels qui 
estoient comandeeur et mestre deu 
pueple cinc anz duroit lor 
baillie et por ce estoient il 
plus haut que li consele 
qui ne duroient que un an 
li uns de ces trois distators 
porveoit a la comune besongne de 
la cite li dui aloient 
hors es batailles en diverses contrees 

ces dignetez estoient les greignors 
car il i avoit 
autres de meneur hautece 
si come tribun questor edile 
vesque pretor patrice censor cyliarche centurion decurion 
tribun estoient cil qui 
donoient aide et droiture au 
pueple et as chevaliers cels eslist 
li pueples de rome un an 
apres les distators ce fu eu 
siste an apres ce que li roi 
en furent chacié ces tribuns 
apeloit len desfensors por ce 
que il aidoient le menu pueple 
a desfendre quant li senator lor 
fesoient tort questor estoient li 
enquereeur des droiz et des 
torz et estoient as consels 
doner edile estoient cil qui 
ordenoient les geus et les chaces 
et disoient les hores et les jors 
que len devoit chacier ou 
joer et assenoient les leus ou 
len devoit les geus fere 
et feisoient rapareillier les coumunes 
mesons si come le capitoile 
les temples et les theaitres 
vesque estoient cil qui 
prince et mestre estoient des 
sacrefices et des prestres qui 
gardoient les temples de rome 
pretor estoient prevost et conmandeeur 
et garde des leus ou lem 
pleidoit patrice estoient cil 
qui a lor pooir gardoient 
le pueple con fet li 
peres son anfant censor estoient 
cil qui jugement donoient 
des patremoines et des muebles 
cyliarche estoient conestable de mil chevaliers centurion 
de cent decurion de dix 

desor toutes ces baillies vint 
apres li nons de empereor 
juilles xm fu li premiers 
qui par tel non se fist apeler 
si con len trovera ci apres 
il avoit esté em plusors de 
ces baillies au derrien 
se fist clamer empereor 

des ore mes est droiz 
que nos coumancons a conter 
de juille cesar qui fu li 
car ces dignetez dont nos avons 
ci escloses les resons seront plus legierement entendues 
quant em parlerons ci apres 

gaius juilles cesar fu tant 
eu vantre sa mere que il 
covint le ventre tranchier et 
ovrir ainzque il en poist oissir 
et trova len que il avoit 
mout granz chevex por ce fu il 
apelez cesar par sornon car 
cist moz cesar puet senefier 
ou cheveleure ou trenchement 
gaius fu ses principaus nons 
car il fu apelez juilles por 
ce que il fu deu lignage iuli 
qui fu filz enee de ce 
dist virgiles ce est a dire que 
juilles descendie deu lignage enee qui 
ot un fiuz qui ot non 
iulus dont li nons de juilles fu estraiz 

juilles cesar estoit eu seiziesme 
an quant il perdi son 
pere li dui consele qui 
furent l an apres en firent 
provoire d un tenple de rome 
ou il avoit virges nonains qui 
servoient ilueques en l oneur d 
une deeisse de paiens qui avoit 
non vesta 

sa premiere fame ot non 
cossucia qui de chevaliers estoit et 
mout riche cele avoit 
esté fianciee d un noble romain 
qui ot non pretextatus ainzque juilles l espousast 
ceste lessa juilles cesar et prist 
une autre la fille cynne 
qui avoit esté consele quatre 
foiz cele fu apelee cornille 
et juilles cesar en ot tantost 
une fille qui julia ot non 

lucius silla qui lors 
estoit mestres dictators ne pot 
onques fere par force de 
justise que juilles cesar guerpist 
cele seconde fama dont il 
avint que lucius silla li fist 
tolir et heritages et doaires 
et l office de prouvoire et 
s aloient reponant ca et la il 
et sa fama et ja soit que 
il eust fievre quartaine il 
covenoit que il remuast hostel 
chascune nuit quant li serjant 
au dictator le trovoient et le 
voloient mener a la jostise 
lor seigneur il fesoit tant vers 
eus par deniers que il le 
lessoient aler au derrien li 
pardouna luces silla et le 
clama quite par la proiiere 
des virges qui estoient eu 
temple dont il avoit esté prestres 
et por ce que si ami 
en proierent mamertus emilius et aurelius 
couta qui mout estoient renomé et 
parent sa fame luces silla avoit 
meintes foiz refusees lor proieres 
et de mainz autres nobles romains 
qui por lui avoient proié et 
estrivé por sa pes au derrien 
quant l orent vaincu par annui 
il lor dist " tant m avez 
proié por la pes juilles cesar 
que vos m avez vaincu je 
ne sai se ce est 
par devine volente ou par avanture 
mes je se bien que 
il fera anquore anui as plus 
cointes senators de la vile 
de cui part vos devez estre 
autresi bien come ge ne ne se 
mervelt nus de ce que ge di 
car en cesar puet len trover 
assez d autretex con fu 
marius qui meint mal fist 
as romains que ge veinqui et 
chacie de bataille " vraiement 
einsi avint con luces silla 
dist car cesar n ama onques 
les senators ne eus lui et 
au derrien l ocistrent il 
eu capitoille bien en fu silla 
prophetes 

li premier ostz ou cesar ala 
furent en la terre de ayse 
en cele partie qui est 
apelee bythinia seinz luch li 
evangelistes i transi la l 
envoia marcus thermus uns prevoz 
de rome por assenbler un 
estoire de nes a destruire mitilene 
ce est uns isles ou la 
nes seint pol brisa quant festus 
li procurerres de la terre d 
outremer l envoioit lié a rome 
a noiron a cui il avoit feit 
son apel contre les juis qui por 
la foi jhesu crist le 
voloient ocirre nichomedes estoit rois de 
bythine juilles cesar demora antor 
lui tant come il s 
entremist de cele estoire assembler 
et i fu tantque li rois 
ot mauvese renomee de lui et fu 
blasmez li uns de l autre 
ce meisme acrut son 
blasme et la souspecon que quant 
juilles cesar se fu partiz de 
la il repera ne demora guieres 
autresi con par achoison de demander 
avoir que len devoit a un 
serjant mes len sot bien que 
il i estoit retornez por amor de 
sa folie il fu de meillor 
renoumee apres vers la fin de ses 
ostz car marcus thermus li 
dona corone de victoire por ce 
que il forni bien la besongne ou 
il l ot envoié et prist par 
force mitilene cel isle dont nos avons parlé 

apres le mena servilius uns 
conestables romains o soi en sodees 
en la terre de cylice mes 
il retorna tantost car il oi dire 
que luces silla estoit morz 
et que une descorde estoit a 
rome comenciee dont marchus 
lepidus estoit chies et se 
pensa que la morz de luce 
silla et cele descorde le pooient 
metre avant 

cele descorde vint en ceste 
maniere lucius tullius et marchus 
lepidus estoient consele lucius autronius et publius silla 
furent nomé et esleu a consele 
a l an apres mes il furent 
ateint que il en avoient doné 
loier au senat por ce ne porent 
estre consele ainz le 
furent lucius cotta et lucius 
torquatus catilina meismes qui 
le cuidoit estre ne pot 
car il refu atainz d une deite 
que il noioit a un qui li 
avoit creu son avoir or 
vindrent lucius autronius et publius 
silla et catiline si trestrent a 
eus un joenne home qui avoit 
non piso de grant lignage et 
de grant hardement mes povres 
estoit et jurerent que il 
ocirroient le premier jor de jenvier 
eu capitoile les yy conseles luce 
cote et luce torquat por ce que 
len les avoit refusez et mis 
arriere ne ne sousfroit len pas 
que il fussent consele des 
sanators meismes avoient il juré 
ocirre auquanz mes ce 
destorba lor conjuroison que piso 
fu envoiez en espaigne par le 
conseil del senat atote une ostz 
et marcus crassus meismes le 
loa li senaz le loa por 
esloignier de cite home 
noiseus estoit marcus crassus 
le loa por amenuisier la force 
pompee que il haoit et qui lors 
ensement estoit en espaigne car 
quant uns bailliz venoit 
sor autre li 
del premier asfebloioit 

assez i ot de ceus 
qui cuiderent que juilles cesar et 
marcus crassus fussent de ceste conjuroison et thanusius 
et marcus bibulus et curio 
pater le tesmoignent en lor 
escriz et cycerons meismes l 
asferme en une epystle et 
durent jurer emsanble marcus crassus juilles cesar catilina 
piso lucius autronius et 
publius silla que il envairoient 
le senat eu capitoile a l 
antree de l an et ocirroient les 
yy conseles luce cocte luce 
torquate et toz les mieuz 
vaillanz des senators et 
lors seroit marcus crassus dictators 
et juilles cesar princes de 
la chevalerie et mestres et 
lucius autronius et publius silla seroient consele 
et lors si porroient fere deu 
comun de la ville a lor 
talent quide lan que 
cele occisions remest por ce 
que marcus crassus n ala pas 
au jor nomé espoir ou por 
poor ou por ce que il 
se repentoit de son serement juilles 
et piso redevoient avoir juré que 
li uns aideroit l autre 
juilles moverroit noveles barates a 
rome contre le senat et 
piso en espaigne ensement mes li consels de 
l un et de l autre 
vint a noient car piso fu 
ocis en espaigne des chevaliers qui ne 
pooient sa cruaute sousfrir 

quant juilles cesar fut retornez 
de cylice a rome por 
ceste conjuroison marcus lepidus li 
fist meint offre que il se 
tenist devers lui mes juilles n 
ot cure de sa conpaignie por 
ce que il estoit engingnos 
ne n avoit pas si grant pooir 
come marcus crassus 

quant cele noise fu 
abessiee et cele conjuroisons remese 
juilles cesar demanda a 
cornille dolobelle un noble home 
deniers que il devoit quant il 
fu paiez si pensa que il 
iroit en l isle de rodes 
et demoreroit ilueques tantque l envie 
et la souspecons de ce 
conjurement seroit oubliee et por ce 
que il voloit veoir un bon 
mestre sage et bien parlant qui estoit 
en rodes et aprendre de lui 
tant come il seroit a repos 
ce mestre apeloit on apolloine milon 

quant il aloit en rodes a 
ce mestre larron de mer le pristrent 
en yver tens pres d un 
isle que lan claime pharmacuse et 
le tindrent yy jors entiers ce 
li torna a grant desdaing ne 
n avoit od soi en la prison que 
un mire et yy valez de sa chambre 
car luesque il fu pris 
il en envoia toz ses conpaignons 
et touz ses serjanz por 
porchacier l avoir de sa reencon 
cinquante talenz en paia et 
luesque li larron l orent remis 
arriere au rivage il n atendi 
onques rien ainz sivi le batel 
demanes il et si conpaignon 
tantque il ateint a force 
les larrons et les prist toz 
et lor retoli l avoir et les 
tormenta si come il lor 
avoit promis sovant en joant quant 
il estoit en lor prison 

puis ala en rodes et i 
fu tantque il oi dire que mitridates 
li rois de ayse gastoit les 
regions de la antor lors ala 
de rodes en ayse atot tant 
d aide come il pot avoir et 
chaca de la terre le prevost 
le roi mitridate et retint et 
garda les citez en la foi de 
rome qui ne savoient ancois ou eles 
se devoient tenir et doutoient 
se eles se tendroient au roi 
mitridate ou non 

apres ce luesque il repera a 
rome li senator en firent tribun par 
l aide deu menu pueple 
luce silla avoit cele dignetez 
afebloiee et amenuisiee quant il 
fu dictators mes juilles cesar 
la remist en son droit estate 
et en son premier pooint il fist 
revenir en la cite de rome 
luce cynne le frere sa fame et 
autres qui s en estoient foi 
de la vile por la conjuroison dont 
nous avons parlé 

tantost con juilles cesar fu 
questor il ala si come costume 
estoit enmi le leu ou 
len tenoit les plez a rome 
cil leus avoit non prorostre 
qui sone bec de nef car 
iluec estoient li bec des nes 
d aufrique dont kartage fu prise 
en remanbrance de la victoire 
des romains ilec loa cesar oiant 
toz juille sa tante la suer 
son pere et cornille sa fame qui 
mortes estoient et dist de sa 
tante " la mere juille ma tante 
descendi de lignage a roi ses 
peres fu deu lignage as diex 
or est donques hautece et 
seinteez en mon lignage car ge 
sui et de diex et de rois " 

en leu de cornille espousa il 
sa fille quinte pompee luces silla 
fu oncles a la dame et 
ot non pompeia ceste lessa il apres 
por avoutere dont ele estoit 
criee car len disoit conmunaument 
que publius clodius la tenoit et 
ce fu seu que cil se 
vesti un jor come fame et ala 
a la dame tres parmi la gent qui 
fesoient sacrefices conmunaument mes len 
sot bien que il s estoit 
desguisez por amor de la 
dame li senator meismes en murent 
grant conplainte que li 
sacrefice en avoient esté pollut 
por ce la lessa 

apres l envoia li senaz et 
li de rome en la derrienne 
espaigne por fere droiture et 
por adrecier et ordener les affaires 
de la contree tantque il vint 
a gades une cite d esclavons 
et entra en un temple hercules 
uns diex de paiens i estoit 
aorez iluec trova juilles cesar un 
ymage del roi alissandre et l 
esgarda et gemi et se tint por 
perecex " ha " fist il a soi 
meismes " con sui mauves 
qui n ai anquore rien fet 
dont ge doie lox avoir et cil 
dont je voi ci l ymage ot 
conquis presque tot le monde quant 
il fu de mon aage " lors li 
crut ses hardemenz et 
se pensa que il emprendroit 
greignors choses que il n 
avoit fet ancois et voudroit monter 
en greignor pris la nuit devant 
li fu vis en dormant que il 
gisoit charnelment o sa mere de 
ce fu il mout confus mes li 
devin qui s entremetoient 
de songes espiaudre le renconforterent 
molt quar il distrent " 
la terre est mere de toz 
et einsi est ele ta mere ce 
que tu avoies ta mere souz toi 
senefie que tu avras toute 
terre en ta subjection et 
seras sire deu monde " 

ce le mist en grant 
esperance de grant chose coumencier dont 
il avint que il ala tantost en 
terre de labor outre rome a unes 
estranges genz qui la estoient 
venu por la terre garder et 
gaaingnier et les eust esconmeuz 
cesar a aucun hardement contre 
les senators mes li 
consele detindrent les legions des 
chevaliers por crienme de ce 
et les firent un po demorer 
tantque ses genz furent apaisiees 
quant ce fu remes les legions 
s en alerent en cylice ou 
eles estoient destinees et mises en 
escrit por envoier la 

ne demora guieres que cesar fu 
ediles et le fist si bien 
en cele baillie que il i 
aqueilli grant los il aorna et 
amanda le leu ou len donoit 
les dignetez et le leu ou len 
pledoit et les pales et le 
capitoile et i fist porches ou len 
poist metre partie des choses 
de rome quant eles habundoient 
et d armes et d autres 
afferes qui apartenoient au comun 

marcus bibulus fu ses 
conpainz en cele baillie juille 
cesar establi assez chaces et 
geus si come il apartenoit 
a tel baillie et o son 
conpaignon et sanz lui dont il avint 
que il avoit toz seul 
la grace de quanque il fesoit 
et par soi et avec son 
conpaignon neis de lor conmunes despenses 
avoit il toz seuls le 
los et disoit bien marcus bibulus 
ses conpainz " il est avenu 
a moi ce qui est avenu 
a polluce " car castor et 
polluces furent dui frere et li 
romain les metoient eu nombre de 
lor diex si que il avoient 
un coumun temple a rome ne ne 
disoit len pas " veez ci le 
temple castoire et polluce " ensemble 
ainz disoit len " ce 
est li temples castoire " 
sanz nomer polluce " autresi 
est il avenu a moi " disoit 
marcus bibulus " je et juilles 
fesons les despens del conmun 
et il seuls en 
a tot le los " 

cesar estre tot ice acrut 
le nombre de cels qui se 
combatoient as espees eu theaitre 
por pris avoir en la maniere 
que nos dirons il avoit une 
grant place a rome ceinte de haut 
mur que len apeloit 
cercle ou amphiteaitre car voirement 
theaitres n est pas reonz 
ainz est come demi roe 
mes li amphiteaitres est reonz 
come cercles en cel 
amphiteaitres avoit yy portes une 
vers orient autre vers occident 
parmi ces yy portes entroient 
dui chevalier sor yy blans chevax 
tot armé et avoient yy hiaumes 
de fin or en lor chies et 
venoient a esles l uns 
contre l autre et s entreferoient 
granz cops des espees et 
se conbatoient tantque li uns 
copoit le chief a l 
autre cil qui son conpaignon 
sormontoit si avoit la victoire 
et estoit coronez de 
et l annoroit li pueples 

une autre maniere de bataille fesoit 
len en ce leu meismes a 
espees car len fichoit 
espees tot entor le cercle 
si que les pointes estoient 
tornees droit a cels qui 
estoient enmi le cercle 
lors venoient dui curre em 
place et dui chevalier armé sor 
ces yy curres et li charretier 
sor les chevax qui conduisoient 
les curres par si grant 
maiestire que li cheval ne 
se hurtoient pas es pointes des 
espees ne ne passoient le cerne 
et se conbatoit li uns chevaliers 
a l autre tantque 
li uns estoit conquis 

le nombre de ces chevaliers acrut 
et amplia cesar et mout plus 
en eust establi et assemblé 
mes si anemi qui furent espoenté 
de ce que il acroissoit 
volentiers mesniee et de ce que 
habundance de serjanz li venoit 
en meinte maniere et li senaz 
firent tant par engin 
que len establi certain nonbre 
de ces chevaliers si que ne 
cesar ne autres qui fust en 
cele baillie n an i pooit 
nus metre outre ce nombre li senaz 
se recordoit bien de ce que 
luces silla lor disoit quant il 
vivoit " gaitiez vos deu 
valet mal ceint " ce estoit 
de juilles cesar qui portoit 
torjors sa ceinture lasche qui 
joennes estoit et 
pleins de grant soutillite 

quant ge lis de juilles 
cesar que luces silla l apeloit 
le valet mau ceint si me 
membre de mon seignor phelipe le roi 
de france que len pooit bien 
apeler le valet mau pingnié quant 
il estoit joenes car il 
estoit torjors hericiez ne il n 
a pas mains de sens en 
lui que il ot en juilles cesar 
fors seulement de letres ne n 
a pas meins eu affere que 
juilles ot et encontre ce que 
fu letrez est li rois 
sanz malice car la letreure 
aguisa juilles a meint malice 

quant cesar ot en cele baillie 
conquise l amor deu pueple et 
l otroi il s entravailla molt 
par l aide des tribuns que li 
senaz et li pueples li 
otroiassent egypte a garder et a 
governer car cil d 
alyssandre avoient lor roi chacié 
hors de la terre mes li 
senator ne l vodrent pas otroier 
car il tenoient le roi d 
alyssandre por conpaignon et por ami 
ne il ne plesoit pas as 
menues genz d egypte que cil d 
alyssandre avoient einsi chacié lor roi 

lors sot juilles cesar mal gre 
au senat de ce que la contree 
d egypte li fu escondite et 
fist refere en haine des senators uns 
ars que il avoient abatu 
en ces ars estoient escrites les 
victoires que marius avoit eues 
de jugurta et des tiois 
jugurta fu uns rois de 
numidiens celui amena marius pris 
et lié a rome et firent li 
romain uns ars ou cele victoire fu 
escrite et firent saillir jugurta de l 
un de ces ars a terre 
si que il morut por ce que 
marius fu apres haiz des senators il 
abatirent en desannor de lui les 
ars de sa victoire apres ce 
que luces silla l ot chacié 
de bataille ces ars fist refere 
juilles cesar por amenuisier l 
auctorite del senat et por 
mostrer que il avoient son 
maugre por la province d egypte 
que il li avoient escondite 

plus fist contre eus car les 
baniz et les essilliez de rome 
que li senator avoient rapelez 
et lor avoient doné avoir deu 
coumun de rome por ce 
que il avoient raportees d une bataille 
qui fu entre luce sille et 
marium les testes des citeains de 
rome qui furent ocis tint il 
por danpnez et les jucha et mist 
eu nombre des et fist 
rapeler de traison un noble home 
cil ot non gaius rabirius 
por ce que il avoit 
esté en la force et en l 
aide del senat quant il tolirent a luce 
saturnim la baillie de tribun 
por sa noise cestui danpna juilles 
cesar et jucha tot por honte deu senat 

quant juilles cesar vit que 
il ot perdue l esperance 
d egypte avoir il tendi a 
autre chose car il vost estre vesques 
ce est souverains sires et 
mestres des temples et des 
sacrefices por cele dignete avoir 
il emprunta mout grant avoir 
et le jor que il aloit au 
leu ou len donoit les dignetez il 
acola sa norrice et la besa 
puis li dist " ge ne revendre 
a meson se vesque non " car 
il avoit grant esperance en l avoir 
que il portoit ainsi avint 
il repera atoute la dignite et 
fu vesques 

quintus catulus le torna a 
grant desdaing car il cuidoit 
estre vesques come cil qui estoit 
riches hom et ainz nez de 
cesar et plus avoit eues dignetez 
de lui ne cele ne pot 
avoir ainz fu boutez arriere 
et cesar fu avant apelez piso 
meismes uns autres nobles huem 
en refu mout dolenz 
por un jugement que juilles 
cesar avoit doné contre lui 
cil piso avoit batu un 
homme qui li devoit deniers juilles 
cesar jugié que piso devoit 
les deniers perdre por cele 
bateure mes ne remest por nul 
de ces yy que juilles 
ne fust vesques car li pueples 
li aida plus qu a icels 

apres fu juilles cesar 
prestor en cel tens fist 
catilina dont nos avons parlé 
ca arriere une grant dissencion 
et grant conjuroison contre le 
coumun de rome et ot 
assez senators et autres nobles homes en cele 
conjuroison et d autres menuz homes 
de hors des senators i furent 
publius lentulus lucius autronius lucius cassius 
gaius ceteger publius servius lucius vargunteus quintus 
antonius marcus porcius lecca lucius bestia quintus 
curius des chevaliers i furent marcus fulvius lucius 
statilius publius gabinius capito gaius cornelius des viles 
de hors et des chastiax i ot tant 
que merveille fu et mout i ot de 
nobles homes qui covertement 
se contenoient a catiline non 
pas por poverte mes por covoitise 
de monter en hautece se il 
pooit avenir que li consele et 
li plus poissant de rome 
fussent ocis par la conjuroison 
catiline l autre jovente se tenoit 
a catiline por ce que tex 
i avoit des joennes homes qui 
amoient plus descorde que 
pes marcus crassus meismes et 
juilles cesar refurent noté 
de cele conjuroison non pas 
apertement mes en repost por ce 
cuide len que juilles ne vost 
pas jucher a mort les 
compaignons catiline quant il furent 
pris et la conjuroisons fu descoverte 

luces catiline ce dist salustes 
fu de noble lignage de 
grant force de cors et de 
grant hardement de cuer mes de 
maliciex engin fu il usa 
toute sa jovente en mauveses euvres 
si come en homicides en 
roberies en meslees et toutes descordes 
et en luxure il pooit sosfrir 
faim froit veillier et autres 
travax plus que len ne 
porroit croire hardi corage avoit 
trichierres estoit divers feinz 
covoitex de l autrui 
gasterres deu suen de grant 
parole de science et tendoit 
a granz choses meesmement a estre 
et sires deu coumun 
de rome quant il vit que 
luces silla estoit morz et que 
pompees estoit es lontaignes 
batailles en estranges terres et 
que li pais de rome 
estoit auques sanz chevaliers ice le 
fesoit baer a estre seignor 

quant il estoit joennes il 
despucela une virge de mout noble 
gent et une autre virge 
qui estoit prestesse et abaesse del 
temple veste au derrien 
aama aurele qui fu deu lignage 
horeste molt estoit bele fame 
mes si con dist salustes 
en li n ot onques bien 
qui a loer feist ne mesque ele 
refusa eu coumencement a estre 
espouse catiline ele ne fist 
onques autre bien dont ele deust 
avoir los mes ce mariage refusa 
ele por un catiline 
qui ja estoit auques granz 
car ele s en doutoit si 
con fames seulent fere de lor 
filastres mes si con len dit 
catiline tua son fil et lors 
si l esposa ce fu la 
chose por quoi diex sousfri plus 
tost son destruiement car il en fu 
haiz et de diex et d omes ne 
ne pooit reposer n en veillant 
n en dormant il avoit pale chiere 
let esgart une foiz coroit 
autre foiz aloit soef 

il avoit la jovente de rome 
si enlaciee et entroduite a mal fere 
que li un vivoient en 
tote maniere de luxure li autre 
roboient embloient portoient faus tesmoinz mentoient lor foiz 
s abandounoient a toz perilz 
cil jovencel suivoient catiline por 
mauves usage meintenir mes cil 
greignor qui sont arriere 
nonmé le suivoient por achoison 
de monter en dignitez et en 
hauteces se ce pooit estre 
fet que catiline avoit porpensé 

un jor apela catiline 
ses conpaignons priveement et dist 
" seignors ge tendisse por 
noient a fere seignors de rome 
ne moi ne vos se ge ne 
fusse certeins de vostre vertu et de 
vostre foi mes por ce que ge 
vos ai trovez hardiz et loiax 
en meinte grant besoigne ose 
mis corages entreprendre si grant 
fet con vos savez et 
ge enten bien que vos estes 
apareillié de recoivre bien ou 
mal avec moi sovrainne amors est 
quant une conpaignie de 
divers homes viaut ou desviaut 
une meisme chose vos avez oi 
pieca mon pensse et que je teng 
mout a ma franchise et a la 
vostre vos veez que un po de 
senators ont toute la seignorie et 
la richesce de la cite de 
rome et dui consele avec 
els mes qui deussienmes estre avant 
soumes tenu vil ne nus 
ne nos apele a nule hautece 
qui deussiemes estre cremu et redouté 
il ont la grace le pooir 
l onor la richece nos 
somes deguerpi en perilz nos somes 
debouté et jugié nos somes en 
poverte o home plein de vertu 
jusqu a quant sosferrons nos 
ce dont ne vaut il mieuz 
morir vertueusement et a honor que 
vivre a honte et en chetivete 
ge trai a tesmoing et dieu 
et homes que la victoire est en 
vos se vos voulez vos 
estes joene home viguerex et 
hardi il sont encien 
apereci en richeces coumencons 
sanz plus la chose est fete 
et achevee nus huem qui sens 
ait coument porroit sosfrir ce 
que il ont de l avoir 
tantque il en font mesons 
et palais quatre et quatre 
achatent les liz peinz les tables 
les vessiax d or et d argent 
et cuident la mer amplir 
et les monz abessier abatent 
murs et refont ne 
sevent que il puissent fere 
de l avoir tant en ont 
et nos avons sosfrete en noz 
somes endeté malement nos 
vet n avonmes esperance de 
nul bien avoir nos n avons 
que nos chetis de cors 
esveilliez vos donques veez la 
franchise a l ueil que 
tant avez covoitiee richeces honors gloire vos sont 
apareilliees fortune vos promet itel loier la chose 
li tens li peril ou 
vos estes sovent la poverte les 
granz despueilles que vos avrez vos doivent plus 
ennorter que ma parole ge 
serai vostre chies fetes je vos 
enseignerai ne mes cuers ne 
mes cors ne vos deguerpira 
ge ferai conseles seignors moi 
et vos se vos ne volez 
mielz estre garcon que damoisel " 

quant catilina ot issi 
parlé cil qui bien estoient 
entalenté de mal fere li distrent 
" quel loier avrons nos et 
quele honor se nos 
nos meintenons en ceste besoigne 
viguereusement " lors lor conmenca 
catilina a prometre que il 
seroient senator et porteroient tables 
d or si con li 
senator fesoient en senefience que romulus escrist 
les senators en tables d or 
quant il furent primes esleu et 
promist catilina que il 
seroient mestre et comandeor et 
prendroient a destre et 
a senestre quanque lor pleroit 
" vos veez bien " dist 
catilina " que piso est en 
espaigne et publius sicius 
en mauritaine cil sont mi 
ami mi conseillier cil m 
aideront partout et fors et enz 
gaius antonius doit estre 
conseles se il le est 
donc ai ge tout gaaingnié 
cil fera quanque ge voudrai " 
puis comenca catilina a loer un 
et un toz ceus qui 
estoient de sa suite les 
autres prodomes de rome comenca 
a blasmer et reprendre chascun d aucun vice 

len dist que quant catiline ot 
sa reson finee et il vost 
prendre les seremenz de 
chascun il ot apareillié sanc 
d ome meslé en vin en 
henas et porta tout entor et douna 
a boivre a chascun que li 
uns fust a l autre 
plus fers et plus 
loiax et lores primes 
lor aovri son plus parfont 
conseil apres quant li cuer 
de toz furent bien asfermé si se departirent 

quintus curius uns nobles 
romains fu de cele conjuroison 
uns huem pleins de toz vices 
li censor de rome l avoient 
osté dou senat por son 
mauves cri hardiz estoit mes 
pleins de vanite ne ne 
savoit celer ne soi ne autrui 
ne li chaloit que il deist 
ne que il feist une noble dame 
avoit a rome fulvia 
estoit dite cele meintenoit quintus 
curius mes ele li fesoit dangier 
por ce que il ne li pooit 
doner a sa volonte quant 
ceste conjuroisons fu confermee quintus 
curius conmenca a prometre a la 
dame et les monz et les 
mers a chief de foiz la manecoit 
de s espee se ele n estoit 
dou tout obeissanz a lui 
et au derrien la demenoit 
assez plus cruelment que il ne 
souloit dont il avint que la 
dame descovri la conjuroison 
a plusors genz tantque toute 
la vile en fu espoentee mes 
ne savoient pas les nons des 
conjurez car la dame n es 
noumoit pas " que ferons que 
ferons " disoit chascuns 

marcus tullius cycerons estoit 
lors venuz manoir a rome 
n avoit pas lonc tens et 
por son sens en feist li 
pueples volentiers consele mes 
li orguelz des auquanz 
ne lessoit qui disoient que 
len ne devoit pas fere consele 
ne apeler a si grant dignite 
home novel et estrange et 
lessier les nobles de 
la cite mes quant cist besoinz 
vint il covint que l 
envie et li orguelz cessast car 
luesque li jors vint que 
len devoit les dignitez doner selonc 
ce que len les remuoit 
chascun an marcus tullius cycerons 
fu conseles car la citez 
avoit mestier de grant conseil en 
tel besongne ne il n avoit 
si sage home en la vile 
gaius antonius fu conseles 
avec lui cil dont catiline 
s estoit vantez que 
il feroit a son talent 

et penssoit catiline que si 
il pooit fere en aucune 
guise que marcus tullius 
cycerons fust ocis il seroit 
conseles l en apres et 
gaius antonius ses conpainz feroit 
tout son voloir mes cycerons s 
en garda sagement car luesque il 
fu conseles il parla privement 
a cele dame que quintus 
curius meintenoit qui primes avoit descoverte cele conjuroison 
et li dona et promist 
tant que quintus curius meismes li 
descovroit toz les conselz 
catiline et ordena cycerons que 
gaius antonius ses compainz 
iroit es provinces et es 
contrees fors de rome et il 
remandroit por conseillier le coumun 
car il ne voloit pas que 
ses conpainz grevast au coumun ne 
que il fust en la force et 
en l aide catiline et tenoit cycerons 
amis et serjanz entor soi 
qui gardoient en repost et 
couvertement que li conjuré ne s en perceussent 

lors fu catiline en grant 
engoisse envoia fors de rome 
en plusors leus plusors 
de ses conpaignons por assembler 
genz a armes menlius ala 
a fesseles gaius julius en puille 
li autre en divers 
leus ou catiline cuidoit que 
chascuns feist mielz son 
preu catiline remest a rome 
qui gaitoit ciceron portoit 
dart et espee genz armees 
en secrez leus esgardoit coment 
il porroit la vile ardoir 
semonoit les uns et les 
autres a mal faire a 
a veillier chascune nuit 

un soir assenbla porcius 
lecca par le coumandement catiline 
toz les plus mestres 
de sa conpaingnie et lor dist 
catiline " seignors trop 
estes pereceus ge ai 
envoiez nos conpaignons por genz 
assembler en divers leus ge 
voloie aler apres en l ost mes 
je n aten que la mort de 
cyceron car nostre besoingne ne 
puet estre achevee tant come il 
vive ses engins depiece quanque nos fesons " 

queque li un estoient espoenté 
a ces paroles et li autre 
doutoient cornilles uns chevaliers romains et lucius senators 
creanterent iluec que il iroient 
cele nuit meismes a la meson 
cycerons come por saluer et por 
veoir le et avroient homes armez 
apareilliez qui tantost l ocirroient 
mes quintus curius a cui 
cicerons avoit doné et promis biax 
dons li fist lues ceste chose 
savoir fulvia cele que 
quintus curius meintenoit i ala 
tot coiement et garni le 
consele si que ses portes furent 
fermes tote nuit ne n i 
porent onques antrer por nule achoison 
cil qui occirre le voloient 

et catiline dou forsener et 
d esconmovoir homes et fames 
ne cessoit car par les 
fames meismes cuidoit il meinte chose 
achever si come ardoir 
la vile atrere serjanz aconpaignier 
a soi lor mariz ou occirre les 
de ces fames i avoit assez qui 
avoient auné grant avoir par 
gaaing de lors cors et avoient 
longuement esté en luxure et 
gastee i avoient lor jovente les 
plusors 

senpronia estoit une de 
celes fame de grant lignage 
et de merveilleuse biaute et 
avoit esté avantureuse de boen 
mari et de biax anfanz ele 
savoit greu et latin chanter 
baler joer en toutes les 
manieres qui puent luxure aviver 
tex choses amoit ele mielz que 
honor ne chastee ne que bone 
renomee ele estoit si ardanz 
que ele requeroit plus sovant 
les homes que li home lui 
de meintes choses s estoit entremise 
que huem osast a paine fere 
sovent avoit sa foi mentie noiees 
detes homicides consentiz trebuchié 
en luxure et en poverte 
ele savoit fere et rimes 
movoir geus parler come dame 
come pucele come pute 
totes lecheries demener ceste et 
autres males fames et larrons 
et robeors avoit catiline en 
sa conjuroison 

manlius que il avoit envoié 
a fesseles por gent assembler amassoit 
a grant pooir et robeors et 
larrons et autres males genz si que 
cycerons quant il oi la novele 
se sot a paine conseillier car 
il veoit les agaiz de la cite 
ne ne savoit con grant ostz manlius 
avoit defors et que catiline 
troubloit tote la vile tantque 
il assembla les senators et lor 
dist la chose si con len 
l aloit disant par la 
vile en plusors leus lors jugerent 
li senator que li consele se 
porveissent en tel maniere que li 
conmuns n alast a mal 
et donerent congie que len apareillast 
chevaliers armez serjanz et 
autres garnissemenz por la cite 
garantir car li consele n 
osoient pas assenbler ostz ne doner 
jugemenz sanz le congie dou senat 

un petit apres luces uns senators 
de rome lut unes letres ou 
senat qui furent aportees a 
rome et disoient les letres que 
manlius avoit pris armes o 
grant multitude de gent yy jors 
devant les kalendes de novenbre 
li autre disoient que len 
reportoit armes et en puille 
et en autres leus contre la 
costume qui lors estoit car 
nus ne devoit porter armes sanz 
le congie dou senat lors 
furent envoié par le comandement dou 
senat quintus marcius rex a 
fessele cele part ou manlius 
estoit alez de par catiline 
quintus creticus en puille quintus 
pompeius rufus a capes et 
metellus celer en champ picein 
cist dui estoient pretor autre 
furent envoié en autres leus 
et lor fu comandé que 
chascuns feist si con mestiers estoit 
a cel besoing apres juja li 
senaz que cil avroit loier qui 
de conjuroison diroit verite et enseigneroit ceus qui 
estoient dou conplot li sers 
seroit franchiz li copables 
seroit quites clamez et 
lor donroit len autres dons puis 
comanda li senaz que rome fust 
gaitiee de jor et de nuit et 
que la mesniee as espees 
fussent envoiees a capes et autres 
fortereces por garder tote la joie 
de la cite estoit tornee en 
tristece 

lors vint lucius paulus si 
semonst catiline de par le 
senat que il se venist purgier 
car len l avoit en sospecon 
de cele conjuroison catiline 
vint et fist une chiere 
come se len eust tencié 
a lui lors se leva 
cycerons qui un po doutoit 
catiline et qui corrouciez estoit 
por ce que li coumuns 
estoit en peril et parla si bien 
cycerons por le preu dou coumun que 
tot s en merveillerent et cele parole mist 
il puis en escrit 

quant cycerons ot parlé il 
s asist catiline qui bien savoit 
feindre totes choses tint 
le chief enclin et proia 
debonairement le senat que 
il ne creisssent folement mauveses 
paroles de lui car il avoit 
esté toz jors en esperance de 
bien des lors qu il estoit 
ne ses lignages ne li devoit 
pas que il mespreist rien 
contre le coumun ne senbloit 
pas veritabele chose que il beast a destruire 
ce que si parent avoient 
essaucié a lor pooir qui patrice 
avoient esté de rome bien devoit 
garder et amer le coumun quant 
cycerons qui estranges huen 
estoit fesoit semblant de garder 
le autres choses dist catiline 
qui furent contre cyceron mes 
quant len oi que il 
blasmoit le consele qui preudom estoit 
tuit s escrierent et 
coumencerent a apeler catiline anemi 
dou coumun et parricide ce 
est qui son pere ocit et 
catiline a corrocier " mi anemi " dist 
il " me corent sus mes je 
esteindrai mon mautalent et lor trebuchement " lors se 
parti de la cort et 
s en ala a son ostel 

quant il vit que gaitoit 
si la vile que il ne la 
pooit ardoir ne ne pooit le 
consele ocirre il s en ala par 
nuit de rome en l 
ost que manlius avoit apareilliee pou 
de conpaignons le suivirent cetegus 
et lentulus et autre 
remestrent en rome par le 
coumandement catiline qui lor dist 
" penssez dou bien fere ge 
revendre a vos contre le jor 
o tant de gent con ge 
porrai avoir et vos soiez apareillié 
de metre le feu en la 
vile et d ocirre cyceron et les 
autres a destre 
et a senestre " 

entre ices choses manlius 
envoia messages a fesseles ou 
quintus marcius rex estoit de par 
le senat si con nos avons 
dist et distrent li message 
" manlius vos mande ce 
sachiez de voir que ne 
il ne si conpaignon ne portent 
armes contre rome ne por mal 
a nului mes tant seulement por lor 
cors deffendre come cil 
qui sont essillié et dechacié 
par autrui detes et par 
cruaute de provoz et de usuriers 
avoient tot perdu neis la seurte 
et la franchise de lors cors 
nos avons veu aucune foiz 
que len aquitoit les detes dou 
menu pueple de l avoir dou 
coumun nos avons veu que li 
pueples se departoit dou senat 
par corroz o armes ou par 
orgueil ou por avoir aucune 
seignorie mes nos ne querons 
de tot ce rien nos 
ne volons que nostre franchise deffendre 
que uns preudom ne 
pert volentiers dusque au dessevrement 
de l ame or te requerons et 
toi et le senat que vos nos 
conseilliez ne fetes pas 
tant ne ne menez la 
chose a ce que il 
nos coviengne combatre por nostre 
sanc deffendre " a ce respondi 
quintus marcius rex " se il 
voloient rien requerre au senat 
metent les armes jus et 
augent a rome simplement car 
la doucors et la pitiez dou 
senat aide toz jors au 
pueple romain " manlius ne li 
suen ne firent de ce rien 

catilina meismes quant il fu 
oissuz de rome envoioit letres 
arrieres as plus hauz et 
lor disoit " seignor mi anemi 
m ont encusé a tort 
et mis sus crimes et blasmes 
et por ce je me 
sui abandonez a fortune a marseille 
m en vois en essil non pas 
por ce que je me sente corpable 
mes ne voil pas que li 
coumuns soit en barate por moi " 

tot ice estoit guile car 
quintus catulus lut unes autres 
letres ou senat que catilina 
li avoit envoiees en cestes les dames del siecle mes il n est pas ainsi 
il vous het et moi autresi non mie pour vostre deserte mes 
ainsi plest a nostre seignour dame " fet mi sire 
tristan " de ceste haine me poise trop mortelment 
meismement pour ce set et nous meismes savons 
il vous ameroit seur touz les chevaliers del monde et moi 
seur toutons horestille 
ma fame meismes m aquitast bien 
ou dou sien ou dou sa 
fille mes ce m a esmeu 
que je veoie en pooir ceus 
qui n an sont pas digne 
et moi getoit len arriere 
par fause souspecon or te 
comant ge aurele aurestille ma 
fame que tu la gardes et 
desfendes a dieu foi et a 
la teue " 

un poi de jors apres 
ce que ces letres furent leues 
catilina s en ala en l 
ostz que manlius gardoit por conmander 
come sire et come enperere 
et avoit ses banieres et 
ses ensaignes car ancois avoit 
il un pou demoré es chans 
de reatine por apereillement d 
armes quant li senaz oi ce 
si jugerent luesque catilina et manlius fussent tenu 
as autres establirent jor 
que se il dedenz ne 
guerpisoient les armes il 
fussent ensement jugié come anemi 
et coumanda li senaz que 
cycerons gardast la vile antoines 
ses conpainz alast hastivement a ost contre catilina 

merveilles fu ce dist salustes 
que nus de tote la 
conjuroison catiline ne vint avant 
por nomer ne por descovrir 
la chose con li jugemenz dou 
senat eust si grant chose promise 
con de franchise au serf et 
quitee au forfet et autres dons 
assez mes ce fesoit 
li granz desirriers que chascuns 
avoit de la meslee por gaaingnier 

des autres qui juré 
n estoient pas alerent auquant a 
catiline ou coumancement fulvius li 
filz a un senator fu 
ramenez dou chemin ou il aloit 
a catiline si que ses peres 
meismes le fist tantost ocirre 
lentulus qui a rome estoit 
remes par le conseil catiline enlacoit 
et uns et autres 
et privez et estranges 
dont il se cuidoit aidier 

en cel tens avoit messagiers 
de france a rome lentulus 
qui savoit bien que francois estoient bateillerous 
par nature pensa que il 
les porroit trere a soi espoir 
por ce que il les 
cuidoit enconbrez de detes et envoia 
un marcheant a eus ou 
pledoier de rome li marcheanz ot 
non umbrenus cil avoit esté 
as forres en france et 
connoissoit meint riche home et 
estoit conneuz de meinz 
luesque cil umbrenus vit les 
messages il les salua et lor 
conmenca tot avant a enquerre que 
il lor sembloit de l estate 
de rome et fist chiere de 
dolent " seignors " dist " por 
dieu que vos semble a 
quoi cuidiez vos que cist aferes 
tort coument cuidiez vos 
de ci eschaper par dieu " 
distrent li messagier " li 
senator et li bailli de ceste 
vile senblent aver et 
covoiteus et de povre aide 
nos ne cuidons ja venir a fin 
de ceste dolor se morz ne nos 
i met " quant umbrenus ce oi 
" seignor " dist il " je 
vos enseignerai bien maniere 
coument vos eschaperez de cest 
peril se vos volez estre 
home et prendre cuer " quant cil 
oirent ce si furent en 
grant esperance et le conmencerent 
a proier que il eust 
merci d eus come de ceus 
qui estoient encombré de dete 
et ne se savoient giter dou 
peril qui estoit presenz a 
la cite et li promistrent 
que nule riens n estoit si 
gries que il ne feissent 
por lor delivrance cil les 
mena lues en la meson decii 
bruti qui estoit pres d 
iluec senpronia estoit sa fame 
qui tot savoit ce conseil 
con nos avons dist arriere 
brutus n estoit pas a 
ostel ainz estoit fors de rome 
gabinius vint a ce conseil 
qui bien parlanz estoit umbrenus 
aovri as messagiers la 
conjuroison noma les persones et 
tex des riches homes qui 
rien n en savoient por les 
messagiers mielz aviver puis 
se departirent quant li mesagier 
orent lor aide creantee 
