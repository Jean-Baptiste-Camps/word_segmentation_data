c est le lay des amanz 
jadis avint en normendie 
vne parole molt oie 
de enfanz qui s entr amerent 
par amor ambe finerent 
lay en firent li breton 
des amanz l recut le non 
veritez fu que en entrie 
que nos apelons normendie 
a haut mont merueilles grant 
la sus gisent li dui enfant 
pres de cel mont a vne part 
par grant conseil et par esgart 
vne cite fist fere rois 
qui estoit sire de pitrois 
de pitrois la fist nomer 
e pitre la fist apeler 
tot iors a puis duré li nons 
encor i a uile et mesons 
nos sauon bien de la contree 
que le ual de pitre est nommee 
li rois ot une fille belle 
et molt cortoise damoisele 
fillz ne fille fors lui n auoit 
forment l amoit et chierissoit 
de riches hommes fu requise 
qui volentiers l eussent prise 
mes li rois ne la uolt donner 
car ne s em pooit consirrer 
li rois n auoit autre retor 
pres de li estoit nuit et ior 
confortez fu de la meschine 
puis que perdue ot la roine 
plussor a mal li atornerent 
li sien meisme l en blasmerent 
quant il l oi com en parla 
molt fu dolenz molt l en pesa 
conmenca soi a porpenser 
conment s em porra deliurer 
que nus sa fille ne quesist 
et laing et pres manda et dist 
qui sa fille voudroit auoir 
vne chose pooit sauoir 
sorti estoit et destinné 
sor le mont defors la cite 
entre ses braz la porteroit 
si qu il ne si resposeroit 
quant la nouele en fu seue 
et par la contree espandue 
assez plusor si essaierent 
que nule rien n i esploitierent 
tex i ot qui tant s esforcierent 
que enmi le mont la portoient 
ne pooient auant aler 
illec l estut lessier ester 
lonc tens remest cele a donner 
que nus ne la uolt demander 
en pais ot damoisel 
filz a conte gent et bel 
de bien fere por auoir pris 
sor toz autres s est entremis 
en la cort le rois conuersoit 
assez souent i seiornoit 
et la fille le roi l ama 
et maintes foiz l aresonna 
qu ele s amor li otroiast 
et par druerie l amast 
por ce que preuz fu et cortois 
et que forment l amoit li rois 
li otroia sa druerie 
et cil humblement l en mercie 
ensemble parlerent souent 
et entr amerent loiaument 
et celerent a leur pooir 
qu en nes peust aparceuoir 
la sufrance molt lor greua 
mes le vallet se porpensa 
que miex en velt le soufrir 
que trop haster et dont faillir 
molt fu por li amer destroiz 
puis auint si q a vne foiz 
qu a s amie vint li danziaus 
qui tant estoit et preuz et biaus 
sa plainte li mostra et dist 
angoisseusement la requist 
qu el s en alast ensemble o li 
ne pooit mes viure sanz li 
s a son pere la demandoit 
il sauoit bien que tant l amoit 
que pas ne la uoudroit donner 
se il ne la pooit porter 
entre ses braz en son le mont 
la damoisele li respont 
' amis " dist el ' ie sai tres bien 
ne m i porteriez por rien 
n estes mie si vertuos 
se ge m en vois ensemble o vos 
mes peres auroit duel et ire 
ne uiuroit mie sanz martire 
certes tant l aim et si l ai chier 
je ne l uodroie coroucier 
autre conseil vos estuet prandre 
car cest ne ueil ie pas entendre 
en salerne ai vne parente 
riche fame est molt a grant rente 
plus de anz i a esté 
l art de fisique a tant vsé 
que molt ert sages de mecines 
tant connoist herbes et racines 
se uos a li volez aler 
et mes letres o uos porter 
et mostrer li uostre auenture 
ele en prandra conseil et cure 
tex laitueres vos donra 
et tex boiures vos baillera 
qui tot uos reconforteront 
et bone vertu uos donront 
quant en cest pais reuendroiz 
mon pere me demanderoiz 
il vos entendra por enfant 
si uos dira le couenant 
qu a nul homme ne me donra 
ja nule poine n i metra 
s el mont ne me pooit porter 
entre ses bras sanz reposer 
si li otroie bonement 
que il ne puet estre autrement " 
li vallez oi la nouele 
et l conseil a la pucele 
molt en fu liez si l en mercia 
congie demande a s amie 
en sa contree en est alez 
hastiuement s est atornez 
de riches dras et de deniers 
de palefroiz et de somiers 
en salerne vait seiorner 
a l ante s amie parler 
en sa main li donna brief 
quant il l ot lit de chief en chief 
ensemble o li l a retenu 
tant que tot son estre a seu 
par mecines l a enforcié 
tel boiure li a baillié 
ja ne sera tant traueilliez 
ne si ataint ne si chargiez 
ne li refreschist tot le cors 
et les vaines et tuit li os 
en rauront toute lor vertu 
si tost conme il l aura beu 
puis le remainne en son pais 
le boire a vessel mis 
li damoisiaus ioieus et liez 
quant ariere fu repairiez 
ne seioirna pas en sa terre 
au roi ala sa fille querre 
qu il li donnast il la prandroit 
en son le mont la porteroit 
li rois ne l en escondit mie 
mes molt le tint a grant folie 
por ce qu il ert de ione aage 
tant predomme vaillant et sage 
ont essaié icel afere 
que n en porent a nul chief trere 
terme li a donné et mis 
ses hommes mande et ses amis 
et toz ceus que il pot auoir 
n en i lessa nul semanoir 
por sa fille en por le vallet 
