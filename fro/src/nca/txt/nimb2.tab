' quiex que il fussent diex les avoit formez 
diex roy de gloire quar le me pardonnez 
sire xm " dist loeys le ber 
par vos merciz un petit me soufrez 
yver ira si revendra estez 
et de cest jour mourra zz de mes pers 
toute la terre vous voudrai donner 
et la moullier se prendre la voulez " 
oit le xm a poi n est forssenez 
' diex " dist li quens ' qui en croiz fus penez 
com longue atente a povre bacheler 
qui n a que prendre n a autrui que donner 
mon auferrant m estuet aprouvender 
enquor ne sai ou ge doie tourner 
diex com grant val li couvient avaler 
et com grant mont il li estuet monter 
qui d autrui mort atent la richete 
diex " dit xm ' com ci a longue atente 
a bacheler qui est de ma jouvente 
n a que doner ne a son oes que prendre 
mon auferrant m estuet livrer prouvende 
enquor ne sai ou grain en doie prendre 
cuides tu rois que je ne me demente 
loeys sire " dist xm le fier 
' ne me tenissent vo per a losangier 
bien a zz an que t eusse lessié 
quar d ypolite me sont venuz li brief 
que me tramist le riche roy gaifier 
que de sa terre me donra zz quartier 
avoec sa fille toute l une moitie 
et se ge ai la grant terre a baillier 
le roy de france guerroier " 
oit le loys le sens quide changier 
dist tiex paroles que bien peust lessier 
pour ce commence li mals a engraignier 
e mautalent entr eus a efforcier 
' sire xm " dist le roy loeys 
il n a nul home en trestout cest pais 
gaifier ne autre qui fu roy de paris 
qui de mes homes osast zz seul tenir 
jusqu a zz an qu il ne fust mort ou pris 
ou de la terre geté hors et baniz 
diex " dist li quens ' com or sui mal baillis 
quant mon service ai si a noient mis 
se plus vous serf ge soie vis honnis 
gentil mesnie " fet xm le ber 
' fetes vos choses erraument atorner 
et le hernois sus les sommiers trousser 
par mautalent m estuet de court torner 
quant pour viande sommes au roy mellé 
dont puet il dire que il a tout trouvé 
et cil responent si com vous commandez 
sus zz foiner est xm montez 
sus l arc d aubour s est zz poi acoutez 
qu il avoit de bersser aporté 
par tel vertu que parmi est froé 
et li troncon en volent jusqu a tre 
li troncon chient le roy devant le nez 
de grant outrage commenca a parler 
vers loeys que servi ot assez 
' en non dieu roy dist xm le ber 
' mi grant service seront ja reprouvé 
les granz batailles et li estour champe 
loeys sire " dist xm le ber 
dont ne te membre du grant estor mortel 
que je te fis devant romme enz el pre 
quant combati vers consult l amire 
le plus fier home qui fust el monde né 
en paienie n en la crestiente 
de son brant nu me dona zz cop tel 
desus mon heaume qui ert a or gemé 
que le crestal en fist jus avaler 
du nez devant me copa le nasel 
jusqu as narines me fist le branc couler 
a mes yy mains me couvint relever 
grant angoisse oy quant vint au meciner 
mal soit du mire qui le me dot saner 
par ce m apelent tuit xm au court nez 
grant honte en ai quant vieng entre mes pers 
si pris le roy en nostre foiaute 
mal dehez ait qui ainc en fu loué 
ne ainz n en oi mon palefroi ferré 
fors son cheval que ge pris en non de 
loeys roy " dist xm le sages 
droiz emperiere ja fustes vous filz xm 
au meillor roy qui onques portast armes 
et au plus fier et au miex justicables 
roy quar te membre d une fiere bataille 
que je te fis au gue de pierrelate 
pris dagoubert qui tant iert fier as armes 
veez le la a ces granz piax de martres 
s il s en defent bien en doi avoir blasme 
apres icele en fis je une autre 
quant xm volt ja de vous roy fere 
et la couronne fu sus l autel mirable 
grant temps a terre fus desouz ton aage 
francois si virent que ne valoies gueres 
fere vouloient de toi ou moine ou abbe 
ou que tu fusses en aucun abitacle 
en un moustier ou en un hermitage 
li quens hernaut par son riche barnage 
voult la couronne et de lui vot roy faire 
quant je ce vi de bel ne m en fu gaire 
ge li donnai une colee large 
que tout envers l abati sus le marbre 
hayz en fu de son riche barnage 
passai avant sus le perron de marbre 
que bien le virent ses parenz et li autre 
et l apostole et tuit li patriarche 
pris la couronne sus vo chief la portastes 
de cest servise ne vous membra il gueres 
quant vous sanz moi departistes vos marches 
loeys sire " dist guillaume le prous 
dont ne te membre du normant orgueillous 
qui deffier te vint enz en ta court 
n as droit en france ce dist il oiant touz 
en ton empire n eus zz seul baron 
droiz emperiere qui deist o ne non 
quant m amembrai d un naturel seignor 
passai avant si en fis que estouz 
ge l asomme a un pel comme zz ours 
puis fu tele heure que g en oi grant paor 
quant repere de saint michiel du mont 
et g encontre le duc richart le rous 
cil estoit pere ancelin l orgueillous 
chevaliers ot avoeques lui mout prous 
il en ot yy et ge n en oi que dous 
ge tres l espee fis com chevalerous 
a mon brant nu en occis yy tout souls 
voiant lor yex abati leur seignour 
ge l te rendi a orliens en la tour 
la fu il mort a moult grant deshonnour 
de cel service ne vous membra puis jour 
quant vous sanz moi departiez vos honnours 
roy or te membre de l alemant guyon 
quant t en aloies a saint pere baron 
chalenjai toi francois et bourgueignon 
et la couronne et la cist de laon 
jouste a lui es pres desouz noiron 
par le cors outre li mis mon gomphanon 
getai le el toivre se l mengierent poisson 
de cele chose me tenisse a bricon 
quant i entras zz sien oste guyon 
roy toi remembre de la grant ost oton 
o toi estoient francois et bourgueignon 
et loherain flamenc et brebencon 
n i ot celui de verte le set lon 
de la bataille et de la grant tencon 
que te manda li alemant guion 
pas en osast chaucier son esperon 
por toi la fis que de voir le set on 
roy " dist xm ' o le courage fier 
en maint besoing vous ai eu mestier 
quant tu avoies et beu et mengié 
et tu estoies dedenz ton lit couchié 
et tu quidoies qu alasse sommeillier 
dedenz mon tref et mon cors aaisier 
monter fesoie yy mile chevalier 
derrier ton tref t aloie escharguetier 
en zz bruellet de pins et de loriers 
ilueques fis les barons embuschier 
de ceus de romme ne te daignas guetier 
montez estoient jusqu a yy chevalier 
dedens ton tref s en vindrent pour lancier 
tes laz desrompre et tes tres trebuchier 
tes napes traire et prendre ton mengier 
ton seneschal vi prendre et un portier 
de tref en autre t en fuioies a pie 
en la grant presse com cheitif toi mucier 
bertran crias et quens xm ou ies 
sovent crias quar me venez aidier 
lors eu de vous et manaide et pitie 
la jouste ge bien a cent chevaliers 
et bien yy cenz en conquis a l acier 
voire yy cenz as auferranz destriers 
delez un mur vi leur seigneur bessier 
bien le connuy au hiaume qu ot el chief 
a l escharboucle que ge vi flamboier 
tel li donai de mon trenchant espie 
que il chai sus le col du destrier 
merci cria por le seigneur del ciel 
ber ne m occis se tu xm ies 
menai le vous c onc n i ot detrie 
enquor de rome en tien les mestres fies 
de mes services es riches e proisiez 
et je sui povre qui tout ai gaaignié 
debouté sui et mes amis arrier 
tant t ai servi que j ai chenu le chief 
n i ai conquis qui vaille zz seul denier 
dont ja en puisse departir ne baillier 
a hom vivant ce puet len tesmoignier 
loeys sire " xm a respondu 
' tant t ai servi le chief ai tout chenu 
n i ai conquis valissant zz festu 
dont nus encor m apelast vostre dru 
onques ne soi de quel part mes huis fu 
loeys sire qu est vo sens devenu 
len souloit dire qu estoie vostre dru 
et chevauchoie vo chevaus et vos muls 
mal dehez ait cui onc de miex en fu 
ne qui un clo en ot en son escu 
fors del mien propre dont diex m a pourveu 
onc n i ot fer de ce sui ge seur 
se d autrui lance n i fu par mal feru 
plus de yy ai de paiens feruz 
morz et navrez a mon brant esmoulu 
dont le service avez tout retenu 
mes par celui qui el ciel fet vertu 
ge tournerai le vermeill de l escu 
semblant ferai m avez desconneu 
ne que des or ge ne sui vostre dru 
diex " dist xm qui issis de virge gente 
' pour quoi ai mort tante bele jouvente 
pour quoi ai fet tante mere dolente 
dont le pechie m en est remes el ventre 
tant ai servi cest roy failli de france 
et mon cors mis tante foiz en balance 
n i ai conquis vallissant une lance 
sire guillaume " dist loeys li bers 
' encore ai ge yy de mes pers 
qui sont preudome et chevaliers membrez 
hardi as armes et forment adurez 
a cui je n ey ne promis ne donné " 
et dist guillaume ' sire roy en non de 
il ne sont pas en la crestiente 
par cui je fusse ne vaincu ne matez 
dant roy " dist il ' dirai vous que ferez 
prenez iceus que vous avez nonmez 
tous un et un les menez en ces prez 
sus les chevaus garniz et conreez 
et je serai sus mon destrier montez 
se ne les puis trestouz en champ mater 
et tant et plus se les y amenez 
et vous meismes se aler y voulez 
ge ne quier rienz de touz vos herite 
oit le li rois si s en est vergondez 
envers xm s est molt humeliez 
quant il vit bien qu il disoit veritez 
tout maintenant l en a aresonnez 
' sire xm " dist loeys li frans 
' or voi ge bien qu es plain de mautalans 
voir " dist xm ' si furent mes parans 
ainssi est d ome qui sert mauvese gens 
quant il plus sert dont gaaigne noiens 
ancois en vet tout ades empirant 
dont n en peut mes se adont s en repent 
sire xm " dist loeys le prous 
' or voi ge bien qu a marrement en vous 
voir " dist xm ' s orent mes ancoisours 
ainssi vet d ome qui sert mauves seignors 
qui plus le sert plus en est orgueillous 
en son service n aquiert on fors irours 
sire xm " loeys li respont 
' gardé m avez et servi par maint jours 
plus comme nul qui soit dedenz ma cours 
venez avant je vous donrai biax dons 
prenez la terre au preuz conte faucon 
serviront vous yy mile compaignon 
non ferai sire " xm li respont 
' del gentil conte yy enfanz remes sont 
qui sa grant terre bien maintenir porront 
autre me donne ceste pas ne voulons 
sire guillaume " dist le roy loeys 
quant ceste terre ne voulez retenir 
ne as enfanz ne la voulez tolir 
prenez la terre au bourgoig auberi 
qui fu basin le conte seigneuri 
et hermessent la marrastre auberi 
la meilleur dame qui onc beust de vin 
serviront toi yy mile fervesti 
non ferai sire " xm respondi 
' del gentil conte en est remes zz filz 
aubris a nom si com il m est avis 
de grant lignage est li enfes gentis 
des loherains est estrait et nourris 
mes sa marrastre le het en toutes fins 
enquor porra grever ses anemis 
se diex li donne qu armes puist maintenir 
il porra bien la terre maintenir 
sire xm " dist loeys le fiers 
' quant cel enfant ne veuz deseriter 
mors est li quens si prenez sa mouillier 
serviront vous yy mile chevalier 
a bonnes armes et a couranz destriers 
n avront du tien vaillissant yy deniers 
oit le xm le sens quide changier 
a sa vois clere commenca a huchier 
' entendez moi nobile chevalier 
de loeys mon seigneur droiturier 
com est gueriz qui le sert volentiers 
or vous dirai du marchis berengier 
ja fu il nez enz el val de rivier 
zz conte occist dont ne se pot poier 
a monlaon en vint courant el sie 
iluec chai l empereeur au pie 
et l emperiere le recut volentiers 
dona li terre et courtoise moullier 
cil le servi longuement sanz dangier 
puis avint chose le roy se combati 
as sarrazins as turs et as paiens 
li estour fu merveilleus et planier 
abatu fu le roy de son destrier 
mais n i montast por tout l or qu est souz ciel 
quant y sourvint le marchis berengier 
son seigneur vit malement atieriez 
et empressé des cuivers losengiers 
cele part vint le ber tout eslessiez 
en son poing tint le branc fourbi d acier 
la fist tel parc entre les averssiers 
com fet senglier quant est entre les chiens 
puis descendi de son courant destrier 
pour son seigneur et secourre et aidier 
' ainssi ouvra le marchis berengier 
la le veismes occire et detrenchier 
ne le peumes secourre ne aidier 
remes en est zz courtois heritier 
icist a nom le petit berengier 
trop par est faus qui l enfant veut boisier 
qui le feroit faus seroit renoiez 
li emperiere me veut donner son fie 
ge n en veull point bien veul que touz l oiez 
et une chose vous veull bien acointier 
par cel apostele c om a romme requiert 
il n a en france si vaillant chevalier 
s il prent la terre au petit berengier 
que ne li cope a m espee le chief 
grant merciz sire " dient li chevalier 
qui apartienent au petit heritier 
yy en y ot qui l en chient as piez 
qui touz l en vont piez et jambes besier 
' sire xm " dist loeys ' oiés 
quant ceste honor a prendre ne vous siet 
si m ait diex or vous donrai tel fie 
se sages estes dont vous serez proisié 
et honorez touz les jours comme chief 
ge vous donrai de france zz grant quartier 
le quart chastel et puis le quart moustier 
la quarte cist et le quart eveschie 
le quart serjant et le quart chevalier 
quart vavassour et quart garcon a pie 
quarte pucele et la quarte moullier 
et le quart prestre et le quart clerc proisié 
de mes estables vous doins le quart destrier 
la quarte part vous otroi volentiers 
de tout l empire que j ai a justicier 
non ferai sire " xm respondie 
je ne l feroie par tout l or desouz ciel 
quar ja diroient li baron chevalier 
vez la xm le marchis au vis fier 
com il a ore son droit seigneur boisié 
demi son regne li a il otroié 
si ne l en rent vaillissant zz denier 
bien li a ore son vivre retaillié 
sire xm " dist loeys le ber 
' par cel apostele c on quiert el noiron pre 
quant ceste honor recevoir ne voulez 
en ceste terre ne vous sai que donner 
ne je ne autre ne m en sai pourpensser 
rois " dist xm ' lessiez le dont ester 
a ceste fois n en quier or plus parler 
quant vous plera vous m en donrez assez 
chastiaus et viles e danjons et citez " 
a ces paroles s en est le ber tournez 
par mautalent avale les degrez 
enmi sa voie a bertran encontré 
qui li demande ' biax oncles dont venés " 
et dist xm ' ja en orrez verte 
de cel palais ou je ai molt esté 
a loeys ai tencié et parlé 
molt l ai servi si ne m a riens donné 
et dist bertran ' a maleicon de 
quant vous avez tencié ne estrivé 
vo droit seigneur ne devez ramposner 
ainz le devez servir et honorer 
contre touz homes garantir et tenssener 
xm l ot s a respondu le ber 
' neveu " fet il ' ja m a il si mené 
qu en lui servir ai tout mon temps usé 
he " dist xm ' sire bertran biax niez 
au roy servir ai mon temps emploiez 
si l ai par force levé et essaucié 
si m a de france otroié zz quartier 
tout enssement com fust en reprouvier 
pour mon service me veut rendre louier 
mes par l apostele c on a romme requiert 
cuit li abatre la couronne du chief 
ge l i mis ja bien le puis afichier 
or li voudrai oster com a lanier 
com aver roy qui ne vaut zz denier 
dist bertran ' sire tel plet fet a lessier 
vo droit seigneur ne devez ledoier 
ainz le devez lever et essaucier 
contre touz hommes et secourre et aidier " 
ot le xm si dist sanz delaier 
' si m ait diex vous dites voir biaus niez 
s il paiast bien qui le sert sanz boisiers 
et loial home doit len tous jourz proisier 
diex le commande qui tout a a jugier 
oncle xm " dist bertran le senez 
' quar alons sire a loeys parler 
et vous et moi en ce pales listez 
por querre un don dont me sui porpenssez 
quel sera il biax nies " ce dist le ber 
et dist bertran ' ja en orrez verte 
demandez li espaigne le regne 
et courtelouse et porpaillart sus mer 
et apres nimes qui est bonne cite 
et puis orenge qui molt fet a loer 
s il la vous done n i affiert mie gre 
c onques par lui n i fu escu porté 
ne chevalier n en fu son reclamé 
assez vous puet celle terre donner 
dont son royaume ne sera ja grevé " 
ot le xm s en a un ris geté 
' neveu " dist il ' de bone heure fus né 
et saches bien en fine verite 
tout autressi l avoie pourpenssé 
mes je vouloie ancois a vous parler 
as doiz se prennent u pales sont entrez 
jusqu en la sale ne se sont arrestez 
voit les le roy encontr eus s est levez 
et puis a dit ' xm ca seez 
non fere sire " dist li quens naturez 
' mes zz petit vouloie a vous parler 
por querre zz don dont me sui avisez " 
et dist li rois ' a beneicon de 
se vous ne voulez ne chastel ne cite 
ne bourc ne vile ne riche fermete 
ja vous sera otroié et donné 
demi mon regne se prendre le voulez 
vous donrai ge volentiers et de gre 
quar de grant foy vous ai tous dis trouvé 
et par vous sui roy de france clamé " 
oit le xm s en a un ris geté 
et puis si a le roy aresonné 
il li dist ' sire par dieu de maieste 
icestui don n iert ja par moi rouvé 
ainz vous demant espaigne le regne 
et tourtelouse et porpaillart sus mer 
si vous demant nimes la fort cite 
apres orenge cele fet a loer 
se la me dones ci afiert poi de gre 
c onques escu n en fu par toi porté 
ne chevalier qui de toi fust chasé 
n en ot hauberc vestu ne endossé 
et si vous di par fine verite 
apovrie n en iert vostre regne " 
ot le li rois s en a zz poi penssé 
' loeys sire " dist xm li fors 
' pour dieu me donne d espaigne tous les pors 
moie iert la terre tien en iert li tresors 
yy chevaliers porrai livrer en ost 
donne moi roy la terre qui est fors 
s en geterai paien maugre els hors 
qui tante peine ont fet maint jor as nos 
bien la me puez doner n est mie vos 
roy " dist xm ' pour dieu omnipotent 
et quar me donne icelle terre grant 
et avoec nimes et le fort mandement 
s en geterai le mal paien outrant 
qui tant francois a occis por noient 
maint en a fet courocié et dolent 
mes se je l ai et diex le me conssent 
je le cuit metre en paine et en torment 
et le cuit fere courocié et dolent 
et si vous di par dieu le roy amant 
nule autre terre fors cele ne demant 
ne de la vostre ne vous ruis ge noient 
trop en as poi dont je sui molt dolent 
roy " dist xm ' t aies bone aventure 
he gentil roy donne moi vasseure 
done moi nimes a la cite ague 
et puis orenge cele est cite cremue 
et la grant terre qui est entor tendue 
si com le rosne li queurt par les desrubes " 
dist loeys ' biax sire diex aiue 
se li otroi cest don dont si m argue 
criem que n en aie poine et male aventure 
et nequedent c est chose aperceue 
se par zz home est cele honor tenue 
ce iert grant force hardement et ardure 
et dist xm ' de sejourner n ai cure 
veull par moi soit cele gent esmeue 
chevauchier veull au soir et a la lune 
de mon hauberc fere ma vesteure 
geter en veul la pute gent taffure 
sire xm " dist loeys le ber 
' par cel seignor qui dieu se fet clamer 
icele terre dont ge vous oy parler 
el n est pas moie ne la vous puis donner 
ancois la tiennent sarrazins et escler 
quarriax d orenge et son frere acerez 
et goulias et le roy desramez 
le roy tiebaut y doit len couronner 
prise a orable la serour l amire 
c est la plus bele que len puisse trouver 
en paienie ne en crestiente 
pour ce criem ge se entr eus vous metez 
que cele terre ne puissiez aquiter 
mes s il vous plest en cestui remanez 
communement departons nos citez 
vous avrez chartres et orliens me lairez 
et la couronne que plus n en veull porter 
nul avantage que ne partons par per 
non ferai sire " dist xm au court nez 
' quar ja diroient cil baron naturel 
vez de xm le marchis aduré 
com il a ore son droit seigneur mené 
demi son regne li a parmi donné 
si ne l en rent qui vaille zz aill pelé 
bien li a ore son regne recopé 
sire xm " dist loeys li fiers 
a vous que chaut de mauves reproviers 
en ceste terre ne quier que me lessiez 
vous avrez chartres qui molt fet a prisier 
lessiez orliens qu encontre plus n en quier 
et la couronne que ne doi oublier 
non ferai sire " xm respondie 
' ge ne l feroie por tout l or qu est souz ciel 
la vostre honor ne veull apeticier 
ainz la croistrai au fer et a l acier 
mon seigneur estes si ne vous veul boisier 
ce fu au temps a feste saint michiel 
ce dist guillaume le gentil chevalier 
' droiz emperiere ne le vous quier noier 
quant a saint gile ale pour dieu proier 
herberja moi un gentill chevalier 
celui avoit une franche moullier 
qui me mena en haut en un solier 
merci xm " dist la dame au vis fier 
' de ceste lasse car vous praigne pitiez 
pour l amour qui tout a a baillier 
par la fenestre me fist metre mon chief 
toute la terre vi plaine d avressiers 
viles ardoir et violer moustiers 
chapeles fondre et autex pecoier 
mameles toudre as courtoises moulliers 
dedenz mon cuer m en prist molt grant pitiez 
molt tendrement em ploure lors des yex 
la plevi ge le glorieus du ciel 
qu en cele terre ge leur iroie aidier 
a tant de gent com porrai justicier 
sire guillaume " dist loeys li frans 
' quant ceste terre ne vous vient a talent 
si m ain diex g en sui grains et dolent 
franc chevalier or venez dont avant 
ge ferai voir tout le vostre talent 
tenez espaigne prenez le par cest gant 
je la vous donne par itel couvenant 
s il vous i croist besoin ne tant ne quant 
ci ne aillors ne t en serai garant " 
et dist xm ' je ne le vous demant 
fors seulement zz secours en yy ans " 
dist loeys ' ge l otroi bonement 
que fere veul trestout vostre commant 
grant merciz sire " dist li quens en riant 
li quens xm s est regardez atant 
si a veuz guyelin et bertrant 
ses neveuz furent filz bernart de brubant 
il les apele ' seigneurs venez avant 
mes amis estes et mi prochain parent 
devant le roy vous metez en present 
de ceste honor que ci voiz demandant 
ensemble o moi en recevez le gant 
o moi avrez les biens et les ahans " 
guyelin l ot si s en rist faintement 
et dist basset que ne l entent noient 
' je ferai ja mon oncle molt dolent 
non ferez sire " ce dist li quens bertrant 
' quar molt est fier et a le cors le vaillant 
a moi qu en chaut " dist guyelin l enfant 
' que je sui joenes n ai enquor pas yy anz 
enquor ne puis poine soufrir si granz " 
oit le bernart son pere de brubant 
a par zz petit que il n issit du sens 
hauce la paume si li dona si grant 
puis li a dit ne s en va delaiant 
' et fols lechierres or iras tu avant 
devant le roy te metras en present 
par cel apostele que quierent peneant 
s avoec xm ne recevez le gant 
de ceste espee te donrai maintenant 
si qu il n a mire siques en oriant 
qui vous sanast en trestout vo vivant 
querez honneur dont vous n avez noiant 
si com je fis quant g estoie en jouvent 
que par l apostele que querent peneant 
ja de la moie n en avrez plain mon gant 
ainz la donrai trestoute a mon talent " 
avant passerent guyelin et bertrant 
sus une table monterent en estant 
a leur voiz cleres crierent hautement 
' batuz nous a dant bernart de brubant 
mes par l apostele que quierent bone gent 
ce comperront sarrazin et perssant 
bien peuent dire qu entrez sont en mal an 
tel en mourra qui n en set tant ne quant " 
sus une table est xm montez 
' entendez moi de france li barnez 
se diex m ait de ce me puis vanter 
plus ai de terre que yy de mes pers 
mes ne l ai mie enquore aquité 
ice di ge as povres bachelers 
as roncins povres et as dras despanez 
qui ont servi por noient conquester 
s o moi s en veulent en espaigne arouter 
ge leur donrai deniers et heritez 
chastiauls et marches et danjons et citez 
s il les me veulent aidier a conquester 
et la loy dieu essaucier ne lever 
et les ferai chevaliers adoubez 
destriers d espaigne leur donrai a plente " 
quant li meschins qui tant font a prisier 
oient xm ainssiques deresnier 
forment en sont baus et joianz et liez 
a haute vois commencent a huchier 
' sire xm pour dieu ne vous targiez 
de cest afere sommes appareilliez 
et si nous sommes touz esemble afichiez 
qui n a cheval o vous ira a pie " 
qui dont veist les povres escuiers 
ensemble oiant les gentis chevaliers 
vont a xm le marchis au vis fier 
en petit d eure en ot trente milliers 
a leur pooirs d armes appareilliez 
qui touz li ont juré et fiancié 
ne li faudront por les membres trenchier 
quant l ot li quens s en fu joiant et liez 
de dieu de gloire les a touz merciiez 
li quens xm fist forment a prisier 
a loeys vet prendre le congie 
le roy li done de gre et volentiers 
' alez " dist il ' au glorieus du ciel 
jhesu de gloire vous doint bien esploitier 
et si vous doint sain et sauf reperier " 
vet s en xm le marchis au vis fier 
ensemble o lui s en va maint chevalier 
parmi la presse es vous aymon le fier 
diex le confonde qui tout puet justicier 
o voit le roy se l prent a aresnier 
' droiz emperiere com estes engigniez 
comment biau sire " loeys respondie 
' en nom dieu sire vous dirai je bien 
des or s en vet xm le guerriers 
en sa compaigne mainz vaillans chevaliers 
la court de france vous a fet esvuidier 
s il vous croist guerre ne vous porrez aidier 
et si croi bien par dieu le droiturier 
tout est noient ce qu il quide esploitier 
riens n i fera fors sa gent essillier 
et si verrez qu il revendra arrier 
tuit li autre ierent menez a mendiier 
n en dites mie " dist loeys le fier 
' molt est preudomme xm le guerrier 
en nule terre n a meillor chevalier 
bien m a servi au fer et a l acier 
jhesu de gloire li doint bien esploitier 
et si li doit toute espaigne aquitier " 
iluec avoit zz gentil chevalier 
c on apeloit le toulousain gautier 
quant il oy xm ledengier 
dolent en fu n i ot que courocier 
isnelement avala le planchier 
vint a xm se l saisi par l estrier 
et par la resne de l auferrant courssier 
' sire " dist il ' molt es bon chevalier 
mes el pales ne vauz tu un denier " 
xm l ot si dist sanz delaier 
' amis " dist il ' ne l me devez noier 
qui a ce dit por dieu le droiturier 
sire " dist il ' ja l orrez anoncier 
foy que vous doi c a dit aymes le viex 
envers le roy vous pensse d empirier " 
xm dist ' il le conperra chier 
se diex ce done que puissons reperier 
je li ferai touz les membrez trenchier 
ou pendre au vent ou en eaue naier " 
et dist gautier ' n ai soig de menacier 
que tiex menaces ne valent zz denier 
mes d une chose vous voudroie proier 
lonc son service li rendez son louier 
ainssi devez la guerre commencier 
ci a premier vostre chalengier " 
xm a dit ' voir dites par mon chief " 
li quens descent et cil li tint l estrier 
tout maintenant a monté al planchie 
voit le le roy encontre s est dreciez 
andoi ses braz li au col ploiez 
trois foiz le bese par tres grant amistie 
tout belement l en prist a aresnier 
' sire xm vous plest il nule riens 
or ne argent que je puisse esligier 
a vo plesir en avrez sanz dangier 
grant merciz sire " xm respondie 
' mes d une chose vous voudroie proier 
que ja glouton n aiez a consseillier " 
lors se regarde xm par derrier 
enmi la sale choisi aymon le vieill 
quant il le voit se l prent a ledengier 
' malz glouz " dist il ' diex te doint encombrier 
por quoi te paines de franc home avilier 
onc en ma vie ne te mesfis de riens 
et si te paines molt de moi empirier 
par saint denis a cui len va proier 
ainzque m en voise le te cuit vendre chier " 
il passe avant quant il fu rebraciez 
le poig senestre li a mellé el chief 
hauce le destre enz el col li assiet 
l os de la gueule li a parmi froissié 
mort le trebuche devant li a ses piez 
li quens xm le saisi par le chief 
et par les jambes le toulousain gautier 
par les fenestres le getent el vergier 
sus zz pomier chiet si est tout froissiez 
' outre " fet il ' lecheeur pautonnier 
ja de losenge n avrez mes zz denier 
loeys sire " dist guillaume le fier 
' ne creez ja glouton ne losengier 
le vostre pere n en ot onques un chier 
ge m en irai en espaigne ostoier 
vostre iert la terre s a force la conquier 
alez biau sire au glorieus du ciel 
jhesu de gloire vous doint bien esploitier 
qui vous ramaint sain et sauf et entier " 
vet s en xm le marchis au vis fier 
en sa compaigne maint gentil chevalier 
et guyelin et dant bertran ses niez 
ensemble o els mainent yy cenz sommiers 
bien vous sai dire qu en portent li princier 
calices d or et messel et sautier 
chapes de poile et croiz et encenssier 
quant il vendront as paiens essillier 
si serviront damedieu tout premier 
bien vous sai dire que reportent li autre 
coupes d or fin et livres brevieres 
antefeniers et graiax et touailles 
quant il venrront as ouvraignes sauvages 
s en serviront jhesu l esperitables 
bien vous sai dire qu en reportent li tierz 
poz et poeles chaudieres et trepiez 
croces de fer tenailles et andieres 
quant il venrront el regne as averssiers 
que les keuz puissent conreer les mengiers 
s en serviront xm li guerriers 
et en apres les gentis chevaliers 
vet s en xm o sa compaigne bele 
a dieu commande et france et la chapele 
paris et chartres et toute l autre terre 
passent berri et bourgoigne et auverne 
au gue des prez sont venu a zz vespre 
tendent y tres paveillons et herberges 
or est xm et sa gent ostelez 
les keus se hastent du mengier conreer 
li quens xm estoit dedenz son tref 
parfondement commence a souspirer 
del cuer du ventre et puis prent a pensser 
li quens bertran s en iert pris a gaber 
' oncle " dist il ' qu avez a dementer 
estes vous dame qui plaint ses heritez 
nenil nies ancois le fez pour el 
que diront ore cis vaillanz bachelers 
vez de xm le marchis au court nez 
com il a ore son droit seigneur mené 
demi son regne li volt parmi doner 
il fu si fols c onques ne l en sot gre 
ains li ala espaigne demander 
la ou li rois n avoit riens a doner 
ge ne verrai mes yy genz asembler 
que je ne cuide de moi doient parler 
oncle xm tout ce lessiez ester 
de ceste chose ne vous chaut d airer 
de l aventure est tout en damede 
fetes biau sire resbaudir vo barne 
si criez l eaue et si alons disner 
biax nies " dist il ' bien fet a greanter 
as trompeors a fet l eaue corner 
communement s assient au souper 
assez y orent venoison de sengler 
grues et jantes et paons empevrez 
et quant il furent richement conrreez 
les escuiers vont les napes oster 
cils chevaliers reperent as ostiex 
dusqu au demain que il fu ajourné 
qu il monterent es destriers abrievez 
vont a xm le marchis au court nez 
' sire " font il ' et qu avez en pensse 
dites quel part vous nous voudrez mener 
n a enquor gueres qu issimes de l ostel 
enquor n avons nule riens conquesté 
c a dit xm ' envers moi entendez 
tout droit a brides nous en convient aler 
au bon cors saint si l alons aourer 
de noz avoirs nous y couvient doner 
si proiera pour la crestiente " 
et cil respondent ' si con vous commandez 
lors chevauchierent et rengiez et serré 
si ont les vaus et les tertres passez 
par le conseill que leur donna xm 
ont trespassé et berri et auverne 
clermont lessierent et montferrant a destre 
lez la cite se herbergent sus l erbe 
quar en la vile ne voudrent il mal fere 
la nuit herbergent l endemain s en retornent 
cuillent les tres et les paveillons doublent 
et les acubes sus les chevaus trouserent 
parmi forez et par bois s arrouterent 
par ricordaine outre s en trespasserent 
siques au puy onques ne s arresterent 
li quens xm vet au moustier ourer 
yy mars d argent a mis desus l autel 
et yy poiles et yy dras d outremer 
grant fu l offrende que li prince ont doné 
puis ne devant n i onques sa per 
li quens xm est du moustier tornez 
ou voit ses homes s es a aresonnez 
' seigneurs " dist il ' envers moi entendez 
vez ci la marche de la gent criminel 
doreenavant ne savrez tant aler 
que truissiez home qui de mere soit nez 
qu il ne soit sarrazin ou escler 
prenez vos armes et si vous acesmez 
alez en fuerre frans chevaliers membrez 
si diex vous donne du bien si le prenez 
tout le pais vous soit abandonnez " 
et cil respondent ' si con vous commandez 
a ces paroles n i sont plus arrestez 
vestent haubers lacent yaumes gemez 
ceignent espees a leur senestres lez 
montent es seles des destriers sejournez 
a leur cols pendent les fors escuz listez 
en leur poinz prennent les espiez neelez 
tout maintenant se sont acheminez 
devant eus font l oriflambe porter 
tout droit vers nimes ont les chevaus tornez 
iluec vit len maint hiaume estinceler 
en l avangarde fu bertran l alosé 
gautier de termes et l esquot guillemer 
et guyelin le preuz et le senez 
l arrieregarde fist xm le ber 
atout yy mile de chevaliers armez 
qui de combatre estoient aprestez 
il n orent mie yy lieues alé 
qu enmi leur voie ont zz vilain trouvé 
vient de saint gile ou il ot converssé 
a yy bues que il ot conquesté 
de ce s apensse le vilain qui ert sené 
que sel iert chier el pais dont fu né 
desus son char ot zz tonnel troussé 
si l ot empli et tant rasé de sel 
les yy enfanz qui sont de son sanc nez 
jouent et rient et tiennent pain assez 
a la billete jouent dessus le sel 
francois les voient cele part sont alez 
l un des barons l en a aresonné 
' di preudom par ta loy dont es né " 
et cil respont ' dirai vous verite 
par mahomet sire desus montcler 
vien de saint gile ou ge ai converssé 
or m en revoiz por enclorre mes blez 
se mahomet les me vouloit sauver 
ge gaainroie tant en ai ge semé " 
dient francois ' or as dit que sené 
quant tu otroies que mahomet soit de 
que par lui aies richece ne plente 
froit en yver et chaleur en este 
len te devroit touz les membres coper " 
xm a dit ' or le lessiez ester 
d une autre chose voudrai a lui parler " 
li quens xm qui iert frans hons et sires 
voit le vilain si li a pris a dire 
' dyva vilain et ne l me celer mie 
fus tu a nimes la fort cite garnie 
oil voir sire le paiage me quistrent 
je i fu molt mes n en poi baillier mie 
il me lessierent pour mes enfanz qu il virent 
sez tu preudom des estres de la vile 
sire " dist il ' ce vous sai ge bien dire 
pour zz denier yy granz pains i preismes 
molt bien vaudroient yy en une autre vile 
molt par est bone se puis n est empirie 
fols " dist xm ' ce ne te demant mie 
mes du pais des estres de la vile 
del roy otrant et de sa compaignie " 
dist le vilain ' de ce ne sai ge mie 
ne ja par moi n en iert menconge dite 
la fu giriaumes zz chevalier nobile 
vavasseur fu et molt sot de voisdie 
d engignement sot toute la mestrie 
il resgarda les yy bues qui tirent 
sire " fet il ' se diex me beneie 
qui avroit ore yy tonniaus de tel guise 
comme cist est qui el char gist souvine 
et fussent plain de chevaliers nobiles 
s es conduisist tout le chemin de nimes 
si faitement porroit prendre la vile 
dont dist xm ' par mon chief voir en dites 
ge le ferai se l loent mes empires " 
et il respondent ' il dit voir biau douz sires " 
seigneurs barons or oiez la devise 
com faitement quens xm a emprise 
l aler a nimes qui par enging fu prise 
si com orrez avantque gueres lise 
or est il droiz c un petit vous descrise 
com faitement la cite est assise 
en un val siet s a entour grant porprise 
mainte montaigne et mainte roche bise 
les murs d entour furent fet par mestrise 
une fontaine i sourt d une falise 
dont yy moulins mouloient de grant guise 
et dist geraumes ' or est droiz c on avise 
com faitement la cite soit conquise " 
par le conseill que cil leur a donné 
font le vilain devant els arrester 
si li aportent a mengier a plente 
et pain et char et bon vin et clare 
et cil menja qui molt l ot desiré 
et quant il fu richement conrreez 
li quens xm a ses barons mandez 
et il y vindrent que n i sont demourez 
quant il les voit si les a apelez 
' barons " dist il ' a moi en entendez 
qui aroit ore yy tonniaus arreéz 
comme cil est que en ce char veez 
e fussent plain de chevaliers armez 
s es conduisist tout le chemin ferré 
tout droit a nimes cele bone cite 
si faitement porrons dedenz entrer 
ja n i avroit ne lancié ne rué 
et cil respondent ' vous dites verite 
sire xm or en penssez pour de 
en ceste terre a il charroi assez 
char et charretes y a il a plente 
fetes vos genz arriere retourner 
par ricordane ou nous sommes passez 
si fetes prendre les bues par poeste " 
xm dist ' ge l ai bien enpenssé " 
par le conseil que giriaumes leur donne 
a fet xm retourner tuit si home 
par ricordane yy lieues longues 
prennent les chars et les bues et les tonnes 
dolenz en furent les vilains sanz menconge 
de leur charroi qu on leur taut qui qu en gronde 
bertran n en chaut se les vilains en groucent 
tel en parla qui puis en ot vergoigne 
batu en fu s ot descire sa gonne 
droit a la voie se metent sanz aloigne 
li quens xm pensse de sa besoigne 
li quens xm ne vout plus arrester 
tantost a fet le charroi ateler 
en une place les a fet auner 
tonniaus et tonnes i fet molt asembler 
et puis a fet les paisanz mander 
ceuls qui savoient de ce mestier ouvrer 
plus de yy cenz en veissiez ester 
granz doloieres et coignies porter 
giraulme emprist xm a apeler 
' sire " dist il ' il convient aviser 
comment on doit ceste ouvraigne arreer 
par quoi nus hons ne vous em puist gaber " 
dont dist xm ' que voulez deviser 
ge le dirai " dist giriaulmes le ber 
' chescun tonnel convient desus trouer 
et bonnes guiges atachier et cloer 
si c on les puist et ovrir et fermer 
et dedenz fere zz petit solier fer 
tel c on i puist yy haubers bouter 
et en un autre espices d outremer 
et enz el tierz bon vair pour esgarder 
et el quar poiles qui facent a loer 
por quoi se turc venoient demander 
de nostre avoir c on leur en puist moustrer 
s ait chescun char yy charrons pour guier 
li un si gart le char ne puist versser 
et li autre face les bues tirer 
et face len chescun d euls atourner 
estranges dras vestir et atourner 
et granz housiaus pour miex charrons sembler 
et les face on par desouz bien armer 
cil qui premier doit en la vile entrer 
aurra zz cor qu il fera haut sonner 
s il voit aucun qui le doie grever 
ou qui ses bues li veulle desteler 
et fera len vos genz ci demourer 
ceus qui o vous n en deveront aler 
bien savez touz ne les povez mener " 
ce dist xm ' bien m i veull acorder 
quar bon consseill ne fet a refuser 
par le conseil giriaume le sachant 
veissiez vous les ouvriers en estant 
tenir doloires et coignies trenchant 
tonniaus et tonnes relier maintenant 
les guiches fere et les soliers dedans 
pour metre soie cendal et bouquerant 
et les haubers et les hiaumes luisans 
et l autre avoir que il seront moustrant 
se sarrazins leur en sont demandant 
dedenz seront li chevalier vaillant 
li un seant et li autre apuiant 
et seront bien armez a leur talant 
s aront guisarmes et haches et bons brans 
quant il seront dedenz nimes la grant 
et il orront le mestre cor sonnant 
hors s en istront durement convoitant 
de courre seure a la gent mescreant 
en tel maniere com je vous vois contant 
fu prise nimes com orrez ci avant 
xm fet le charroi aprester 
les ouvriers prie par amour euls haster 
lors veissiez ces tonniaus refoncer 
et relier et par dedenz parer 
chars chevillier refere et ratourner 
dedenz les tonnes les chevaliers entrer 
de grant barnage li peust remembrer 
huimes devons de dant bertran parler 
com faitement il se fu atournez 
une cote ot d un burel enfumé 
en ses piez ot uns merveilleus soullers 
granz sont de vache par desus sont crevez 
' diex " dist bertran ' douz roy de maiestez 
cis m aront sempres trestouz les piez froez 
xm l ot s en a zz ris geté 
' nies " dist xm ' envers moi entendez 
fetes ces bues trestout ce val aler " 
et dist bertran ' de parlez 
ge ne les sai tant poindre ne bouter 
que ge les puisse de leur pas remuer 
mes a bertram est molt mal encontré 
ne pas bien d euls mener douctrinez 
les bues semont et fiert por tost esrer 
ainz n en sot mot s est en un tay entré 
dusqu au noieull si est le char bouté 
voit le bertran a poi n est forssené 
qui le veist dedenz la boe entrer 
et as espaulles les roes souslever 
a grant merveille les peust esgarder 
quamoisie ot et la bouche et le nez " 
voit le xm si l emprist a gaber 
' biax nies " dist il ' trop vous estes hastez 
d un tel mestier vous estes hui meslez 
dont il pert bien que gueres n en savez " 
bertran l entent a poi n est forssenez 
en cele tonne que il devoit mener 
fu guillebers de falise le ber 
gautier de termes et l esquot guillemer 
il i ont dit ' belement nous menez 
ne gardez l eure que nos soions verssé " 
et dist bertran ' tout a temps y vendrez 
mes se c avient n iert mie par mes grez 
des or devons des autres deviser 
q au charroi furent mis pour guier 
com faitement len les fist arreer 
portent granz boursses et gourles et baudrez 
les uns a pie et li autres montez 
en cele terre ne saront mais aler 
pour marcheanz on les doit refuser 
vers la cite commencent a errer 
le charroi font apres euls arouter 
or nous devons de xm conter 
en quel maniere il se fist atourner 
li quens xm vesti une cotele 
de tiex buriax com il ot en la terre 
et en ses jambes ot unes chauces noires 
soulers de buef qui li font molt mesaises 
une couronne qui ne fu gueres bele 
et un coutel et une gainele 
une jument qu ert soullie de terre 
yy viex estriers ot penduz a sa sele 
ses esperons perent d alesnes estre 
trente anz avoit qu il orent eu mestre 
zz chapel ot de gourpill sus sa teste 
lez la riviere s en vet par dessus l erbe 
en un brueillet qui fu delez zz tertre 
iluec lessierent zz mil homes a armes 
qui ierent tuit venuz avoec xm 
n orent tonniaus ou il peussent estre 
les paisanz firent avoeques trere 
qui amenez orent tonniaus et bestes 
courociez ierent quar paour ont de perdre 
tout droit vers nimes vet le charroi grant erre 
onc ne finerent si vindrent au rivage 
parmi le gue ont trouvé le passage 
vers la cite accueillent leur voiage 
cils de la vile qui vont en leur afere 
les ont choisiz si a dit l un a l autre 
' par foy vez ci de marcheanz grant masse 
mes tant ensemble n en vi en mon aage " 
puis leur demandent li paissant sanz faille 
' qu amenez vous seigneurs en cest terrage " 
oit les xm si respont comme sage 
' bien le savrez ainzque tout le jour passe " 
atant cheminent s accueillent leur voiage 
dusques as mestres ne finent ne ne targent 
voit le li mestres qui dist que ne s en targe 
' quel charroi es ce que menez par ces marches " 
respont xm ' marcheanz sommes d acre 
marcheandise amenons bonne et sage 
ou gaaignier porrons en cest finage 
bons syglatons bons pourpres et bons poiles 
et bons vers d ypre et pers et eskarlates 
trenchanz espiez et haubers et vers hiaumes 
escuz pesanz et espees qui taillent " 
lors passe avant par un guichet en sache 
de l avoir moustre et de l un et de l autre 
dient paiens ' ci a molt riche afere 
or alez dont la vile est mout prisable 
bien i vendrez marcheanz y a sages 
qui vostre avoir acheteront sanz faille 
a ces paroles li uns des autres partent 
tant ont francois chevauchié et erré 
vaux et champaignes et granz tertres passé 
qu il sont venuz a nimes la cite 
dedens la porte est li carois alé 
l un apres l autre si com furent serré 
parmi la vile en est li nons alé 
marcheant riche de cel autre regne 
tel avoir mainent et tant sont asemblé 
onc tant n en vit nus hons de mere né 
mes en tonniaus ont tout fet enserrer 
le roy otran en a oy parler 
deus sarrazins li alerent conter 
en quel maniere l avoir leur fu moustré 
il et harpin avalent les degrez 
il furent freres miex s en durent amer 
seigneurs estoient de la bonne cite 
dusqu au marchie ne s i sont arresté 
yy paiens ont avoec euls amené 
le charroi voient grant joie en ont mené 
dist l un a l autre ' bien nous vient et plente 
de cest avoir nous sera miex assez 
ainzque tout soit de cest pais getez 
li quens xm que len dit fierebrace 
estoit venuz trestout droit en la place 
perron y ot qui iert taillié de marbre 
la descendi xm au fier visage 
et prist la boursse maintenant la deslace 
a granz poigniees les bons deniers en lache 
celui demande qui prent le treuage 
' ne veull passer sanz poier mon visnage " 
et cil respondent ' sire molt estes sage 
par droit fesant ne doiz avoir dommage 
s on te fesoit vergoigne ne hontage 
qui le feroit tu as tel tesmoignage 
otran nos sire est de si fier courage 
qu il le pendroit par le col a zz arbre " 
endementiersqu il vont ainsi parlant 
et a xm le marchis pledoiant 
atant es vous et harpin et otrant 
ou il demandent le prisié marcheant 
dient paien qui le vont esgardant 
' vez le la sire cel preudome avenant 
a ce chapel a cele barbe grant 
qui a ces autres vet son bon commandant 
le visnagier va le ber demandant 
paier vouloit se il devoit noiant 
de son avoir qu il va ci conduisant 
de provinz vient ce nous fet entendant 
de la grant foire saint aioul le vaillant 
et veut aler en acre droitemant 
ainssi nous fet le preudom entendant 
li rois l entent si est passez avant 
ou voit xm il li va demandant 
' dont estes vous biax amis marcheant 
li quens xm li respont maintenant 
' sire nous sommes d engleterre la grant 
de cantorbiere une cite vaillant 
le roy otran li reva demandant 
' avez vous fame en vo pais manant 
oil molt gente et s ai yy enfans 
touz sont petiz n en y a que yy grans 
l un a nom begue et li autre florant 
veez les la se n en estes creant " 
andoi li moustre guyelin et bertrant 
dient paien ' il son molt bel enfant 
s il se vousissent vestir avenanment 
le roy otran les apela errant 
' com avez non biax amis marcheant 
biau tres douz sire tyacre vraiement " 
dist le paien ' c est non de pute gent 
tyacre frere quel avoir vas menant 
siglatons sire cendal et bouquerant 
et esquarlates et vers et pers de gant 
et blans haubers et verz hiaumes luisant 
trenchanz espiez et forz escuz pesanz 
cleres espees as ponz d or reluisanz " 
respont otran ' cist avoir est molt granz 
moustrez en nous par le vostre commant 
si en avrons s il vous vient a talant 
tout par achat et par deniers paiant 
ou d autre avoir par eschange fesant " 
xm dist ' seigneurs soufrez atant 
derriere viennent ce que vous dis avant " 
et dist harpin qui le vet demandant 
' et qu est ce dont el premier chief devant " 
ce dist xm ' ge l vous dire briement 
sire c est soufre encens et vif argent 
alun et graine et coumin et saffren 
peleterie bazenne et cordouan 
et piax de martre qui sont molt avenant " 
otran s en rist quant ce vet entendant 
as sarrazins en a dit son talent 
' par mahomet en cui ge sui creant 
onc mes ne vi si riche marcheant " 
le roy otran ne s i vout arrester 
ou voit xm se l prent a apeler 
' marcheant sire par la loy que tenez 
par vo plesir se il vous vient a gre 
mien escient molt grant avoir menez 
qui a charroi le fetes si aler 
par vo plesir fetes nous en donner 
moi et ces autres qui sommes bacheler 
preu y avrez se le chemin hantez " 
et dist xm ' seigneurs or vous soufrez 
ne m en istrai huimais de la cite 
la vile est bone si m i veull reposer 
je ne verrez demain miedi passer 
vespre ne none ne soleill esconsser 
de mon avoir vous ferai tant donner 
tout le plus povre s en porra bien loer " 
dient paien ' marcheant trop es ber 
molt par es larges seulement de parler 
certes preudons molt fetes a loer 
voire " dist il ' plus que vous ne cuidez 
onques ne fui ne eschars ne aver 
le mien avoir est tout abandonnez 
a mes amis qui de moi sont privez " 
zz de ses homes a xm apelez 
' amis est ore tout mon charroi entrez 
oil voire sire la merci damede 
parmi les rues les convint il guier 
es larges places ou il porent entrer 
quar il ne veulent de riens estre enserré 
au besoing veulent se puissent delivrer 
tant ont les chars et conduiz et menez 
l uis en ont si estoupé 
qu as sarrazins sera grief li entrer 
le roy otran li commenca a dire 
' tyacre frere se mahom te beneie 
ou as conquis si grande manandie 
en quel pais n en quel terre est ta vie " 
xm dist ' ne l vous celerai mie 
en douce france en ai conquis partie 
et si m en vois tout droit en lombardie 
et en kalapre en puille et en sezile 
et en toscane et d iluec en hongrie 
puis m en vendrai deca devers galice 
et en espaigne cele terre garnie 
et em poitou siques en normendie 
tout droit vers acre iert ma voie aqueillie 
a une foire de grant ancoiseurie 
mon change fez a saint marc de venice " 
dient paien ' grant voie avez emprise 
n est pas merveille " font il ' se tu es riche " 
oiez seigneurs pour dieu de majeste 
comme xm fu le jour avisé 
otran emprist xm a regarder 
quant il l oy si faitement parler 
si a veue sa boce sus le nez 
si li remembre de xm au court nez 
filz aymeri de noirbone sus mer 
quant l en souvint si fu espoventez 
trestout le sanc du cors li est muez 
le cuer li tremble a poi que n est pasmez 
quant il revint s a xm apelé 
cortoisement l avoit aresonné 
' tyacre frere par la loy que tenez 
cele grant boce que sus le nez avez 
qui la vous fist gardez ne l me celez 
or me remembre de xm au court nez 
filz aymeri qui tant est redoutez 
qui m a occis mes riches parentez 
pleust a mahon qui est mes avouez 
et tervagan par ses saintes bontez 
que ge l tenisse ca dedenz enserré 
si com faiz vous que ge voi ci ester 
par mahomet ja seroit afolez 
pendu as fourches et au vent encroué 
ou ars en feu et a honte livré 
xm l ot s en a zz ris geté 
' sire " dist il ' envers moi entendez 
de ceste chose que vous me demandez 
vous dirai voir volentiers et de gre 
quant g iere joene et en meilleur ae 
zz marcheant qui ert de grant parente 
cope les braz c est fine verite 
ses compaignons m orent si atrapé 
sus me coururent li felon desfaé 
tant en y ot venu et assemblé 
d euls ne me poi estordre ne oster 
par fine force m orent si mal mené 
qu a un coutel m coperent le nez 
et quant m orent tout ainsi conreé 
d eus m eschape si ving a sauvete 
marcheandise ai puis tant demené 
et ai puis tant vendu et acheté 
la merci dieu et tant ai conquesté 
com a vos yex povez ci resgarder " 
dist le paien ' molt avez fait que ber 
miex vous en doit chescun preudome amer 
quant gaaignier en tel guise savez " 
zz sarrazin s en est d ilec tournez 
cil que l connissent l apelent sorbarre 
seneschal fu au roy de la cite 
des or s en va por le mengier haster 
pour son seigneur qui se devoit disner 
l uis du pales trova si encombré 
por nul efforz ne pot leenz entrer 
que au charroi ne l convenist hurter 
et ses drapiax as roes emboer 
quant il voit ce a poi n est forssenez 
mahomet jure chier sera comperé 
vint a harpin et si li a conté 
qui sire estoit de la bone cite 
lui et otran ses freres li aisnez 
courtoisement les a aresonnez 
' damoisiaus sire envers moi entendez 
par mahomet mal nous est encontrez 
de cel vilain qui ceenz est entrez 
l uis du pales nous a si estoupez 
que on n i puet ne venir ne aler 
se je estoie oy et escoutez 
nous le feriens couroucié et irez 
vez grant avoir qu il a ci amez 
vous ne autrui n en veut point donner 
quar fetes ore de ces grans bues tuer 
en la quisine a mengier conreer " 
harpin li dist ' zz grant maill m aportez " 
et cil respont ' tout maintenant l avrez " 
le pautonnier s en est le cours tornez 
zz maill de fer li a tost aporté 
a lui retorne el poing li a bouté 
et harpin hauce grant cop a entesé 
et fiert baillet zz grant buef bien toslié 
par tel vertu tout l a escervelé 
et puis louvet qui estoit de delez 
ces yy estoient touz premiers atelez 
et escorchier les fist as bacheler 
en la quisine les en a fet porter 
molt fist que fouls quant il s en est mellé 
quar ainzqu il ait de riens asavouré 
mien esciant sera chier comperé 
un des francois a tout ce esgardé 
quant l ot veu si l est aler conter 
au ber xm cui molt en a pesé 
' par foy sire mal vous est encontré 
de vo charroi sont ja yy bues tué 
touz les plus biax qu avions atelé 
au preudome erent qu avions encontré 
el chief devant les fesoit on guier 
le tonnel mainent c est fine verite 
ou guillebers de falise est entré 
gautier de termes qui tant est preuz et ber 
bertran vo nies les avoit a guier 
mauvesement les avons or gardez 
xm l ot a poi n est forssenez 
tout belement l en avoit apelez 
' qui a ce fet " dist il ' ne l me celer 
sire harpin qui tant est redouté 
frere au seignor qui tient ceste cite 
por quoi deable que leur a demandé 
ne sai biau sire par la foy que vous de " 
li quens xm en fu molt airé 
et dist tout bas qu il ne fust escouté 
' par saint denis qui est mon avoué 
encore encui sera chier comperé 
entour lui sont sarrazins amassé 
forment le gabent por lui atainer 
le roy harpin leur avoit commandé 
que de paroles fussent a lui mellé 
il et son frere otrant le desreé 
oiez seignors que diex vous beneie 
com faitement xm atainerent 
le roy otran li commenca a dire 
' dyva vilain le cors dieu te maudie 
por quoy n est miex ta mesnie vestie 
et toi meismes d une seule pelice 
molt miex en fusses amez toute ta vie " 
respont xm ' ce ne demant je mie 
ancois serai tourné a cantorbie 
a ma moullier qui m atent et desire 
de grant avoir la cuit metre en saisine 
adont sera ma mesnie vestie 
et atournee a la loy de la vile " 
le roy otran li dist enmi la face 
' dyva vilain le cors dieu mal te face 
pour quoy as ore si granz sollers de vache 
bien sembles hom qui ja bien ne se face 
par zz petit que ton poil ne t esrace " 
a ice mot la barbe zz poi li sache 
harpin s en rit le glout de pute estrace 
voit les xm a poi de duel n esrage 
et puis a dit maintenant en la place 
' pour ce se j ai mes granz solers de vache 
mauves conroi et ma cotele gaste 
si ai ge non xm fierebrace 
filz aymeri de noirbonne la large 
le gentil conte qui tant a vasselage 
mes par celui qui len requiert en l arche 
cist xm m a or fet grant outrage 
ne me connut quant me tira ma barbe 
mar fu touchié par l apostele saint jaque " 
xm dist em bas a recelee 
' pour ce se j ai mes chauces emboés 
et ma cotele qui est et grant et lee 
si est pour voir quens aymeri mon pere 
cil de noirbonne a cui prouesce agree 
ge sui xm qui la barbe a tiree 
mar fu touchié par l apostele saint pere 
que ainz le vespre sera chier comperee " 
oiés seigneur dieu vous croisse bonte 
com faitement xm a ouvré 
qui son grenon avoit senti tiré 
et du charroi li sont yy bues tué 
or povez croire qu il en fu molt iré 
s il ne s en venge ja sera forssené 
a sa vois clere commenca a crier 
' felons paiens or vous confonde de 
tant m avez hui escharni et gabé 
et marcheant et vilain apelé 
ge vous di bien ne vous iert plus celé 
je ne sui mie marcheant nature 
non de tyacre ne sui mie nommé 
par ce seigneur qui en croiz fu pené 
ancui savrez quel avoir j ai mené 
et tu harpin cuvert desmesuré 
pour quoi m as tu yy de mes bues tuez 
se diex me sauve qui a noel fu né 
ja n en avrez a souper n a disner 
ne si avré le col de vin passé 
dusqu a cele heure que l auras comperé 
a ice mot estoit avant passé 
le poing senestre li a el chief mellé 
vers lui le tret que tout l a encliné 
le destre hauce qu il ot gros et quarre 
parmi le col li dona un cop tel 
l os de la gueule li a parmi froé 
si qu a ses piez l abat mort enverssé 
paien le voient si en sont airé 
a hautes voiz commencent a crier 
' lerres vilain ne povez eschaper 
par mahomet qui est nostre avoué 
a grant martire iert vostre cors livré 
pendu ou ars et la poudre venté 
mar y fu hui roy harpin adesé 
seure li queurent n i ont plus demouré 
paien s escrient ' marcheant tu es mors 
pour quoi feris le roy harpin el col 
que tu li as trestouz froissiez les os 
c est une chose que comperra ton cors 
ja en ta vie n ieres de ci estors 
devant la sale veissiez tant poing clos 
paiens cuidoient plus n i eust des nos 
que ceus qui mainent le charroi par dehors 
seure leur courent a merveilleus effors 
li quens bertran mist a sa bouche zz cor 
yy foiz le sonne et en grelle et en gros 
si que l oy le barnage repost 
enz es tonniaus ou il furent enclos 
as piez meismes en fierent les fonz hors 
espees nues des tonniaus saillent fors 
ja y avra des occis et des mors 
qui pert la teste mal bailli est le cors 
paiens s enfuient quar paour ont de mort 
li estour fu et perilleus et grans 
et la bataille et orrible et pesans 
quant paiens voient les cuvers soudians 
que trais furent ainssi faitierement 
as armes courent tost et isnellement 
paiens s adoubent maint et communaument 
en leur mesons et el haut mandement 
pour euls defendre se vont appareillant 
des ostiex issent les escuz mis avant 
zz gresle sonnent si se vont raliant 
atant es vous yy chevalier vaillant 
de la mesnie xm le sachant 
len leur amaine les destriers auferrant 
et il y montent tost et isnelement 
a leur cols pendent les forz escus pesans 
et en leur poinz les roiz espiez trenchans 
entre paiens s en vont hardiement 
monjoie escrient et derriere et devant 
cis pour leur vies se vont bien defendant 
quar la vile iert bien pueplee de gent 
touz sont paiens le cors dieu les cravent 
la veissiez un estour si tres grant 
tant hantes fraindre sus ces escuz pesas 
et desmaillier tant haubers jazarans 
tant trebuchier morz gesanz 
mal de celui qui eschapast vivanz 
que touz ne soient en la place mouranz 
d une fontaine n issist pas d eaue tant 
com il couroit par la vile de sanc 
li estour fu et merveilleus et fors 
fierent d espees a heudeures d or 
otran s enfuit qui paour ot de mort 
li quens xm le suit molt pres du dos 
si le retint par le mantel dehors 
puis li a dit hautement a yy moz 
' sez tu otran de quel gent sui provos 
de cele gent qui de dieu n ont confors 
quant les puis prendre a honte met leur cors 
saches de fi venu ies a ta mort 
quant cil l entent s en ot grant desconfor 
et dist xm a la chiere hardie 
' otran fel roy damedieu te maudie 
se tu ne croiz le filz sainte marie 
de cele teste n enporteras tu mie 
tout par mahon qui ne vaut une alye " 
et dist otran ' de ce ne sai que dire 
tant en ferai que mi ancoiseur firent 
par mahomet ce ne ferai ge mie 
onques mon pere a nul jour de sa vie 
ne crut en dieu n en sa loy n en s aie 
non ferai ge se mahon me beneie 
ne veull or pas avoir ma loy guerpie " 
quant l ot li quens a poi qu il ne marvie 
touz les degrez encontre val le tire 
francois s escrient ' otran quar di le mot 
se dieu veus croire s aide et son confort 
respit avras ce saches tu de mort " 
li quens xm s escria a esfort 
' yy dehaiz ait qui le proiera trop 
par un des estres le balancierent hors 
ainzqu il venist a terre fu il mort 
et apres lui en geterent yy hors 
qui se brisieret et les braz et les cols 
or ont francois la cite aquitee 
les hautes tours et la sale pavee 
vin et froment y truevent a charrees 
se en yy anz n en creust la denree 
n en iert la vile de noient afamee 
poise xm que noz francois n en sevent 
les yy francois qui dedenz la sale erent 
qui la tour orent par force conquestee 
sus el pales zz olifant sonnerent 
que l ont oy nos genz qui remes erent 
quant il l oirent forment s asseurerent 
a grant esploit adonques cheminerent 
tresques a nimes onques ne s arresterent 
quant il y vindrent grant joie demenerent 
et li vilain qui apres s en alerent 
qui leur charroi et leur bues demaderent 
sont preudomme onques ne lor veerent 
onc n i perdirent ancois y gaaignerent 
nostre francois molt tres bien les paerent 
du grant avoir que il y gaaignerent 
si que trestuit grandement s en loerent 
en leur contrees arrieres s en ralerent 
mes parmi france en va la renommee 
que dant xm a nimes conquestee 
a loeys la nouvele est contee 
li rois l entent grant joie en a menee 
dieu en aoure et la virge honoree 
