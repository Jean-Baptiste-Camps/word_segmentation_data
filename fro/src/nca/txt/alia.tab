voil faire per rime e per lioine 
del fil lo rei de macedoine 
en babiloine 
afrique e tire e sidoine 
tot lo mont mist en si grant aigoine 
qui ne le volt servir per son espoine 
pot garir ne l escuz ne la broine 
morir l estut que n i quist autr essoine 
quant xm li filz felips fu nez 
per molt granz signes fu li jors demostrez 
ceus mua totes ses calitez 
e luna perdirent lor clartez 
por poi ne fu li jors toz oscurez 
crolla la terre e se mut de toz lez 
plusors los fu granz la tempestez 
reis felis fu molt 
de cel enfant qui si fu demostrez 
ce signifie qu il sera molt senez 
e que li enfes conquerra mainc regnez 
quant xm nasqui en icel jor 
ot lui nasquirent yy fil de contor 
de macedoine del fe l empereor 
cil enfant furent de l ahe lor segnor 
manctes terres li conquistrent honor 
tuit lo servirent de gre e per amor 
por lui sofrirent e sei e dolor 
em babiloine en inde la maior 
en l aspre terre en la superior 
o li serpent li firent la paor 
li reis felis ot cel enfant molt ger 
d un de ses druz li a fait norricer 
olimpias em preia sa moller 
que laida fenne ne l atocher 
li petiz enfes aveit lo cur si fer 
que lait de fenne ne voleit alaiter 
ne la vianda desur son dei coster 
une pucele filla d un chivaler 
l estoveit paistra a un orin coller 
li enfes crut d ahe e d escient 
plus en yy anz qu autra ne fist en cent 
quantque il veit e quantque ot aprent 
losengeor ne prisa il nient 
ne sa parola plus que trespas de vent 
chivalers aime e honore forment 
quantque il a tot lor met em present 
tant per es larges ne prisa or ne argent 
les chivalers teneit toz a talent 
li reis felips quist a son fil doctors 
de tote grece eslist les yy mellors 
cil li aprenent des esteles les cors 
del firmament les soveirains trestors 
les yy planetes e les signes aucors 
e les yy arz e toz les granz autors 
d eschas de tables d esparvers e d ostors 
parler ot dames corteisament d amors 
de jugement sormonter jugeors 
bastir agait por prendre robeors 
quant li yy maistre l orent apris forment 
un en i ot de plus grant escient 
sur toz les autres sot cil d enchantement 
neptanebus ot non men escient 
per lo reaune o desient la gent 
que xm ert sis filz veirement 
plusor o distrent mas il ne fu nient 
li reis felis l engendra veirement 
pois l enpeinst xm d un mur au fundament 
pois l en pesa si n ot le cur dolent 
forment lo regreta mas ne valut nient 
tant crut li enfes qu il ot yy anz passez 
molt per fu proz e molt de grant beutez 
vars ot les oilz cume faucons muez 
tant per est fers de nul n est regardez 
gent ot lo cors e les flans ben mollez 
de totes genz esteit forment amez 
pris li corages d aler esbaneiez 
ben fu vestuz de dos pailes roez 
pois afubla un mantel de cendez 
ben val mil livres de deners moneez 
ot lui esteit de jovne gent asez 
de fil de contes e de filz d amirez 
qui tuit lo servent volenters e de grez 
chivaus lor dona e mulez sojornez 
un jor s alot desduire per un pre 
solz lo palais de la reial cite 
ot lui esteient yy yy danceus josté 
a sei apele festivon tolome 
cil dui esteient si dru e si privé 
fremir oit un chival engertré 
cuda oir lihon enchaené 
ses druz apele si lor a demandé 
ce que pot estra ne li sia celé 
danz tolomes parla premerament 
" sire " dist il " ne l celerai nient 
feus sia ja si unques vos en ment 
c est uns chivaus qui manjoe la gent 
de mareschaus a mangé plus de cent 
e cort plus tost qu acesmee de vent 
n a sonc d aveine d orge ne de froment 
pain cuit manjoe e beit vin e piment " 
ot le xm desrenge e destent 
enqui fera mostrer son hardiment 
" sire " dist xm " escolta ma raison 
d un tel chival poez oir lo son 
qui plus est fers que tigres ne lion 
grant a la gole de denz sembla dragon 
li reis felis quant pot prendre lairon 
il ne li fait autra dampnation 
mas au chival lo dona a livreison 
il l a plus tost geté en son goitron 
que yy lof n avreient un moton 
qui l dontera reis ert sens contencon 
per ma fei sire molt est fers li chivaus 
hunc en cest segle ne fu veuz itaus 
en une chartra lo tent tis peres enclaus 
vers lui nen ose abiter mareschaus 
toz les menjoe e les bons e les maus 
se yy yy homes i aveit ot tinaus 
ne l destreidrient il plus que fereit un chaus " 
ot le xm desrenge come faus 
demostrer volt com il sera vasaus 
en la chartra est bien enclos li chivaus 
qui plus est fers que nule riens charnaus 
en une tor le tent li reis enclaus 
en tot lo monde ne fu veuz si maus 
xm lo chetera de maus 
jusqu a petit le veira li chivaus 
quant a la chartra pot anceis avenir 
il ne trova qui l us osast ovrir 
fert a un mal les gons en fait sallir 
li fers chivaus vit son segnor venir 
les pez devant comenca a flatir 
baisa lo chef semblant fait de servir 
quant bucifal vit son segnor venir 
ce sachez ben paor ot de morir 
d ore en avant li covendra servir 
li reis l a fait molt richement norrir 
quant bucifal vit venir sun segnor 
baisa la testa grant semblant fait d amor 
e xm lo prist per grant vigor 
au gef li mist le frent qui fu faiz a monflor 
saut sur lo dos si s en eist de la tor 
dreit au palais en vint a l aumacor 
desfublez fu si ot gente color 
contra lui vindrent e duc e vavasor 
de bucifal lor vent si grant freor 
n en i ot nul qui n oust grant paor 
li plus ardiz vosist estra en um for 
par les degrez s en monta li vasaus 
dedesoz lui monta danz bucifaus 
fers fu li sires e fers fu li vasaus 
perme la sale tresvola come faus 
despecce tables e brisa eschamaus 
tuit li plusor fuient a lor ostaus 
ce lor est vis cent anz dura ciz maus 
li reis felis dit a ses seneschaus 
qu il lo defendent ot fuz e ot tinaus 
quant xm vit lo rei felipon 
en tel paor e en tel suspicon 
e de la sala fueient li baron 
nus d eus nen osa ester en la maison 
del fer chival desent sur un peiron 
per un fren d or lo rent a festivon 
cil lo tent plus que tigre ne leon 
n ert pas mervelle quar il sembla dragon 
li filz lo pere en a mis a raison 
ne laisera ne li demant un don 
xm en vint dreit a son pere au deis 
il li a dit " saus siez sire reis 
asez soi forz e soi jovnes e freis 
volet que sie chivalers o borgeis 
adobet mei a quise de greceis 
vostra reaume vol metra en defeis 
si vos ne l faites o tornera a sordeis 
respont li peres " dit avez que corteis " 
quant la novele en vint a la reine 
ele seeit dedevant sa cortine 
ensemble lei une bele meschine 
qui d un fil d or aveit lié sa crine 
el afubla un bon mantel hermine 
el est venue en la sale perrine 
quant veit son fil corteisement l encline 
apres li fu molt protchana veisine 
ele l embrace per desoz la peitrine 
de lui baiser en la boche ne fine 
quant l ot baisé e acolé assez 
" beus filz " dist ele " bona fussez nez 
per vos ert ben li fers chivaus dontez 
vostra deit estra sire si vos volez 
per vos ert ben li regnes governez 
yy avez e quatra meis passez 
il est ben dreiz que siez adobez 
desormais deivent pareistra voz bontez " 
respont li enfes " mere merciz e grez " 
li reis felis qui ne fu mie lent 
a la reina parla premerament 
" de vos reine vengent li vestiment 
de mei vendrunt li autra garniment 
vostra fil faites bagner astivement 
e sei doncel se bagnent epsament 
per soa amor en adoberai cent " 
quant l ot li enfes motes merciz l en rent 
il li encline del chef hastivement 
quant la reine oit lo rei parler 
fors de sa chambre fait les dras aporter 
pois si a fait aus donceus comander 
que bagner s augent la jus au port de mer 
li reis a fait les chivaus amener 
totes les armes lor a fait aporter 
e la reine a fait ses chivalers mander 
lor vestiment lor a fait aporter 
li doncel sallent quaus e anz en la mer 
si la fusez el pre soz la marine 
soz les degrez de la sale perrine 
lai veissez tanta pellice hermine 
tant bel bliaut e tanta pel martrine 
tant jovencel tanta bele meschine 
olimpias i esteit la reine 
d un vert samiz vestue e eschevie 
environ lei tendu une cortine 
qui plus reluist que cristaus ne verine 
ce esteit fait por oster la chaline 
si lai fusez soz la marine el pre 
desoz la sale tres au pe del degre 
lai veisez tant destrer enselé 
tant bon hauberc e tant escu cloé 
tant bon espee e tant brant aceré 
tant bel pitral e tant estre doré 
tant esperon a fin or nielé 
tot cist herneis esteient asemblé 
por les donceus qui n serunt adobé 
quant li donceil issirent de la mer 
les dras lor fait la reine aporter 
aus chamberllens les a fait despleier 
cil les lor portent sens nesun demander 
chascuns em prist por son cors conreer 
e la reine vait son fil atorner 
de cheres armes le fist ben afaiter 
son conestable a fait apres crier 
que la quintaine ne volt pas oblier 
que xm i ferra come ber 
quant xm fu bagnez e sis druz 
a une part s en est alez toz nuz 
uns chamberllens i est corranz venuz 
braies li porta e chaucons ben cosuz 
chauces de paile e solerez aguz 
e tolomes li est devant venuz 
e festivons sis amis e sis druz 
" sire " dist il " por quei n estes vestuz 
de la quintaine sunt cha li pel feruz 
men escient cha firunt es escuz " 
oez segnor l estoire per rime e per leoine 
d xm lo rei qui conquis garsedoine 
e tote espagne deciqu en babiloine 
molt per fu proz plus fist que charlemaine 
hunc tant ne fist li forz reis d alemaine 
molt fu proz xm e sa gent fu grifaine 
per unt que ele aut tot derumpeit e fraine 
des vergers e des blez fu perdu la gahaine 
dant tolomes l apele qui forment lo laideine 
" por quei n estes vestuz gentis reis de miceine 
cil vostra compagnon ferent en la quintaine 
je vos di veir beus sire fe que ge dei eleine 
je ne vos mentireie por tot l or de miceine " 
danz xm demanda sa chamise 
e la reine la li a el dos mise 
unques ne fu cosue ne reprise 
ovree fu sur l aiqua de tamise 
per haute mer en fu portee en frise 
au rei felipe cui ele fu promise 
or l a li enfes cui ele fu tramise 
ne poeit estra en nul lo meuz asise 
qui l a vestue cha sa char n ert malmise 
ne de luxure ne fera trop esprise 
sus sa chamisa a vestu un bliaut 
ben pot hom dire que yy livres d or vaut 
quar quatra fees le firent en un gaut 
sur babiloine el poi de monribaut 
sos cel n a home si hardi cha i aut 
uns enchanteres qui ot non rainbaut 
per grant enging fist aveir cel bliaut 
per un oisel c um apele girfaut 
qui l a vestu n a trop freit ne trop chaut 
desus vesti un pellicon hermine 
les goles furent d une beista marine 
qui fu trovee el lac sancte cristine 
panter a nom e luist plus que verine 
la gole ot roge e tota la peitrine 
e quant lions la veit si li encline 
qui l a sur sei si a tal medecine 
que cha n avra pel chanu en la crine 
pois afubla un bon mantel martrin 
qui fu cuverz d um paila costantin 
li reis felis l ot d un rei sairazin 
que il ocist au poi de montarbin 
ben vaut yy livres de fin or peitevin 
la reine le traist de son escrin 
son fil lo dona au nobile meschin 
hom qui lo porta n avra cha mal de vin 
tant n en set beivre au seir ni au matin 
olimpias li a centc un baldrei 
cha chivalers qui l a environ sei 
n ert abatuz ne honiz en tornei 
pois li a mis un tel anel au dei 
si com reconte cil cui ge ben en crei 
hom qui lo porte cha n avra trop grant sei 
monta li enfes sur un blanc palafrei 
e la reine lo conduist jusqu au rei 
quant au palais fu li enfes venuz 
del palafrei est a pe decenduz 
toz li barnages est encontra venuz 
plus de yy yy en i ot de chanuz 
e autretanz de jovenceus crenuz 
n i a celui ne li renda saluz 
" reau " s escrient " nostra reis est venuz " 
e xm s en est molt irascuz 
les deus en jura e les soes vertuz 
qui rei l apele cha ne sera sis druz 
" segnor baron por que m apelez rei 
quant ge de terre nen ai travers mon dei 
mas g en avrai encors si cum ge crei 
si deus garist les donceus que ci vei 
il me serunt ce cuit de bone fei 
je lor serai tes cum estra lor dei " 
quant ot ce dit si s aproisma del rei 
e il lo baisa si l asist joste sei 
remant la noise per la sala e l esfrei 
quant per la sale se turent li baron 
li reis felis mist son fil a raison 
" beus filz " dist il " molt as gente faicon 
ben te convint cil hermins pellicon 
remembre tei de la succecion 
que t estot faire vers daire lo felon " 
dist xm " a m il en sa prison 
ja ne porte je mais lance ne confanon 
si ne li tranche lo chef soz lo manton " 
dist li barnages " ciz a cur de baron 
quant per la sala se furent tuit teu 
danz xm a au rei respondu 
" pere " fait il " ne parlez del treu 
recreant furent tuit cil qui l unt rendu 
ja ne ge ne lance ne escu 
se ge mais n a vallisant un festu 
por sol itant cum il en a ou 
li trancherai le chef desor le bu " 
dist li barnaches " deus t em prest la vertu " 
forment s escrient li petit e li grant 
" dreiz empereres por quei demorés tant 
dona a ton fil armes a son talant 
si tu ne l fais devendrons sei comant 
de lui ferons e segnor e garant 
te gurpirons come rei recreant 
en une chartra te geterons devant " 
quant l ot li reis si se dreica en estant 
quant vit li reis sa maisnee privee 
por xm marie e tropblee 
de s armaure qui fu tant demoree 
passe avant vait li cencdre l espee 
qui fu forgee ultra la mer bethee 
une reine qui ot non pantalee 
qui en batalla en solt estra armee 
la li tramist per une soe fee 
sos cel n a home si en receit colee 
que gemais sie per nul home sanee 
auberc li done o enterine malla 
de l or d araiba fu tote la ventalle 
contra lui sunt tuit li autra coralle 
hunc ne fu hom por cui il face falle 
pois li presente l elme de cornualle 
li reis arcus l ot man jor en batalle 
poisque il la lace per desus la ventalle 
ne pot chaler qui fere ne qui malle 
cuverz esteit d une riche toalle 
li gentis reis a son ger fil lo balle 
escu li done de coste de peison 
la bocle fu a orfreis environ 
tres en meulo ot escri un lion 
ce signifie la ferte del baron 
il fu chadis au fortisme sanson 
qui lo dona au saive salemon 
cil lo tramist au fort rei felipon 
hunc en cest segle ne fu veuz si bon 
quant arme i ffert resort come bozon 
espe done li reis felis enpres 
uns hom i oust tot son fes 
la lance fu d un quarter de cipres 
li fer en fist li fevre au rei serces 
cha deus ne place que il forge 
sos cel n a home si n es feruz d esles 
sempres ne moire ainzque sia confes 
li reis felis e li macedones 
lo tolirent per force au rei serces 
en la batalla soz la cit de roes 
quant xm fu del tot adobez 
les esperons a en ses pez fermez 
li reis sis pere les li aveit donez 
de fin or furent a esmal nieslez 
hunc chivalers ne fu plus bel armez 
poez saver qu il fu ben conreez 
quant mangé orent li reis fait napes traire 
ec vos un mes de la cit de cesaire 
de nicholas qui s acorde a rei daire 
e si li manda guerre li voldra faire 
quant xm a oit lo contraire 
molt ferement en regarda sun paire 
e en apres li a dit son viaire 
" pere " dist il " done mei cest afaire 
cha des ne place que me veez mais maire 
si ne l oci o pendo come laire " 
li reis felis est levez del menger 
corteisement a dit au mesager 
" amis " dist il " pensez de l espleiter 
per tei voldrai a nicolas nuncer 
que ors li vol xm envier 
unc ne recut si corteis mesager 
ensemble lui irunt mi chivaler 
se il de lui ne me poent venger 
jemais vers mei n enn ost uns repairer " 
li reis felipes a oit lo mesage 
" beus filz " dist il " vos oez quel ultrage 
de nicolas qui tant est plens de rage 
molt prisa poi e tei e ton lignage 
tu iras a lui e menras mon barnage 
e mostreras iloc ton vasalage " 
e xm l en a dit son corage 
" per icel deu qui me fist a s image 
ne lo garra ne l escuz ne la targe 
que de son cors ne li face damage " 
danz xm fu de cel ost baners 
saut sur lo deis cum hom qui fu litgers 
neguns lions ne fu unques plus fers 
corteisement somont ses chivalers 
" segnors " fait il " dites aus escuers 
que tost vos augent amener les destrers 
or i parra qui ert bons chivalers " 
tuit li respondent " nos irons volenters " 
si lai fusez a l esir des degrez 
molt ousez debrisez les costez 
l uns empenc l autra come hom forsenez 
plus de quaranta en i ot de crevez 
l uns voleit estra devant l autra aprestez 
a dos cenz mila les a li reis esmez 
a son ger fil les a li reis livrez 
les grailes sonent de fin or adobez 
pois lor a dit " franc chivalers alez " 
li escuer se metent en l estree 
n i a celui qui n ait lance paree 
de bones armes luist tote la contree 
des escuers i ot grant asenblee 
xm chivauge desoz une valee 
environ lui sa maisnee privee 
quant vint la nuit qu orent fait lor jornee 
soz monterin herbergent en la pree 
a festivon fu l engarde livree 
il la fist ben jusqu a la matinee 
que li soleiz abati la rosee 
la nuit herbergent es prez soz monterin 
a l aube clere se metent el chemin 
lo jor encontrent un corteis pelerin 
ben resenblot a nobile meschin 
bliaut aveit d un paile costantin 
sur ses espalles geseient si bloi crin 
en sa main porte un baston pomerin 
quant xm lo veit lo chef enclin 
a une part lo trait fors del chemin 
dist xm " dun estes vos amis 
per ma fei sire de la cite de tyrs 
nes soi rei daire molt fui cha sis amis 
mesavint mei d un sen dru que ocis 
se ne fuisa ne fuse ore pas vis 
querant aloe un de ses enemis 
en penser ai a gaster son pais 
men escient ce est li reis felis 
por un treu que tos tens li a quis 
si lai pois traire meudre en ert li estris " 
dist xm " amis cum avez non 
per ma fei sire hom m apela sanson 
nes soi rei daire del meuz de sa maison 
mesavint mei que ocis un felon 
qui de mon pere aveit fait trahison 
fuiant m en vois dreit au rei felipon 
il a un fil qui xm a non 
se me pois metra en sa succeccion 
vers lo rei daire movrai grant contencon " 
dist xm " molt est proz e vassaus 
mas en quel lo fu enuit tis ostaus 
per ma fei sire en la cit nicolaus 
me herbercha uns de ses mareschaus 
quant vint au jor que il chanta li chaus 
per la citte ohi les mareschaus 
qui comandoent enseler les chivaus 
tota la genz i veneit des chasteus 
fors de la vila en vi toz pleins les vaus 
men escient vos alez encontr eus " 
dist xm " amis hunt il grant gent 
per ma fei sire il l unt grant verement 
je non sai pas lo nombre a escient 
mas ballez un bon chival corrent 
e unes armes qui sient a talent 
j es esmerai quar jo n en sai nient 
si lai m enveiés ge irai veirement 
unc nicolas ne garda sairement 
il est trahitra fei mentie epsament 
vers lui vodrai mostrer mon hardiment " 
danz xm li dona bon destrer 
fors bucifal n enn aveit nul tant cher 
totes les armes qui sunt a chivaler 
il geta jus lo baston de pomer 
saisist les armes e saut sur lo destrer 
quant il fu sus ben sembla chivaler 
gent ot lo cors e lo viaire fer 
dist xm " de vos faz mesager 
mas ors te por creance baiser " 
ce dist sansons " conoistrai vos premer " 
dist xm " molt es corteis sanson 
jemais vers tei ne celerai mon non 
c est xm fil le rei felipon 
a nicolas vol rendra gueherdon 
deu rei mon pere que gurpist sa rraison 
a lui irez e vos e festivon 
des ores vol que siez compagnon 
ce me diras nicolas sanson 
que n est pas ben que moirent tant baron 
per nos dos cors sia la contencon " 
li pro sanson quant il l oit parler 
unc ne se pot atenir de plorer 
" deus " dist sansons " te pos cha aorer 
de mon segnor que m as doné trover " 
desent a terre del correor destrer 
qu il lo voleit baiser e acoler 
e xm qui lo volt honorer 
desent a pe e fait que corteis ber 
qui les veist baiser e acoler 
de frans donceus li poust remembrer 
quant l ot baisé e acolé asez 
pois joist ses mains a lui s est commandez 
poist apela festivon son privé 
" alez " fait il " en la garda de de 
au creator siez vos commandé " 
ambedui sunt en lor chival monté 
tant chivaucherent qu il virent la cite 
quant a la cit sunt li doncel venu 
l ost nicolas virent defors issu 
e sun grant tref desuz un poi tendu 
devant son piz met chascuns son escu 
les espez baisent e pognent de vertu 
perme tot l ost en sunt au rei venu 
devant son tref o esteient si dru 
li mesager sunt a pe decendu 
sanson parole festivons s est teu 
li seneschaus son oste a coneu 
li seneschaus reconut lo meschin 
e dist au rei sempres en son latin 
" per ma fei sire ca vei un pelerin 
il but er ser a ma copa d or fin 
se li donai e pain e char e vin 
de mon ostal se leva oi matin 
ge l conois ben el paila costantin 
e a la teste o pendent si bloi crin 
il a changé son baston pomerin 
men escientre por cel espe fraisnin 
quique il seit ben sembla de franc lin " 
li proz sanson conut lo seneschal 
" sire " dist il " deus te porgart de mal 
ot tei manchai er ser a ton ostal 
e oi matin m en tornai tot un val 
ultra cel bois enz el chemin reial 
lai encontrai un nobila vasal 
c est xm qui m dona cest chival 
il n a mellor fors lo sen bocifal 
se nicolas li vol tenir estal 
batalla n ert unc ne veistes tal " 
quant nicolas a oi la raison 
" amis dunt es e coment avez non 
per ma fei sire hom m apela sanson 
nes soi rei daire del meuz de sa meison 
qui m a chaicé per malvaisa achaison 
or me soi pris a un noble baron 
c est xm filz lo rei felipon 
per mei te manda e per mon compagnon 
de la batalla seit en t eslicion 
gent contra gent o ton cors contre l son " 
respont li reis " or oi ardi guiton 
per deu sansons molt per es enuiere 
per ma citte passas er come lerre 
yy citez vi tenir a ton pere 
il est mis uncles je fui filz de son frere 
mis cosins es ben deis estra aiuere 
e xm fu filz d un enchantere 
gurpis lo fil de la pute de mere 
pois te menrai a daire l enperere " 
respont sansons " reis per es parlere 
par de dan reis molt avez dit grant falle 
vostra consel ne pris une mealle 
nen est pas dreiz que a mon segnor falle 
per dreit nient querez la desevralle 
mas faites sus traire ceste rencalle 
il est toz prez que vostra cors asalle " 
respont li reis " n est pas bens que len falle 
se xm vent vers mei en batalle 
ne l defendra ni escuz ne ventalle 
que tot ne l fenda entrosqu en la coralle 
l oz xm seit lai oltra passee 
e li men seient de de cai en la pree 
soz le pin seit la batalle fermee 
quar xm meine trop grant potnee 
se il del premer cop eschape de m espee 
ne pris ma force une pome paree 
ben porra dira ne val une tostee 
trop per es jovnes issuz de sa contree " 
quant l ot sansons por poi ne traist s espee 
" fous reis " fait il " molt poez menacer 
vostra menace ne pris mie un dener 
quant vos verrez xm au vis fer 
plus lo crendrez que aloe esparver 
or vent li jors qu il se voldra venger 
qu il vos toldra la corona d or mer " 
a icest mot si sunt pris li destrer 
per les estres montent li chivaler 
tant chivaugerent li corteis mesager 
que a lor gent vindrent a l arberger 
quant li mesage sunt venu a lor gent 
li proz sansons del bon destrer desent 
e festivons sis companz epsament 
a une part auques secreement 
o xm firent lor parlement 
que dux que contes i ot bien plus de cent 
e dist au rei molt afaiteament 
" per ma fei sire nicolas vos atent 
de la batalla n eschiva il nient 
per voz dos cors sera men escient " 
li proz sansons reparla en greceis 
" per ma fei sire encors dist il sordeis 
que trop es jovnes issuz de ton paeis 
e estes fous e fera vos ce peis 
s a lui jostez per vos dos el chaumeis 
cha de son cop n eschaperez anceis 
trosque li jors vos semblera treis meis " 
dist xm " or oi vilain corteis 
per icel deu de cui ge tenc mes leis 
j en conquereie de tes quaranta e treis " 
a icest mot hunt lor consel finé 
la nuit herbergent li baron per lo pre 
jusqu au matin que parut la clarte 
sonent li graisla au gemin sunt entré 
tant chivaugerent li chivaler prové 
que de cesaire virent la fort cite 
l ost nicolas defors tot asemblé 
le rei meisme suz lo pin adobé 
prest de batalle e de son ost sevré 
quant xm vit lo rei adobé 
fremist e jure a guise de desve 
e festivon cui il l ot commandé 
d un vert samit son bon auberc foré 
o un cisel menuement ovré 
danz xm l a en son dos geté 
e la ventalle li latcent si privé 
pois lacce l eume qui vaut une citte 
sol li jargonce del cercle d or listé 
reluseit plus que chasteus enbrasé 
l espee prent si la cenc a sa guise 
desor l auberc sur la pellice grise 
quant plus l estrenc sis ardimez aguise 
ela fu cha au fort reibaut de frise 
molt a duré unques ne fu malmise 
cent anz e plus fu en un sarco mise 
reis nicolas vit mal la guerre enprise 
morz ert e pris si vent en la devise 
ne l defendra ni escuz ni chemise 
elme ne brogne qui sur lui seit asisse 
que tot ne l fende deciqu en la peitrise 
au col li pendent un fort escu bocler 
desuz ert volt d un grant peison de mer 
daufin lo claiment cil qui sevent nommer 
grant joie meine quant veit l aiqua trobler 
li enchanteres qui fist les os joster 
ot l or d araibe sarcir e treschiter 
per nigromance les i fist acobler 
e cil lo prent qui cuda surmonter 
totes les genz o il pensa abiter 
antigonus bucifal li ameine 
un bon destrer unc ne mancha d aveine 
engendrez fu en l isle de miceine 
d un olifant e d une dromedaine 
yy anz e plus lo fist norrir en laine 
li reis felis l en traist a molt grant peine 
la sele fu de l os d une batleine 
e cel i monta qui l tint en son domeine 
quant il fu sus un saut fist per l areine 
plus esnist cler que ne chanta sereine 
nicolas est entrez en molt mala setmaine 
oi est li jors venuz qu il en avra estreine 
quant nicolas vit lo rei adobei 
a ses homes parole si lor dit en segrei 
que cha nus d eus mal apres sei 
oniz sereit si emfrandreit sa lei 
baisa sa lance met l escu devant sei 
e xm vint vers lui a desrei 
lance baisee lo confanon d esplei 
de grant vertu se ferent li dui rei 
danz nicolas l a premeiran feru 
desoz la bocle tres enmi sun escu 
per bres e per mesages quant daires ot apris 
que xm s est de la guerre antramis 
per trestotes ses terres enveie ses corlis 
e manda toz ses homes que ben seit chascuns fis 
cil qui o ert a lui entrosqu a yy dis 
qu il em perdra les menbres ne l en sereit aidis 
li ors ne li argenz que ot semiramis 
e quant ot asemblé la gent devers tigris 
si ot yy itant genz qu xm n ot gris 
mas por co fu oniz e a la mort aquis 
qu aus filz de ses garcons aveit son consel mis 
donees gentis fennes e es onors asis 
cil li unt si son regne afolé e malmis 
les vilains confunduz e les borgeis enquis 
ceus qui ne se rehement en menoent toz pris 
a lor mollers en unt molt grant aveir tramis 
les povres chivalers ceus per teneit si vis 
qu asez sunt plus dolent que se il fusant pris 
e huntes e contraires hunt tant fait aus gentis 
n a home en sa contree ne li seit enemis 
e quant vent au besong sur l aiqua de gangis 
a dit li uns a l autra " cha n ait sanc paradis 
qui por malvais segnor se lait nafrer el vis 
ne qui n receit colee desur son escu bis 
combatent sei li sers dunt il a fait marquis 
qui noz avers nos tolent e tenent por chaitis 
cha cil n avra terre qui nos en face pis " 
or s en torna chascuns tot dreit en son pais 
daires remest el champ come hom aidis 
veit en aler les seus si s en torna fuidis 
e a dit a ses homes " cest mal m avez vos quis 
tant lor avez fait tort e desur eus enquis 
n a baron en ma terre ne me seit enemis 
asez lo me mostrerent hunc dreit ne lor en fis 
or m en peisa forment tart est li repentis 
de vos me vencherai si n pois estordre vis " 
daires fait sa besogna quant il ot ordenee 
molt per i ot grant masse de la gent desfaee 
quant il furent ensens e l ost fu asemblee 
ensi cume li reis l ot somose e ordenee 
molt en i ot petit que son cors ne agree 
e deus tant bele lance i fu lo jor mostree 
clers fu li jors e beus e gente l avespree 
des riches armes luist trestote la contree 
tant bon destrer esnis per icele contree 
tant bon hauberc tante sele doree 
de la gent daire i ot grant asemblee 
aus povres chivalers a tolut lor soldee 
ce fu le meis d avril un poi devant l essue 
qu xm li reis a sa gent esmoue 
por aler desur daire a la teste chanue 
grant fu la gent qui lo jor fu moue 
morz sera reis daire sens nulla retenue 
sur l aiqua de gangis la unt tenue 
xm chivaucha sur la mule crenue 
molt ot gent cors fere l esgardeure 
grant paor a cil qui veit sa figure 
li chivaler chivaugent la petite ambblaure 
la terre daire ert tote confondue 
portent li chivaler falcon de terce mue 
e girfaus ben muez e faucs de quinte mue 
sur l aiqua de gangis la riviere hunt tenue 
ne remant sur la rive cigne ne bone grue 
que ne seit des faucons e prisa e retenue 
xm chivaucha qui molt fort s esvertue 
totes les terres depecé e fondue 
perdue est la bleve e la grant semeure 
les vignes sunt gastees e tote derompue 
totes les genz des vignes a la cite s en fue 
por la paor de l ost qui si fere est moue 
li reis vait a sojor ne vol la gent menue 
travaller ne lasser quar tost l oust perdue 
tant la mena soef qu ele s est embatue 
en la terre au rei por qu ela ert moue 
totes les viles arses e la gent confondue 
e poises que l ost fu en la terre ferue 
gasterent la contree qui molt esteit remplue 
de tot lo ben del mont e garnie e vestue 
xm chivauge tot sa grant amblaure 
prenent pain e froment e farine molue 
or e argent e dras e monee batue 
vin veil e char salee o seit o cuite o crue 
rren qu il vollent aveir ne lor es contendue 
dos cittez li unt arses e la terce fundue 
per unt queque il augent la terre est confondue 
daires ot la novele quant il l ot entendue 
fremist e devint ners e toz li sans li mue 
de mautalant a si la parole perdue 
que il ne pot parler plus c une beste mue 
anz art d ire e esprent e la char li tressue 
e quant l ardors li fu un poi recorreue 
si se dreice em pez por la mesavenue 
il tire e depeile sa grant barba crenue 
molt per a grant dolor de la descovenue 
entrosqu a quatre jors avra tel avencture 
unc tes ne vint a home per sa mesavencture 
daires tramet ses homes au fort rei xm 
e cil i sunt alé qui ne l osent ofendre 
e sunt venu au rei per main a un divendre 
nuncent li la batalle si daire ouse atendre 
deciqu a quince dis pensa de lui defendre 
ice li manda ben sens noise e sens bestende 
ben li sera mester qu il se poise defendre 
tuit lo verrunt sens falle e sens defense 
que daires a juré que se il lo pot prendre 
qu il li fera lo col a une art estendre 
e menaca ses homes que ger lor cuda vendre 
sa terre que il gastent e tes sosdees rendre 
que non n eschapera li maires ne li mandre 
se co est qu xm l ose en batalle atendre 
per bres e per mesages quant daires ot apris 
xm s esteit de la guerre antramis 
per trestotes ses terres enveie ses corlis 
e manda a toz ses homes que ben seit chascuns 
cil qui no o ert a lui entrosqu a yy dis 
qu il en perdra les membres ne l en sereit plaidis 
li ors ne li argenz que ot semiramis 
e quant ot asemblé la gent devers tygris 
si ot yy tant gent qu xm n ot gris 
mas por co fu vencuz e sis regnes conquis 
desque daires sot bien que il est veritez 
que li nois et li cris de la guerre ert levés 
il l a mandé en inde per ses bries saielés 
que ses hom xm s est vers lui revelés 
porus viegne en s aie ab de ses privés 
uns non i venra qui no seit bien loés 
il avra a son os si n iert aseurés 
quatre yy yy sols de diners moneés 
les armes xm qui est molt forsenés 
li donra il trestotes ainsque mais soit passés 
e bucifal avoc qui tant per est loés 
' honiz s est li quant ab moi s est meslés 
ne l garira ja vile ne chastels ne cites 
que ja ne l suia tantqu il ert desiretés " 
li mes li dist a boche qui les bries ot portés 
que se il y aloit qu il sereit foletés 
quar tant est xm pleins de rage e desvés 
que il ira sor lui ja nonn iert retorniés 
porus ot la novele si n est molt esfreés 
qui li donast tot l or de quarante cites 
que il n alast en lai o il estoit mandés 
en la fin de sa terre a ses homes mandés 
e fu bien de bataille garnis et conreés 
quar xm crient qu il intre en ses regnes 
desque daires sot bien porus venir ne volt 
per trestote sa terre toz ses mandoit 
mas si estoit hais que nuils hom ne l amoit 
por ses cuilvers felons que desur els posoit 
por quant si ot tant homes de cels qu il ajostoit 
trente mile en ot plus qu il de griois n avoit 
va encontre xm com il plus tost pooit 
e quant vint al besoing l uns l autre regardoit 
e dient tuit ensamble ' musart somes perfoit 
qui somes ot xm qui nos deseritoit 
quar quant us de ses sers am nos se corezoit 
por poi ne nos batoit e bien nos laidioit 
cil qui honis estoit quant xm le mostroit 
il l oit volentiers e tres bien l escoltoit 
ja cil dreit n en eust qui del sers se clamoit " 
chascuns baisse sa lance en son pais tornoit 
xm voit qu il s en tornent a poi ne forsenoit 
e a dit a ses sers ' garzon vos m avez mort 
mi home me gurpissent tant lor avez fait tor " 
uns soldaers li dist qui ot lui s en alot 
que a tort estoit reis et bien pas nen errot 
sur ses gentils homes ses cuilvers aposot 
pire est erguoils de sers que nus veris ne sot 
nuils hom ne l doit ja creire quar en la fin dezoit 
xm jure ses des cels que il miels amoit 
que d el se vengera s el vif en estor soit 
zo que daires a dit liabatanas oit 
e belfal ses compaing qui tres bien l escoltot 
ambedui li gloton chascus d els le haot 
en le fuge l ocient por zo qu il s menazot 
desque xm sot bien qu il ert a mort nafrez 
il manda xm per un de ses privez 
qu il le viegne veoir ainsqu il soit desviés 
li rois fist que gentis corant i est alés 
' sire " zo li dist xm ' un petit m entendés 
de zo que venuz estes vos rent mercis e gres 
une fille ai molt bele a moiller la prendés 
por li vos servira trestoz mos parentes 
lor cors e lor avors vos iert abandonés 
ne creés vos cuilverz ne ne vos i fiés 
los miens que ja avoie essauciés e levés 
a dolor me funt vivre si com veir poés 
si farunt vos li vostre se ne vos y gardés 
sire " ce li dist daires ' ne vos en quer mentir 
de zo que venus estes ai ja tot mon desir 
ne vos chalt vos cuilverz desor vos a tenir 
ja ne joirés de re que vos puissent tollir 
li mien que ja voloie essaucier e tenir 
a dolor me funt vivre e ma vie fenir 
quant il m ourent navrei si pristrent a fuir 
por la dolor des plaies que moi estut sofrir 
ainc n en poi un tot sol conoistre ne choisir " 
por la mor qui l anguoise a jetei un sospir 
l arme s en est alee li cors prist a nercir 
xm le rove come roi sepelir 
quar seit qu om le doit faire e plaindre e costeir 
' segnors " fait xm ' avenuz m est genz quos 
cil qui xm unt ocis m unt mis en grant repos 
e m onor acrute e essaucié mon los 
qui hor le gehiroit ne feroit pas que fos 
ja del linatge xm ne seroit uns si os 
si re li mesfasoit ne l tormentasse a clos 
es braz avrunt onicles et torques a lor cos 
e leverai plus haut cuiqu en poist ne qui gros 
home de ma compaigne tant sache avoir grant los " 
quant li serf unt oi la parole le rei 
devant lui sunt venu dit li unt en secroi 
' sire nos l avons mort si l t afiuns per foi 
mais bien voluns que saches que fait l avons por toi 
seignor " fait xm ' or estez un poi coi 
quant vostre seignor lige avez ocis por moi 
segunt vostre servize le guerredon vos doi 
de rien que promis aie nen efraindrai ma loi 
quar torcles e onicles avrés si cum ja croi 
de vos lever en halt ferai prendre conroi " 
li reis fait apeler xm e clincon 
avoc els sunt venu li autre copaignon 
' seignor " fait xm ' entendét ma raison 
ambedos ces cuilverz me metez en prison 
xm lor seignor litge un mort en traison 
por co que fait li unt en murdre e a lairon 
ne l osoient gehir li traitor garcon 
quant jo por lor conoistre lor promis gaerdon 
segunt le lor servise avront por veir le don 
quar torques e onicles avront il a bandon 
e leverai plus halt quiqu en poist ne qui non 
que home de ma copaigne tant sache avoir alt non 
por zo que ma parole n ait puint de mesprison 
les bras en lou d onicles de cordes les lion 
les ars en lou de torques es cols lor pauserons 
e por l onor en alt a forches les pendron " 
lai o xm fu morz tres dedevant ses portes 
les fait li reis mener a dous de ses coortes 
les braz en luc d onicles lor fait lier de cordes 
e environ les cols les hars en lo de torques 
amunt es hautes forches les fait traire a roortes 
sor l eve de gangis dunt les rives sunt tortes 
fait sebelir les chars des glotos qui sunt mortes 
quant ensi ot li reis destruiz les traitors 
e tormentés a forches e fait tels deshonors 
de per totes las terres a mandé les doctors 
' seignor " fait xm ' or me rendez les tors 
les chastels e les viles les cites e les bors 
e ja vos recrestrai a trestoz vos honors " 
cil le funt volentiers qui orent grans paors 
e il comanda estre cel que lui plaist segurs 
ce fu el mes de mai qu il se sunt combatu 
alixandres li rois ot xm en champ vencu 
quant ot en son domeine lo regne retenu 
ses privez y ordeine tes com ses plaisirs fu 
qui per tot oriant li cuillent sen treu 
set jors unt sojorné a l huime sunt meu 
a l issir del uiuois sunt en inde venu 
porus en estoit rois uns hom de grant vertu 
e ot soi mandé toz cels de galeru 
deciqu en ethiope n ot home remasu 
garimandois i vinrent qui por le chaut vont nu 
grans quatorze lies en sunt li champ vestu 
ja ne remanra mais si avra colp feru 
porus ot une fille qu il aveit molt gardee 
por zo la teneit chiere e avoit molt amee 
que sa meire en fu morte le jor qu ele fu nee 
voit la gent de sa terre por la guerre esfree 
ne set cui la comant crient qu ela li soit robee 
quar se yl la perdoit qu ela i fust trovee 
desque li greu l avroient vilment seroit menee 
jamais segnor n avroit si seroit avilee 
quandace la reine qui estoit sa privee 
mande que a lui viegne per charte saelee 
e cele i vint molt tost garnie e conree 
ot cinc zens chivalers del meils de sa contree 
molt grant avoir li charge si li a presentee 
dunc se part de sa fille per itel destinee 
c onques puis ne le vit qu ela en fu menee 
porus tent altre part e tost l ot obliee 
li greu sunt aprochié li guerre est afilee 
jamais sens grant damage no la verés finee 
molt per est granz la genz que porus ajostot 
unques rois d orient plus grande ne tenoit 
a grant esforz i vint qui unques plus l amoit 
entre les nient somons e cels que il mandoit 
yy mil en i ot e plus que des griois n avoit 
quant li beste movoit qui un de cels portoit 
deu avoit a garant qui d eloc eschapoit 
de ceus qui pois viendrent n es hom qui numbre en die 
des chivalers de parte e de cels de sulie 
qui la erent alé querre chivalerie 
que il n i a celui qui n ait targe florie 
e bon chival corrant e broine a or sarcie 
e espee trenchant e elme de surie 
xm les voit tot zo tient a folie 
e a dit a ses homes ' ne vos esmaiés mie 
cela gens que veés n est puint amanevie 
ja un point ne tendra se bien est envaie 
de l or et de l argent qui per ce val formie 
sera riches clamés toz les jor de sa vie 
qui bien le conquerra o l espee forbie 
le matin en irons quant l albe ert esclarcie " 
quant l ot emenedus ne puet muer ne rie 
a l auba aparaisant sunt d ambes parz levé 
e seignent lor espees del trestot sunt armé 
or furent de bataille garni e conreé 
quarante dous eschieles a li rois ordené 
tote la primerrane commanda ariste 
la seconde philote le tierce tholome 
a chascune des altres a bon conduit doné 
dan clin e a filote a li rois commandé 
que quant porus ert fors ab trestot son barne 
que cil a pe se metent entr els e la cipte 
devant la gelde anent mil chivaler armé 
que non tornent arriere persant e feliste 
ne negus de cels d inde quant il ierent lassé 
molt per fu grans li presse quant il furent josté 
debrisé sunt li ort e cil vergie quassé 
esterpees ces vignes e abatu li ble 
la poussés veir tant escu estroé 
tant ausberc desconfit tant elme esquartelé 
tant riche chivaler del tot desafeltré 
e tant poin e tant pie per la terre colpé 
en lor sanc se toelent cil chivalier navré 
garimandois s esmaient quar trop sunt agrevé 
por la paor qu il unt s en sunt fuiant torné 
li bataille fu forz et li gens fu grifaine 
ne tornent per ce liu tot ne l pecoit e fragne 
des vignes et de blez est perdue l ovragne 
cil de perse s en fuient tot dreit a la montaigne 
xm les siut ot se ruiste compaigne 
la poussiés veir tant mort per le champaigne 
del sanc et des cerveles fu quoverte li plaigne 
porus voit le damage e le mal qui egragne 
volentiers s en fuisist quar no set com remaigne 
maldit le roi de qui sa gent li mahaigne 
en pieze n iert mais jors que de sui ne se plaigne 
sa citei a perdue sens nuille recovragne 
li gre dient soent ' zi a mala bargagne " 
eminedus fu proz e fu nez de valterne 
n ot meillor chivaler dosqu en fine posterne 
e sist el chival noir c om apele pierne 
xm lo tramist lo princes de salerne 
o l eschiele des gres qu il conduist e chaele 
el cuer de la bataille vait ferir oliferne 
rois fu de la montagne entre bise e galerne 
emenedus le fiert qui de rien ne l esperne 
ne li valt ses escuz le fun d une lanterne 
son ausberc li detrenche qui fu fais a lierne 
permi le cors li met l ensegne de palerne 
si que mort lo trebuche lez une viez cisterne 
sichen de valebron vit oliferne mort 
il broche le destrier lo gonfanon destort 
en l escu de quartier vait ferir licanort 
si que l aste pezoie qui ert de sicamort 
filotes li traverse si l a feru si fort 
que jambes reversees l abati en un ort 
li chivaus fu braidis arerre s en resort 
porus puint al travers qui li fait tel confort 
ne laisse por les greus que tres lui ne l en port 
e fui ensanble ot lui abiuz de gomort 
asael sest armez desur un chival ros 
n encontre chivaler ne l face angoissos 
porus le vait ferir quant sichen ot rescos 
epeint l a per vertu del destrier le fait blos 
del margaz u il siet fu ses elmes terros 
de meisme la puinte fiert joas l orgoillos 
e d ambedous las hanstes volent amont li tros 
que jambes reversees s abatent en l erbos 
li chivaus joas fu jovnes e estorcors 
sas rennes trainant s en vait tot un perros 
il resaillient en pies iré e 
ot les brans acerins se fierent corrozos 
abiuz de gomort qui s depart ambedos 
i vint molt tost poignant el destrier arbrioz 
porun rent son chival qui n estoit besoignos 
amdui se sunt torné e joas remeist sos 
moab uns reis de frise sist sur une gazele 
qui plus cort de ravine que novele arondele 
vait ferir tholome qui les altres chapdele 
en l escu de son col que tot le desancele 
e tholome fiert lui en l escu de muele 
desoz la bocle a or le frain e eschantele 
e l ausberc de son dos desmaille e desclavele 
que tres permi le cors li conduist l alamele 
as doilles de l espee en a trait la boele 
que mort l a trestorné desoz l erbe novele 
moab ot un nevo de novel adobé 
unques en nuille terre ne vi plus bel armé 
emenedap l apelent persant e philiste 
quant vit morir son uncle moab le fil dare 
o no fu pas merveille s il ot cuer troblé 
e sist el chival blanc qui fu destre criné 
pluss tost cort de ravine quant il l a esfreé 
que falcs apres l aloe quant li fams l a grevé 
si lorain e ses armes valent une cite 
ses aubers fu letgiers si ot molt grant clarte 
li escuz de son col estoit d or toz listé 
janbers li tors li dist per tote verite 
que valt ses conrois une grant irite 
l asta de son espie fu d un fraisne plané 
en sum ot un penon d un vert paile roé 
e puint entre ls dos rencs lo blanche afilé 
a haute vois escrie dan clin e tholome 
un d els demande joste quar molt l a desiré 
quant tholome l entent grant joie en a mené 
le chef de l auferant a vers lui trestorné 
e a brandi la hanste de l espie novelé 
e fiert emenadap sor son escu listé 
desoz la bocle d or li a frait e troé 
e l ausberc de son dos desrot et desciré 
que tres permi le cors li a le fer boté 
tote plaine se hanste l a jus acraventé 
emenedap salt sus trait le brant aceré 
vait ferir tholome sor son escu listé 
per l arzon de devant a le colp avalé 
le colp de l auferant li a permi colpé 
tholome chiet a terre del destrier abrivé 
li vasals resalt sus quant se sent aterré 
e a traite l espee al puin d or afiné 
si fiert emenedap sor son elme gemmé 
que le flors e les pieres en a acravanté 
per entrodous espalles a le colp avalé 
que la teste ot tot l elme a fait voler el pre 
xm l esgarde qui forment l a loé 
ainc per un chivaler ne vi tel colp doné 
per la renne li trait un blanchet pomelé 
e tholome i monte per son estrie doré 
ne sai que vos alasse tote jor acontant 
o aus joste xm a l albe aparissant 
aains passa miesdis qu il unques fu issant 
sadeus un rois da parches sor sen chival corrant 
alait per la bataille sa lance brandissant 
macedonois e greus vait molt afebloiant 
xm le voit toz teins de maltalant 
il broche bucifal si traist l escu avant 
de l espee qu il porte li done un colp molt grant 
li escuz de son col ne li valu un gant 
de l ausberc qu ot vestu no il pot avoir garant 
lo piz e la coraille li vait tot deronpant 
enpeint l a per vertu mort l abat a itant 
si com li rois s en torne ec vos sadoc pognant 
son dol cuida vengier mas ne li valu naiant 
sados vint d oltra egipte reis fu de salamandre 
en son ausberc detriés vait ferir xm 
si que l anste pezoie qui ert de solimendre 
eumenedus fiert lui qui sist el cheval d andre 
si que l elme li trenche qui fu al roi isandre 
le sanc e le cervele en fait a terre espandre 
sidrac de babiloine sist sur un auferant 
ot tholome vait joindre si vait esperonant 
dan clins li fils carduit le fiert en trespassant 
si que l elme li trencha e le cervele espant 
per la renne saisist lo bon chival corrant 
si l a rendu joab qui besoig en ot grant 
porus voit sa compaigne qui molt vait deronpant 
e les greus qui s ocient e qu els vont enchauzant 
de torner a le vile ne fait negun semblant 
tot droit as deserz d inde s en est tornés fuiant 
eschac y ot tel pris unques ne vi tant grant 
quar retenu il furent quatre cent olifant 
qui portoient les li archier erant 
astarot de nubie veit que porus s en vait 
de torner a la vile negun semblant ne fait 
il escrie s ensegne a una part le trait 
unques de toz ses homes ne pot 
a un vassal des greus vait doner tan grant 
que l escu de son col li a percié e frait 
tres enmi la poitrine son gonfano li lait 
asterot oltre passe e cil chiet el garait 
e tholome l esgarde de la o il s estait 
a malvais se tendra s ensi aler l en laist 
astarot de nubie ne fine ne ne cesse 
quatorz chivalers lor a mort en la presse 
si que de tos ses homes un tot sol non i lesse 
tolome puint encontre vers asterot s eslesse 
si fort le fiert sus l elme que tot li fent e plesse 
mal ait quanque asteroz s en muet ne ne s en besse 
por tholome ferir chascuns d els s en rapresse 
ot les branz acerins li donent tel confesse 
senpres fust afolés quant le siut clins d aresse 
il e si compagnon l en traent de la presse 
quant clins vit xm qui ert en tel trepel 
ne que dous compagnons n avoit ensamble o soi 
por tholome rescorre pognent tuit a desroi 
ot les brans acerins les metent en esfroi 
si lor unt abatu l orgoil e le boffoi 
n i a celui de vivre sache negun conroi 
li chival s en vunt oltre tres permi le tornoi 
astarot vit ses homes qui gisen el sablon 
e sset que ja per els n avra rescossion 
il fu forment navrés el piz sos le menton 
e del senestre lez ot trenché un braon 
ne vos merveillés pas se il quist garison 
trestot dreit a le vile s en fuit a esperon 
dons tholome l enchauce e si trei compagnon 
plus s en fuit devant els iriés per le sablon 
c une fors arbaleste ne traisist un bolzon 
tholome dist as suens ' quar nos en retornon 
trop nos est eslongiés jamais ne l bailleron " 
quant areire revindrent tot le petit treton 
fu li chans toz vencus e livrés a bandon 
qu anc pois n i ot feru d arme ne de baston 
quant vit li magnes reis que li chans fu vencuz 
la cite prent per force el palais est venuz 
les portes sunt d ivoire unques n i fu nus fuz 
per totes les pareis est li fins or batuz 
ens entre li rois o trente de ses druz 
e ai trente pilers tels de fin or veuz 
que por bien esmerer fu trente fez fonduz 
' des " dist li maines rois ' dont est cis ors venuz 
e aisi grans avers un fu aconseuz 
per lo mien escient il est del cel pleuz 
quant del fin or d araibe que zai ens est moluz 
puet om faire massiz yy mil escuz 
qui or voldra avoir por qu est il onques muz 
ja l en donrai ja tant jamais n iert confunduz " 
quant xm ot lo palais principal 
por parler a ses homes s arestut el portal 
per un chivaler mande lo maistre seneschal 
celui qui est a pie mentent lo a chival 
e a fait livraison a chascun a l ostal 
ens en entra li rois avant met bucifal 
a un piler l arenna joste le dois reial 
al chep de cele table ot une chambre ital 
la dedens sunt temprei li baing esperital 
li balsmes qui vient i cort per un chanal 
unques des ne fist mie de cel home charnal 
se il puet bagnier un sol jor a jornal 
jamais en son vivant sente dolor ni mal 
li chaelit qu i sunt ne sunt pas de metal 
anzois sunt de fin or entaillé a cristal 
chascun des pecols a fermé un esmal 
qui plus cler reflamboient que ne funt estaval 
au chef de cele chambre si ot un sozterrin 
qui ls meine a une troille qui fu faite d or fin 
d ethiope le firent trei fevre barbarin 
si com lor enditerent quatre clerc sarrazin 
tote l ovre qu i est fu taillé en ermin 
d ebene sunt les forques li chebro cipresin 
de fin or sunt les foille de cristal li ressin 
entaillé a esmals per merveillos engin 
e cuide qui ls esgarde tuit soient plein de vin 
quant ot asset la trille esgardee e joisie 
va entor le palais tote une erbose vie 
quar veir volt de l ovre com ert fors establie 
unques des ne fist arbre d or n i soit entallie 
ne maneire d oisel n i soit a or sartie 
es ungles unt onors e es bes margeries 
per un us est entrez en la botellerie 
de mil et set cens nes le trova si garnie 
poi en i a d argent tote l ovre est cancie 
bien a passé trente anz c une n en fust emplie 
d iloc s en est venus en le mahosmarie 
des ymages des des trova grant establie 
quar il non i a nuille ne soit grans e formie 
que ne soit de fin or massice e emplastie 
chascuns tint un vassel d our u un sacrifie 
' des " dist li maignes rois ' com faite manentie 
com ert puissans li sire qui zo avoit en baillie 
quar tote la terre qui en est desertie 
si com li mers le clot qui environ tornie 
de l or qui zai ens est puet estre replenie " 
lors sojorne xm molt fu granz sis barnez 
de lui ne fu a dire negune richetes 
a l albe aparissant fu primeirans levés 
prist treis mile somiers d or e d argent trossés 
tant en done a ses homes qu a chascun fu ases 
ainsqu il soient tuit fors fu li soleils levés 
qui reluist els escuz de fin or adobés 
els ausbers jazerans e es elmes gemmés 
grans quatorze lees en vait luin li clartes 
del joi que ot li rois si s en est arestés 
puis fait soner un graisle si ls a toz asemblés 
quant aunés les ot si s a toz marciés 
' mi home macedoine molt vos ai ahaniés 
e criem qu il vos anuit que tant vos ai menés 
faitas m avez batailles e conquis mains regnes 
zo fait vostre vertus e vostra grans bontes 
que de totes las terres sui rois des rois clamés 
bien le me dist mes cuers si sai qu est verites 
s un petit de trevail por mei sufrir volés 
porun me porrés prendre s un petit vos hastés 
ainsqu il soit a ses homes es desers d inde entrés " 
zo respondent si home ' si com vos commandés 
ne l set garir desers ne mares ni fertes 
les esclos ne siuuns se vos conduit avés " 
quant vit li magnes reis sa gent entalentee 
de sa volonte faire si com l a en pensee 
plus tost qu il unques pot l a quatre jors menee 
en caspes sunt venu a la quinta jornee 
si l a de trestot bien si plantiva trovee 
que tote icele gent tint a boneuree 
por zo volt que li terre li soit abandonee 
a sei mande les princes de tote la contree 
il fait mander les sains si unt verte juree 
puis lor a demandé quals est tote l entree 
cil li unt respondu ' terre est molt desertee 
quar l ardors del soleil l a si fort eschalfee 
n i a se serpens non dunt ele est abitee " 
tot zo tient xm a menzonge provee 
que richeise y ait que li vueille estre enblee 
e que por co li aient la vertei trestornee 
il en jura sa teste qui est d or coronee 
ains seroit a tos jors qu il ne cendroit d espee 
ne voie le merveille dunt inde est frequentee 
e quant ot li soleils sa chalor degastee 
anzoisque il eust se raison afinee 
por seir al soper fu l eve demandee 
per toz les paveillons est li novele alee 
qu a l albe aparissant seit trestote montee 
por entrer es desers garnie e conree 
la nuit jut xm tantque clers fu li dis 
cent cinquante doctors per le contree a quis 
itels com li eslistrent li prince del pais 
qu il conduist a baustres dunt porus ert marchis 
por co que de toz cels volt estre li rois fis 
e que nuils ne s en face del bien mener eschis 
lor a por salf conduit granment avoir promis 
mais est entrez li mois que s est el deserz mis 
mas cil se pendent devers ses enemis 
qui ls mainent es desers que plus serient chaudis 
qui sunt d aiguas ameres e de serpens porsis 
ja n en bevra cil hom qui n en perde le ris 
miels volent il morir que uns n estorche vis 
quant xm mut des cors fu granz li glas 
monté se sunt un poi qu om claime lilifas 
por esgarder ses homes dunt li val sunt tuit ras 
entre muls e chamels e dromedaires gras 
qui portent paveillos chandelabres e dras 
escueles d or fin e copes e enas 
plus a d or en lor freins de trente mil mars 
en l altre garison avoit quatre cens chars 
e plus de mil charretes qui portoient les dras 
e bestes a ocirre ne mainent a eschas 
quatre loees tinent quant paissent a espars 
del chaut e de la voie sunt si home si las 
ot zo qu il unt chargié que d armes que de dras 
si s argue li seis ne puent faire pas 
li traitor qui ls guient el cors unt sathanas 
qui ls meinent es desers qui del soleil sunt ars 
ne cuident que des greus n eschap ni als ni bas 
miels volent il murir que li rois n en soit quas 
icel jor fu molt l ost confundue e matee 
del chalt e de le soi a poi n est forsenee 
qui pot avoir de l oil sa boche en a tempree 
cil qui gote non a se broigne a engolee 
per la freidor del faim a se soi debotee 
de l eve de la pluie encontra une napee 
en una cheva roche s ela fu lai trovee 
talent ot grant de boire non a gote gosté 
ains la verse en son elme le roi l a presentee 
xm tint l eve si l a molt esgardee 
e set se il le boit ja ert sa gens desvee 
quar se chascuns non a sa sez li ert doblee 
si l a voian lor oils a la versee 
une cope d or fin a li rois demandee 
d ovre galatiaene fu per pans nielee 
mil livras y aust s ele fust monedee 
e ot so bon servise e s amor molt loee 
por gaerdon de l eve l a cefilon donee 
e li home e les bestes sunt lie de l avespree 
por la freidor de l air vint a la seree 
n i a celui de soi n ait la boche crevee 
mal ait li garisons qu il unt la nuit gostee 
devant lor paveilons gisent gole baee 
recuillent le serain qui vint a la vespree 
a l auba aparaisant fu tote l oz moue 
li soleils ert levés li chalors les argue 
li maines rois garda les une roche ague 
ne gaires luin d iloc a una aiga veue 
d un pui o ele estoit est el val descendue 
qui ot tente ne tref el plain l a estendue 
dementresque chascuns de l arbergier s aiue 
xm descent de le mule crenue 
plus fu amere l eve quant li rois l ot beue 
que suie ne fauterne aluisne ne cheue 
tel enguoisse ot li rois toz li cors l en tressue 
e set sens grant anguoisse n en bevra beste mue 
si l a a tote l ost voee et deffendue 
puis fait cuillir sas tentes a sa voie tenue 
les la rive de l eve une sente a seue 
trosqu a une fertei qui lor est aparue 
en un isle entre roz plus luin c uns ars ne rue 
li gens qui dedens ert estoit demie nue 
anc puis n en parut uns qu il orent l ost sentue 
li reis vint a la rive s esgarda la ferte 
ne trove pont ne planche ne navie ne gue 
li champ qui sunt defors sunt tuit ars e bruslé 
de l ardor del soileil menuement crevé 
tresque premierament ot des le mont formé 
de trestotes anones n i ot plain poig semné 
li rois bronche vers terre s a un petit pensé 
quant il se redreza s apela tholome 
por la senestre espalle li a son bras jeté 
puis li dist en riant ' veys anc tel ferte 
la gens qui laiens sunt tienent a bonaure 
il nen arent ni sempnent ne no cuillent nuil ble 
ne no sentent laens ne yver ni este 
nuils hom de char ne seit dunt il aient plante 
anzois vivent de vent o de la graze de 
s a force ne l puis prendre petit pris mon barne 
quatre cens chivalers quant il ierent el pre 
lor trametrai a l belement a celé 
tot en ferai fors traire quantque y avra trové 
ja n i remanra hom tant soit de viel ae 
cil savent les desers qui per tot unt alé 
s il ne nos y conduient a molt grant salvete 
si no nos mostrent eve ars serunt e venté " 
l aqua fu molt prefunda e li mareis fu mos 
d ambes parz de le rive percreus fu li ros 
tretze pies a de halt e treis toises de gros 
il n a ferte en inde chastel n en soit enclos 
quatre cens chivalers del meils e des plus os 
e qui en sa copaigne avient meilor los 
a ls mis li rois en l eve lor ausbers en lor dos 
ainc uns non i entra qu il ne fesist que fos 
en l eve avoit tels bestes entre les tros repos 
li paysant les claiment les ipopotamos 
quant les sentent noeer si lor saillent as cos 
n es puet garir aubers tant soit serrez ne clos 
ne forz escus boclés tant soit de trois cuers vos 
qu altresi n es tranglotent comme foilles de chos 
quant vit li magnes reis sa gent isi morir 
por ses homes aidier cort ses armes saisir 
vint corrant a la rive en l eve volt saillir 
dan clins e tholome le courent detenir 
iriement li dient ' reis por quoi vols morir 
quar te membre del saut que tu fesis a tir 
s en mors en altre terre que porrun devenir 
n a home en ta compaigne qui te deie servir 
ainsqu il puisse en sa terre torner ne revertir 
qui ne soit aseur de la teste tolir " 
li rois s estot un poi si geta un suspir 
les traitors qui s guient fait devant soi venir 
il en jure ses des mal le volent trair 
cil furent cent cinquanta qui l deveient guier 
les cent en a fait prendre e en l eve giter 
li ypopotami saillent quant les sentent noer 
tant en i salt ensamble nuils hom n es puet nonbrer 
quar cudoient plus proie qu a altra fez trover 
si que tuit cil de l ost les courent esgarger 
unques icele nuit ne lor lut reposer 
por les bestes de l eve qui s vuelent afoler 
molt fu lies xm quant il vit ajorner 
e a dit a ses homes ' ci fait mal converser 
que nos gaagneroit ici a demorer 
ne harberger lez l eve dont nuils ne puet goster " 
il fait cuillir ses tentes si s en prent a aler 
lez la riva de l eve vit dous homes ester 
en un chalant de ros cent homes puet porter 
en indiene lengue les a fait saluer 
eve dolce por boire lor a fait demander 
e s il vuelent avoir se li viegnent mostrer 
il lor en dora plus qu il n oserent nonbrer 
cil lor unt respondu ' nos n avons d aver cure 
quar ne fomes marchié de nule creature 
ensement comme bestes unt commune pasture 
prent li uns l avoir l altre sens conte et sens mesure 
mais por tant qu estes fait a la nostre figure 
e veiuns que de soi avez si grant ardure 
vos ensegnerons eve od umbre e ab freidure 
veés vos lai cel pui a cele desjonture 
de l altre part si a une grant coverture 
uns estans d eve dolce iloc sort per nature 
o non a plus en inde si cum dit l escripture 
iloc a un sentier qui dusch a l estanc dure 
se voie ne l vos tolt per molt grant aventure 
ains none y poés estre la petita amblaure " 
' savez vos ors segnor que vos voluns mentaevre 
por zo que vos dirrom ne vos volums decevre 
quant venrez a l estanc trovarés grant arbroie 
beals pins e beals loriers olivers e genevre 
molt grant est li herbatges que paissent li adoivre 
gardés n i deschargiés nient de vostre atoivre 
quar n a merveille en inde le nuit n i viegne bevre 
se serpent vos i trovent des armes estes soivre " 
or s en torne li reis s oriflambe levee 
tot droit a la crevace que cil li unt mostree 
quant il fu passés oltre contre une arbalestee 
e unt a maint senestre une voie tornee 
qui d ors e de lions ert freschement alee 
cil qui s deivent guier ja li unt meserree 
trestot lor escient changie et trestornee 
unques ne fina li oz dosqu a una valee 
e trovent une pierre qui ert a coverclee 
desoz avoit une orse de novel feonee 
quant ele oi le noise s a le teste levee 
crient perdre ses feons si salt gole baee 
tres enmi sa voie a une mule encontree 
qui estoit de ferine e de forment trossee 
de cele destre li dona tel colee 
que la senestre espalle li a del cors sevree 
li mule chet a terre la farine est versee 
uns chivalers l esgarde s a la lance levee 
e vint pognant a l orse tote s esperonee 
si le fert ens el flanc que a l a navree 
l orse geta un brait quant se sent enganee 
qu il n a beste el convers qui n i soit asanblee 
celes firent tel brait e getent tel criee 
que oir les puet om pres d une grant jornee 
li bataille commence de alte relevee 
il n i a greu no i fiere o de lance o d espee 
la o li lion tornent fu l oz desbaratee 
n es puet garir albers ne forz targe listee 
qu il ne boivent l estanc e traient le corvee 
quant li nuiz les enclot si depart li meslee 
e chascune des bestes est a sen liu ralee 
s il i eust del jor encore une loee 
tote s en alast l oz confundie e matee 
quant les beistes departent au rei vent licanors 
' sire del herberjer que a dit vostre sors " 
ses navrés met en biere fait les mors 
encontre lo prim son s en est tornee l os 
e quan sunt aroté tan fait soner des cors 
tant y ot des buisines que li tuns fu si fors 
que hoir les puet hom des desers dusqu as pors 
n i en remes choans quolovre ne crapos 
laisarde ne serpent qui tant se soit repos 
qu a la freschor del sanc ne se mete en son clos 
cil qui es fors de rote il per fait molt que fos 
de cent pars est saisis e trainés es cros 
tolomes les en guie li proz e li senez 
tot un antis senter e rengiés e sarriés 
cil qui eis fors de rote ne fait pas que senes 
quar les bestes lor saillent e devant e deles 
e lion e liupart e grifons empenés 
sor les chevals les prennent si ls enportent armés 
n es puet garir ausbers ne forz escuz lités 
qu il ne trenchent la char e rompent les costes 
xm va avant qui tote l ost conduit 
ainc le nuit ne mangierent ne pain ne char ne fruit 
mais chascuns en anant un poi de froment cuit 
l areiregarde fist dans clins li fils carduit 
n a home en sa compaigne cui forment n en enuit 
li vermine est meue qui apres lor dos bruit 
tel paor a chascuns por poi qu il ne s enfuit 
quant dan clins lor escrie ' arestés vos trestuit 
n aiés nuille paur se li vermine muit 
mais chascuns chevalers sor un serpent s apuit 
se cest areiregarde pouns bien faire anuit 
grant gre nos en savra xm zo cuit " 
cil de l areiregarde sunt chivaler honeste 
il trestornent trestuit la un dan clis s areste 
ou trovent grant serpent si l fendent per la teste 
e qui plus ne puet faire si l esquache ot sa beste 
al trestor qui lor firent lor unt fait grant moleste 
n i a remes serpent tant soit de grant poeste 
qui molt ne soit bleciés o en cors o en teste 
ce dist dan clins ' oez per quel mesure 
nos dut ore avenir si grans mesaventure 
se fusuns envers l ost tant com arpens dure 
que l ost se trestornast ne ganchist s aleure 
ne xm seust ceste desconfiture 
jamais ne nos amast ne n eust de nos cure " 
estes vos unes perme les gastineis 
indien les apelent les icacatrigois 
il unt les coes blanches si unt les oils tos nors 
e les costes vermeilles si unt les chies tos blois 
e sunt grant percreu com asne espanois 
cil s en ferent en l ost per devers les tiois 
quant se urtent en l ost molt fu gros li arbrois 
si mordent e regibent e mainent tel esfrois 
que permi las narines lor salt li fus griois 
totes ardent les crignes des destriers castelois 
des gres y unt ocis plus de quarante trois 
quant venuz est poignant li sire des tyois 
a altre voz s escrie le marcis ariclois 
' gardés nus ne se fie que ne l sache li rois 
ja mal iroit a cort ne no serroit as dois " 
les bestes vunt requerre ot les brans colenois 
quatre cent en unt mort e chacié del chaumois 
molt fu grans li hustuis que mainent li tiois 
quant poignant est venus xm li rois 
xm li rois i est venuz poignant 
e sist sor un destrier indien e ferrant 
dunt il ocist a sur talamot le tirant 
quant il vit mort ses homes molt ot le cuer dolant 
une liue entire les sut esperonant 
tres enmi uns desers les vint aconsiuant 
quatorze en a ocis o sen espei trenchant 
quant l alamele brise et li fers de devant 
lores fu coreciés unques ne fu mais tant 
del fo qu eles getoient li unt mort l auferant 
quant a pie fu li rois molt se senti dolant 
prent l escu per l aenarme si se covri devant 
e a traite l espee si fiert per maltalant 
li beste qu il consiut nen a de mort garant 
a une s en combat si remeist a itant 
quant li ber arcigles i est venuz pognant 
si li a presenté un destrier agolant 
quant il i fu montés cil li dist avenant 
' unques mais ne fu hom de vostre maltalant 
ne prisiez vostre vie ne no l amés un gant " 
xm retorne dolanz e abosmés 
molt fu dolans de cels qu il vit gesir pasmés 
e a dit a ses homes ' ensemble vos tenés 
el primier chief devant vaist clis e tholomes 
e en celui derriere articles e jases 
ne vos esmaiés mie li estancs ert trovés 
se des nos y conduist malgre les perjurés 
j an ferai la justise solunc zo que volrés " 
devant la meenuit anzque chante le gal 
issi l oz d une combe si en l igal 
li choan e les nutres qui issirent del val 
l orent tote nuit fait paine travail e mal 
il n i a chivaler qui tort fors a estal 
que li choans n en port o lui o sun chival 
xm apele son maistre mareschal 
e dist qu il li aport un grant paile reial 
por paor des choans fait covrir bucifal 
quant li ot atachié as botons del poitral 
oil n en perent ne chies ne li esperonal 
li chauant des desers sunt greignor que voltors 
e a molt greignor l ale que n est uns covertors 
quant il vole sur l ost en l air done tel crois 
cil qui est fors de rote molt per i fais que mois 
si li chauant lo trovent ja vers lui n avra frois 
que lui o lo chival n enporta a estros 
deciqu a l ajornee lor dura cil tanbos 
devant la meenuit vindrent chauves soriz 
neires come corneilles e greignors de perdriz 
il n i a chivaler tant seit d armes garniz 
se vole pres de lui ne sie esbaiz 
del somechon de l ele si lo fert el nariz 
plus de quatre loees en remant estordiz 
tant lor dura ciz maus que ne fu departiz 
que li soilleilz leva e li jors esclarciz 
tuit s en vont aroté de lor armes saisiz 
unques n en sorent mot si cum dit li escriz 
quant entrent au senter qui arseir fu gurpiz 
or sunt le cil de l ost del senter c unt veu 
molt en menrent grant joie li vel e li chanu 
e preient damride qui el cel fait vertu 
por les armes aus autres qu arers sunt remasu 
ensi unt chivauché a force e a vertu 
qu anceisque fust meidi sunt a l estanc venu 
qui ot tente ne tref el pre l a estendu 
un petit se resorent por lo chaut c unt hou 
e quan sunt refreidé si unt un poi beu 
pois hunt detres lor dos tot lo bois abatu 
quant vint enpres la none quant aserené fu 
i tocherent le fo e il ars per vertu 
per aiso se sunt il grant masse defendu 
des lions e des bestes qui lo seir sunt venu 
quant la nuiz e li jors prist essems a mesler 
la chalors abaisa molt lor fu grans mester 
dos mile lampes d or fist li reis alumer 
pois fait soner un graisle por l aqua demander 
si que per tote l ost sunt asis au soper 
e quant furent asis si s en estot lever 
quar unques de viande n i osereit goster 
quar tantost les escrient cil qui s devent garder 
qui les merveilles virent des deserz asanbler 
cil qui primers les vit l ala al roi conter 
li rois bronche vers terre senblant fait de penser 
e puis se redreza si fait sa gent armer 
trestot premeirament lor vindrent blanc lion 
trovent le fu ardant si courent environ 
por co que de le soi unt grant destruccion 
permi le fu ardant se metent a bandon 
mais li home xm ne sunt mie garzon 
chascuns tenoit s espee devant son paveillon 
qui bien ne se defent de mort n a reenzon 
il les botent e fierent e funt grant tuison 
por quant burent de l eve qu en poist ne cui non 
cil qui d iloc eschapent tochent a esperon 
permi ces grans tertres a lor conversion 
apres vindrent ceraudes e li escorpion 
chascus drece sa teste e trait son aguillon 
qui bien ne se defent tendra soi a bricon 
chascuns prent s espee o en sa man baston 
si s getent des herberges e funt grant tuison 
cil rebevent de l eve o volsissent o non 
devant la meenuit est la vermine meue 
unques en nuille terre si grans ne fu veue 
del chalt e de le soi lassaee e confundue 
permi le fou se metent por le soi qui s argue 
li grans en va bien oltre li fus les art e mue 
e arriere s en vont quant de l eve unt beue 
contra la meenuit vindrent chauves soriz 
si vienent es herberges greignor sunt de gopiz 
ne mordent rien sens home sempres ne soit feniz 
mais li om en est tost trespassés e gariz 
des chivals e des bestes les unt si degarniz 
molt en geterent mort si cum dist li escriz 
des cros e des crevaces eissent serpent coé 
greignor sunt que colump qui se sunt devalé 
apres la mienuit vindrent serpent cresté 
de dous chies de trois sunt li plusor armé 
de blanc e de vermeil sunt li alquant bendé 
li oil lor reflamboient qui sunt enveriné 
permi le fu se metent si l ont tot esbrasé 
quant cil de l ost le voient si hunt le u levé 
od espies e ot lances lor sunt encontre alé 
qu en diroie je plus trente en i sunt dampné 
qui tuit sunt des serpens ocis e afolé 
contra quatre loees devant l auba aparant 
es vos une grant beste qui a non datirant 
le front ot bien armé de trois cornes devant 
quant ele voit le fu si muert de maltalant 
choisist les paveillons si va entor corrant 
mais li home xm li corrent dedevant 
qui le fiert de la lance o ab l espee trenchant 
o a hache molue o a dart en lanzant 
quantque li home funt ne prise ele un gant 
vint de lor chivalers lor a mort en botant 
e mahaigné y furent cinquante dui serjant 
per force s est ferue en l eve lor voiant 
' seignors " fait xm ' n enn adesez mais mie 
une rien vos dirai n est hom qui m en desdie 
besoins e mals talans fait tote rien hardie 
tant les laissés ester qu ele soit refroidie 
e quant avra beu si ert espaorie 
ja un puint ne tenra se bien est envaie " 
la granz oz d xm yquiloc s areste 
e porprent le rivage que no n isse li beste 
de l une part l escria si li a paor fete 
vers cels qui mot ne dient s est el rivage trete 
chascuns del bien ferir de cele part s afete 
ab mails et ab cognies li unt la teste fraite 
devant l auba aparant vindrent niticorace 
porprenent de l estanc la riviere e la place 
bloi sunt e pies unt ners e bex quoma becace 
chascune fait tel noise com saaz qui saace 
negus hom ne dit mot ne altres n i menace 
ains dist li uns a l autre que seit cois e se tace 
des peissos de l estanc funt li oisel macrace 
quant il en unt ases si s en revunt lor trace 
quant li solelz leva si prist a esclairer 
a l estanc se disnoient serjant e chivaler 
menbre lor del conduit qui si s dut engigner 
dunt li rois fist les cent en l eve trebuchier 
dedevant la ferte as bestes por mangier 
per lo men escient il s en voldra vengier 
li rois les comanda tos vis a despoillier 
puis lor a fait les mains estroitement lier 
e quant il s en torna si s commanda laisier 
puis lor a dit un mot qui sembla reprover 
' vos remanrés ici por garder le vivier 
solunc vostre servise recevrés cest loier " 
il fait le fu derumpre oltre vont li somier 
' seignor " fait xm ' pensés de l esploitier " 
a icestes paroules sunt brochié li destrier 
quant xm mut e les herberges voient 
tant fait soner des cors tuit li desert en bruient 
li serpent des desers por la noise s en fuient 
es croz e es crevace s encloent e s enduient 
molt se vunt cil cui l aler ennuient 
li chalors est si grans gaire vivre ne cuident 
un val unt avalé e un grant tertre puient 
il se sunt aresté sor les astes s apuient 
les prez virent de baustres e les eves qui ruient 
e les gaagneries e les dras qui essuient 
les pastorels qui joient e les bestes qui muient 
cels devant fait armer li rois qui l ost conduient 
cel jor por xm fist deus molt granz vertuz 
grant pieza ains meidi est des deserz issuz 
porus ne seit encore de co qu il est meuz 
las ert de la bataille dunt il ert recreuz 
detres sei regarda s a les grezois veuz 
bien conut as ensegnes des grans espies moluz 
que zo est xm qui n est pas recreuz 
forment se merveilla comment est la venuz 
comment e per quel guise il i est deronpuz 
molt fu grans li erbatges sor l eve de calluz 
la vint li maines rois s est a pie descenduz 
sor le rive de l eve unt lor grans tres tenduz 
e per la praerie les pavelluns menuz 
porus regarda l ost qui se vait herberchant 
ot les paveillons voit toz les prez porprennant 
per quatre chivaler e per son droguomant 
a mandé xm trop le vait enchalzant 
un poi l a trop sorpris quar trop le vait siuant 
vint jors li duinst de terme si n avra pris molt grant 
tantque il ait mandé por sa gent d oriant 
lores avra bataille ja ne l quera avant 
quant xm l ot si n respont en riant 
' ja li donrai les triues per ital covenant 
que marchie nos aportent si l donent covinant " 
donees sunt les treues e fait li sairement 
la o li rois sojorne e sa bataillae atent 
fu criez li marchies a toz comunalment 
de tote icele chouse qui a marchie apent 
qui voldra si l achat si n duinst pris avinent 
porus est a le porte por noveles qu aprent 
a cels qui de l ost vienent enquert comunalment 
le covine xm e son contenement 
chascuns li respunt zo que il n en seit nient 
uns greus le nunce al rei qui volentiers l entent 
por aler al marchie monte sor un giment 
e furent li mué sei reial vestiment 
montez est xm au marche volt aler 
un bocel e un sac fist detries sei trosser 
porus le vit venir si l rova arester 
' sire " dist xm ' ne m i loist demorer 
chamberlens sui le roi si vois cire achater 
dunt nos li ferons cirges anquenuit al soper 
e chanestals e vin se j an puis ci trover " 
comme porus l oi si l rova arester 
' amis " fait il ' per certes tot te ferai livrer 
tot quanque tu vas querre avras sens achater 
si te ferai encore de mon avoir doner 
se tu oses mes letres xm porter 
de vos letres porter si ge avie prou 
bien le vos savrai faire se i cuit avoir prou 
zo sachiés vos por voir bien vos est avenu 
il n a si privé home ne chamberlenc ne queu 
ases quant ja me voil me gap a lui e geu 
de son privé conseil itant vos en desneu 
tos temps se muert de froit ja n iert en si chalt lou 
quant ja tornai de lui desoz un paile bleu 
dous mantels afublés le laisai a un feu 
e des " ce dist porus ' e ja est il estes 
e si fait si grant chalt com vos veir poés 
quant il ore si chalfe molt est viels e alés 
veire " fait il meismes ' quar pecce qu i fu nés 
e s est auques per co e fraiz e condonnez 
trop a perdu del sanc tant a esté nafrés " 
de zo fu molt porus e alegres e clers 
qu xm est veuz e il ert bachelers 
ses letres fait escrire el lengatge des gres 
molt menace xm e blastenge ses des 
' trop a estés frairins e toz jors ert ites 
mal vit sa covertise e co qu il ert avers 
mas si ge le pois prendre tost estera finés 
n en portereit la testa dan clins ne tholomes 
ne ja ne verreit grece uns toz sous de se pers " 
xm s estut josta un piler marbrin 
asez s oi clamer e aver e frairin 
quant porus lo menace si tint lo chef enclin 
e a prises les letres ot lo sael d or fin 
montez est el jument que mena por rocin 
asez en porta cire e chanausteus e vin 
unques ne li costerent vallisant un terin 
de la porte est issuz si se met el chemin 
des marcheant de l ost a seu lo train 
si home li demandent ' dunt venés vos en fin " 
e il lor respondi ' ca n alai oi matin 
por porun escharnir m i soi mis a tapin " 
molt s en rit xm quant ot lo bref desplit 
e quant ot peceié en l escripture vit 
lores s en gaba plus e quatre tans s en rit 
e a dit a ses homes ' estendét mei un petit 
porus molt me menace e se tent en despit 
mes oreilles oiant m a oi molt grant dit 
se il mei poet prendre que m eust desconfit 
il me toldreit la testa n en avria respit 
sire " dient si home ' n a dreit qu il vos afit 
que solament la treille que l autrer vos gurpit 
li avez vos tolit grant joie e grant delit " 
porus tramet ses homes em baustres la sobragne 
n i remest a somondre valee ne montagne 
nis lo laboreor qui la terre gahagne 
et toz ceus d orient que nuils n en i remaigne 
si qu a l uitisme jor sens nuille demoraigne 
entre inde e les desers seient tuit en la plaigne 
porus jure ses des e son cors e s entraigne 
se nus en i remant nis en terre grifaine 
que il sera penduz sens nuille demoraigne 
or a sas gens de baustra somose dons porus 
e toz ceus d ourient que n i remaigna nus 
cil des desers i vinent trousqu aus bones artus 
quant li vintesmes jor fu passaz e uns plus 
yy et yy reis i ot e bien cinquanta dus 
chascuns ot tel esforz cum il aveir pot plus 
prent cinguata olifanz un chastel leva sus 
e fu enz ot ses gens li reis d jotarus 
molt i fist perres metre por tuer ceus dejus 
quancque porus a fait a li reis esgardé 
s est venuz au chastel qu il aveient levé 
si li greu s i aprochent sempres erent tué 
entor les olifanz fist faire un fose 
yy pez ot de haut e treis teses de le 
or sunt li olifant si pres e si serré 
que gemais n en istront se il n en sunt geté 
quant li duc e li prince furent tuit ajosté 
estre les povres homes qui n i sunt pas conté 
furent per cent fees cinquanta mil armé 
quant xm vit la bataille en la pree 
ses escheles ordeine e sa genz fu armee 
pois a vestu l ausberc si a ceinte l espee 
mist l escu a son col sur la brogne saffree 
e monte au chival o ot sele doree 
quel part que li reis broche ne vait mie a celee 
plus de cent cors lo seguent qui sonent la menee 
quant il vient en bataille e sa genz est lasee 
si repairent aus cors ne vait mie esgaree 
il sist sur bucifal s a sa lance levee 
lo duc de baustra encontra qui ot traite l espee 
d un grec qu ot abatu fu tote ensanglentee 
d iloc o il lo vit a s ensegne escriee 
il broche le destrer tote la randonee 
e a feru lo duc sur la targe roee 
tot dreit devant lo piz l a esfundree 
la brogne de son dos derote e essiree 
per amdos les espalles li tranche l eschinee 
au doilles de l espe en a trait la coree 
tote plene sa lance l abati en la pree 
les gens a icel duc s en fuit si esfreé 
que por tot l or del mont ne fuse retornee 
li reis monte en un terdre s a sa gent esgardee 
' ohi " fait il ' maisnee seure e honoree 
si estés por m amor de toz ben porpensee 
e tante estrange terre en avez trespasee 
e tant fam e tant sei tanta pene enduree 
se tant vif que ge poise venir en ma contree 
l amor qu avez ot mei vos er gueherdonee " 
anceisque il oust sa raison afinee 
astarot de nubie a l angarde montee 
e sist el chival neir que li dona la fee 
qui por s amor passa l autrer la mer salee 
e dist une raison qui bien fu escoltee 
' xm " fait il ' trop as ta gent menee 
oi est venuz li jors qu il ert desbaratee 
quar la premeire josta m a li reis otree 
enveie qui tu vous por recevre colee 
se l escu ne li franc e oci ot m espee 
de tot lo men segnor ne voil aver denree " 
dan clis ot la parole s a la teste levee 
xm saisist aus renges de l espee 
' reis dona me la josta que cil a demandee 
jemais ne ferai autre se cesta m es veé 
reis done me la joste " zo li a dit dant clins 
' prez soi que me combata por tei e por les gris 
je ferai la bataille vers lui m en ahatis 
se tu la me defens tot ton feu te gurpis " 
xm l esgarda si li a fait un ris 
des yy pers apele li rois entrosqu a sis 
' signors dire vos voil zo qu il m est avis 
dan clins fera la joste quar ensi lo devis 
gardez que il n i seit ne retenuz ne pris " 
li yy respondent ' ja n ait saint paradis 
qui vos faudra dan clins per tant cum il seit vis " 
quant dan clins entendi que de la joste es fis 
il monta el destrier que il aveit conquis 
en la disconfeiture o daire fu ocis 
la lance sur lo feutre s est es grans galos mis 
encontra celui a lo grant tertre pris 
astarot de nubie li vint devant lo vis 
astarot de nubie fu molt bons chivalers 
e lez de la bataille si l apela primers 
' dites mei beus amis este vos soldaers 
o un des yy pers qu xm ten chers 
vasaus " ce dist dan clins ' trop per estes litgers 
je sui drux xm e sis gonfanoners 
se ge mon nom vos cel venge mei destorbers 
je ai a nom dan clins si est tes mis mesters 
anc en cort o ge fuse ne amai lousensers 
tu avras la batailla quant ensi la requers " 
il se sunt desfié si brochent les destriers 
il se sunt desfié e si antreferu 
que les lances peceient e fendent li escu 
totes pleines les lances se sunt antrabatu 
quant a terre se sentent n i unt gaires geu 
anz resallent en pez cum home de vertu 
dan clins sot d escrimie si l a primers feru 
l espee li decent lez le cors e l escu 
a l autre cop l oust o mort o retenu 
quant cil d inde e de baustre e li home poru 
i pognent tuit ensemble si unt levé le u 
xm le veit paor ot de son dru 
les yy pers apele e cil i sunt venu 
a haute voz escrie ' dan clin avons perdu " 
lors pognent tuit ensamble n i unt plus atendu 
aus trenchans des espees l unt molt tost socoru 
xm meismes li a baucan rendu 
pois dit a l autre mot ' de mie part salu 
de m amor vos faz don quar tuit avons veu 
que blecé l ousez e son cors retenu " 
li reis tire ses rennes aus bons estres s apue 
e comande ariste qu i sa gent li condue 
il a pris un espe por co qu ostier cude 
porun quert per lo champ quar crem que il s en fue 
por co qu a l autre cop torna si tost en liue 
quant il ne l pot trover molt forment l en enuie 
n encontre chivaler ne lait la sele voe 
ne torne cele part que toz li vaus n em brue 
li dart que li gre lancent vont plus espes que plue 
n encontrent chivaler que n ocie ne tue 
li cons aristes meine la compagne reial 
e garde sur senestre si choisist rodoal 
que porus amot plus que nuille ren charnal 
d un grec qu ot abatu en meine lo chival 
si ne li pot rescorre tent sei a deslial 
l ensegne qu il porteit commanda au seneschal 
lo chival esperone e ateint rodoal 
de l espee qu il porte lo ferit el nasal 
la boche ot la monton l en abat contreval 
lo chival o il sist trencha per lo pitral 
lo destrier qu en menot prent au sozmontonal 
si l a rendu au grec a guisa de vasal 
xm lo vit por co li tent a mal 
que il gurpit l ensegne por nuil home charnal 
molt fu proz e hardiz aminadab li reis 
duiz de chivalerie e sages e corteis 
e dist a xm ' mal entras el chalmeis " 
prent l escu a sun col per la guige d orfreis 
irez plus que lions vait les sauz a grieis 
tel li dona sur l eume qui fu plus blans que neis 
s el ponc ne li tornast ses bons branz vianeis 
ja oust del vasal aquitees les leis 
e xm fert lui qui ne fu pas galeis 
il li monstrara senpres un des cous bretroneis 
antre lui et l escu decent li acers freis 
la guiga li trencha de l escu lioneis 
s il ne ganchis sur destre mort l aust demaneis 
a icest cop i pognent plus de yy yy indeis 
per force li rendirent sun hauferrant moreis 
li dotze copaignon i sunt venu pognant 
ja hi avra feru quiqu en plor o qu en chant 
filades part des rencs si vint esperonant 
ne laissara qu il n asalla un amiral persant 
tel li done en l escu a or resplandisant 
que deci el menton le va tot perfendant 
il a estors sun colp si l abat mort atant 
e escrie s ensegne ' baron ferez avant " 
e il se fierent tuit comunalmant 
ot lor bones espees les vont fort demanchant 
a xm rendirent sun bon chival corrant 
e li vasaus i monta tant acesmaemant 
qu il n i balla estref ni arcon n en i prant 
porus vait per lo champ qui sa grant gent enorte 
salatiel rescos un fort rei de mamorte 
tant s esteit combatuz tote s espee ot torte 
il broche lo destrer brandist l espe qu il porte 
un eschele des gris acolli en reorte 
porus vait per lo champ qui les seus reconforte 
sovent crie s ensegne que sa genz ne resorte 
quant porus ot rescos lo rei salatiel 
il broche lo destrier tint l escu en chantel 
licanort encontra qui sist desur morel 
de l espee qu il porta dun li cestel 
li vait doner un cop derer le haterel 
que chambes reversees l abati del podrel 
e garda sur senestra chausist un jovencel 
qui fu druz xm adobez de novel 
la teste li a route cil chet en un ruisel 
pois regarde sur destre s a veu un tropel 
des homes xm qui del sanc sunt masel 
il broche lo destrer cele part vent isnel 
cui trenche pe o poin o espant lo cervel 
yy chivalers armez n i a cel n ait chastel 
desus ses autres des a juré lucabel 
s il encontra xm lo veillart lo mesel 
ne li vaudrunt ses armes ne li mete el putel 
ce dient cil de baustres ' molt avons bon chapdel " 
licanorz saut en pez cum hom de grant vertu 
porus s en passa ultra quant il l ot abatu 
de morel li pesa que il aveit perdu 
s ors no s en pot vengier ten sei a confundu 
un riche duc de baustres a detres sei veu 
il broche l afilé qui li cort per vertu 
tel colp li a doné del brant qui moluz fu 
que trestot en travers l a tranché per lo bu 
yy chivalers a morz e un duc retenu 
tant a quis xm que il li a rendu 
eminedus broche lo bon chival liart 
e vit un duc de baustre qui des gres fait isart 
il broche lo destrer pognant vint cele part 
li dus ne l atent pas a guisa de cohart 
tel li done en l escu o hot peint un leupart 
que plein pe e dimei li mist el cors lo dart 
quant il se sent nafrez de maltalant toz art 
s ors ne se pot venger tendra sei a coart 
li dus s en est tornez mas trop est meuz tart 
eminedus lo fert derere ot un fausart 
a un sol cop permi l eschinee li part 
cel cop vit xm qui fu e sun esgart 
eminedus en va astez per la bataille 
e encontra un roi ne larra ne l assaille 
un cop li a doné el piz soz la ventaille 
lo bon espeut li passa tres permi la coraille 
xm l esgarda ne pot muer n i alle 
quant il lo vit nafré semblant fait ne li chaila 
d un gonfanon lo ceint que li polmons n en saille 
fait apeler un mire por saner lo li baille 
filotes sest armez desur un chival neir 
un riche duc a mort ne li poust chaleir 
dui rei le vont ferir per issi grant poer 
que tres permi le peiz funt les espez parer 
de quantque il lo botent hunc ne l porent moer 
se or ne s en vengast je l veissez arder 
lo bon bran acerin lor fait ensi parer 
que les ches d ambedos lor fait del bu chaer 
xm l esgarde si l est alez veer 
quant il vit de ses plaies le sanc a fais plover 
dejosta eminedus lo rova aseer 
fait un mige apeler qui ert a son voler 
por saner les barons lor promet grant aver 
e cil li respondi ' ge vos di ben por ver 
que il serunt tuit sain tel jor com oi au ser " 
filotes sist armez el chival espaneis 
qui derere fu falves devant blans come neis 
el cor de la bataille vit un duc e dos reis 
qui molt ruste damage faiseient de greis 
il broche lo destrier si s eslaisa aus treis 
les dos en a ocis le terz prent demaneis 
se l rendi xm per les rennes d orfreis 
desur un chival neir perdicas sist armez 
e vit un duc de baustres qui de l ost fu tornez 
les chivaus en menot de dos greus qu ot nafrez 
se ne les pot rescorre tent sei a maumenez 
il broche lo destrier qui molt cort abrivez 
li dus le veit venir si li est retornez 
les escuz de lor cous unt rumpuz e percez 
li auberc furent fort les espez unt cassez 
li dus lo sent hardi fuiant s en est tornez 
perdicas les escrie ' vasal quar m atendez 
molt est bons li chivals si ensi m eschapez " 
il broche lo destrier si s est a lui hurtez 
tel colp li a doné de l espee del lez 
que a un tot sol cop li trencha les costez 
ce dient cil de baustres ' cist grezeis est desvez 
a deables seit hoi li seus cors commandez " 
porus vait per lo champ des gres fait grant magrace 
de sanc e de cervele fu cuverte sa trace 
quant dan clins lo perceit si en brocha laface 
e trait l espe avant lo fort escu enbrace 
porus lo veit venir si lo fert d une mace 
epsament lo fendi cum se il fust de glace 
e lui e lo chival abati en la place 
e dant clins refert lui qui de mort lo menace 
li chivaus chet soz lui en une grant crevace 
dan clins sailli en pez quant a terre se sent 
anzque porus se let per lo nasal lo prent 
pois escrie s ensegne por ralier sa gent 
e cil i sunt venu ot grant esforcement 
a la rescose furent plus de mil e yy cent 
e li home xm ne resunt mie lent 
chascuns de co qu il pot del retenir content 
d ambes parz s antraferent manctra communalment 
porus a trait l espee qui au coste li pent 
si a feru dan clin que tot l elme li fent 
la coife de l auberc contraval li desent 
del colp fu estordiz a la terre s estent 
ja s en alast porus quant xm decent 
ne s en ira ensint si estort ne li rent 
de bons branz acerins se fierent tel present 
que les escuz se tranchent qui sunt a orpiment 
porus salli em pez quant il fu abatuz 
e escrie s ensegne por ralier ses druz 
e cil i sunt venu aus granz espez moluz 
xm reclaiment ot les graisles menuz 
lores fu li estors plenerement feruz 
yy mili chivaler y unt les ges perduz 
porus s en fert antr eus quant il fu abatuz 
au brant acerin si s est d eus defenduz 
hunc n i ot si hardi del prendre ne seit muz 
per quant ne pot durer qu il n i seit retenuz 
o il veit xm si s est a lui renduz 
ben lo conut aus armes e a ses granz vertuz 
quant vit per la ventaille les blois chivos crenuz 
dunc sot qu il fu gabez si s est aperceuz 
qu il dist que xm esteit veuz e chanuz 
porus rent xm sun brant trenchant d acer 
e dist en sun lengatge que il l aveit molt cher 
xm l entent sens autre latiner 
qui de trestoz lengatges s esteit faiz ensegner 
e quant il tint lo brant si l prist a menacer 
l auberc li fait fors traire e l elme deslacer 
porus vit xm armé sur sun destrier 
e vit que de ses armes l aveit fait despoillier 
paor ot merveillose de la teste tranchier 
envers lui s omelie si li prent a preier 
que il ne l face ocire ne son cors laidenger 
quar sol de bele garde en puet aver d or mer 
plus que n en portereient yy mile somer 
dunc lo prent per l estref lo pe li vol baisier 
pite n ot xm si l rova redreicer 
tote li rent sa terre si li a fait bailler 
ses prisons li ameine si li fait deslier 
e quant porus lo vit prist sei a merveiller 
e dist que hanc ne fu nus hom filz de moiller 
qui ousast tel don faire ne l poust comencer 
xm li rove conduit appareiller 
qu entrer volt aus desers e molt les volt sercher 
e volt veer les bonnes s il non a encobrer 
que artus aveit fait en orient ficher 
quant porus se rendi got et magot s en vont 
ne fu si cruels genz tresque des fist lo mont 
unques n en avront joie lo jor que mal ne funt 
menacent xm que dolent lo ferunt 
li magnes reis l ot dire apres lor dos s apont 
tot dreit aus porz de qus dunt li val sunt prifunt 
en la montagna aute envers lo cel amont 
e cil sunt passé ultra que repairé ne sunt 
trosque antecriz vegne mais d iloc non istrunt 
got et magot s en vont perdu unt de lor gent 
mort en furent dui mile e nafré yy cent 
porté s en sunt en bere li auquant laidement 
et dient d xm qu il lo ferunt dolent 
fil a putain lo claiment ne per enchantement 
li magnes reis l ot dire si s en ire forment 
il en jure lo cel e quancque i apent 
que deca la montaigne les ardra s il les prent 
tot dreit aus pors de qus s en fuit gos e magoz 
e li reis xm s en mist en lor escloz 
anzqu il fusant tuit oltra s est si a eus apoz 
que plus de yy milia en i ot ben de morz 
li autra s en vont ultra eschapé sunt as noz 
del dol qu en ot li reis enfremist tota l oz 
e fait de la montaigne trestoz cerger les cloz 
anc nus n en i remest qui tant se fust repoz 
li poi de qus sunt haut envers lo cel tot dreit 
n i a de toz passages ne maisque un destreit 
per iloc s en passa ultra la genz qui deu ne creit 
molt en peise xm quant eschaper les veit 
ja se mesist apres quant tholomes lo veit 
qui dist s il i aloit grant folie fereit 
meuz s en vengereit il e plus les destendreit 
s ot chauz e o cimenz lo pertus estopeit 
jemais uns n en istra entrosque la fins seit 
arestez s est li reis e fait lo ciment faire 
a cloire lo pertus ne demorerent gaire 
el demain per son l aube en inde s en repaire 
porus lo vit venir toz sis cors si esclaire 
les tresors que il a li fait mostrer e traire 
' sire " ce dist porus ' ore te vol somondre 
que veies mes tresors dunt hom ne set lo nombre 
que mi ancesor firent desoz terre repondre 
tant en done a tes homes que nus n en posse groindre 
lo don que tu m as fait qui es qui l pot espondre 
de ta volente faire nulle rens ne m enconbre 
meuz am lo ten servise que per grant chalor umbre " 
xm respont cum hom de grant poer 
' laise ester ton tresor ne t en quer ponc mover 
ne ja ne tuit mi home n avonc cure d aver 
sez que dist salemonz el livre de saver 
bons reis adreice terre e si a grant poer 
li avers la destruit et fait gasta maner 
qui ren ne volt doner ques homes cuda aver 
cil o il plus se fie lo met nonchaler 
se jo t ai ren doné or le me fai parer 
condui me es deserz si tu m i poz valer 
si fai porter ot tei tant de ton estover 
que n estoche mes homes es deserz remaner 
sire " co li dist porus ' ce saches tu por ver 
que meuz t am a servir e faire ton voler 
que a mes malvais des qui laisé chaer 
sire " ce li dist porus ' or entent mon lengatge 
quant daires fu vencuz gangis el rivage 
asez me fu mandé per bres e per mesage 
que molt te demenot avertez e forz rage 
mas tu vais conquerant segnorie e barnage 
qui lo te contredit molt per fait grant folatge 
ne l pot garir deserz ne forz fertez marage 
que tu ne l seues tantque li as fait damage 
zo que tu as conquis per force e per barnage 
humilitez te venc e fait rendre ton gage 
plus m as tu oi doné e trestot mon barnage 
que ne se reembreit l amiranz de cartage 
porus " fait xm ' asez t a hom comté 
que me vois combatant toz jors per averte 
avers hom ne conquert mie autrui regne 
anz pert molt de sa terre que si volent li de 
sez cum m aiment mi home per ma grant xxx 
de ma volonte faire se sunt toz jors pené 
et s ai fait a chascun tote sa volente 
si m ament en lor curs qui si sunt aduré 
que meuz voldreit chascuns aver le chep colpé 
que vers mon enemi oust lo dos torné 
quant il sunt devant mei sur lor monté 
quancque ge vei aus oilz tot m est abandoné 
per lor ruiste proecce ai conquis maint regne 
e tant chastel ohu tanta bone cipte 
porus " fait xm ' saver dois e enquerre 
en quel sen reis avers confunt e destruit terre 
defors ardent e preient tuit cil qui li funt guerre 
e ceus qu a a sun sen acuse e fait enquerre 
povres est e chaitis qui entre lui reperre 
il li tol son aver e en prison l enserre 
quant il crie merci ren n en i pot conquerre 
quant il pot eschaper si plore e son dol mere 
ses enfanz a son col s enfuit en autre terre 
porus " fait xm ' entent sens controvaille 
avers hom crem toz jors que sis avers li falle 
quantque il pot tenir tot met en rebostaille 
quant il a tot mucé e mis soz la moraille 
il n en donra cha pois qui un sol denier vaille 
de ses homes confundra creit ben sa cuvertaille 
a tot lo plus felon sa terre acense e baille 
e cil li espelluche e confunt e trevaille 
lo povre home menjoie deciqu en la coraille 
s il enpronte o acreit n en ert ja sol meaille 
quant il n i pot plus prendre si n fait la paille 
la povre genz s enfuit e la terre anoaille 
quant li sire l ot dire si l tent a controvaille 
por co qu en a l aver fait semblant ne li chaille 
desque li fers i pert qui monte un os de qualle 
pois esdevint si fel quel part qu il unques aille 
nen encontre preveire ne moine cui n asaille 
per zo si sachent ben li bas home e li haut 
avers hom est plus sous que hermites en gaut 
qui ren ne vol doner toz est venuz el saut 
n a vesin qui sa terre ne li toille e retaut 
poisqu il en est a honte sis avers que li vaut 
avers hom volt tos tens que hom pent e travaut 
e face sun servise e ren del seu ne baut 
cil o il plus se fie au grant besoing li faut 
poisqu il n a pro en lui quel part que volt si haut 
se li sires pert ren dahaz ait cui en chaut 
porus " fait xm ' mon conduit m apareille 
si irai aus deserz o a tanta merveille 
pois revendrai en inde ou tu fesis la treille 
tes des qui sunt chaeiz forbis e apareille 
je conquerrai egipte trosqu en la mer vermeille 
e prendrai babiloine si ma genz lo conseille 
quar aver voil la tor qui ot lo cel coreille 
s aucirai lo serpent c om dit que toz jors veille 
sire " zo dist porus ' ge faz appareiller 
les bestes totes vives menerons por menger 
e l autra garison porterunt li soumer 
il nen avra en l ost sergant ni chivaler 
lecheor ne putan garcon ni escuier 
qu en vaisel de fin or n es poscha appareller 
ja por chalor que ait ne l estovra laiser 
ventoser ne se face o de vene sagner 
chascune des herberges ferai si conreer 
nis la coite de paille n i ert menz au coucher 
porus " fait xm ' molt te dei aver cher 
qui per ton bel servise me vous eslosenger " 
ore sunt cil de bastres somos e bani tuit 
que seient aus desers trosqu a mardi a nuit 
e sient de faucilles e de volains estruit 
e portent vin e aqua sal farine e pain cuit 
peis feves e lantilles pevre comin e fruit 
e menrunt xm e porun qui s conduit 
il en jura lo cel l aiqua lo vent qui bruit 
qu icil qui remandrant serant ars e destruit 
ja ne porunt garir ne per jor ni per nuit 
ore s en vait li oz a joie e a baudor 
cil de bastres les guient per issi grant amor 
ne fussant li serpent qui lor fant grant paor 
cha uns d eus en sa terre ne fust a tel dolzor 
porus sert xm quar lui tent a segnor 
il ne trove aus deserz herbe de bone hodor 
qu il ne face coillir e aporter la flor 
tres permi cez granz terdres sunt lor adreiceor 
si qu aus bones artus vindrent au sisme jor 
quant li reis vit les bones molt fu joianz e lez 
dos images vit d or dunt molt est esmaiez 
' sire " ce li dist porus ' de cai vos herbergez 
ne passez cez ymages quar co sereit pechez 
hunc artus e libis n orent avant lor pez 
desveabletez est tost seriez neiez 
lunc la rive de l aiqua est si perfunz li bez 
aval trosqu en abisme tost seriez mucez 
e del peril de l aiqua si vos eschapiez 
e en la ferme terre la ultra venissez 
e d oiseus e de bestes tost seriez mangez 
quant artus e libis vindrent en orient 
e orent tant alé que ne porent mais tent 
dos ymages molt beles d or firent de lor grent 
s es mistrent en tel lo qu encors sunt aparent 
reis fai lor sacrafice que n aient maltalent 
per co que tote t ost est venue autretant 
coment firent cil dui qui erent deu poisant " 
quant xm l ot si respont en riant 
' li home d esta terre sunt fol a escient 
qui creient cez ymages e qui s vont soplient 
qui n oient ne ne veient ne d aler n unt talent 
qui les trebuchereit enz en fo ardent 
nen ant tant de vertu que il s en levesent 
lo matin irai oltra a estros ton veiant " 
iloc jurent la nuit tantqu il fu ajorné 
grant peze fu de jor anzqu en sient torné 
tant i unt faites cleies ros e raime geté 
qu a merveillose peine sunt tuit oltre passé 
e quant xm sa gent a fermete 
de la joie qu il ot a porun apelé 
porus i est venuz s apela tholome 
xm lor dist ' nos fussons disné 
devant nos gardons ben quar detres sunt li de 
ne se fierent gaires en lor grant deite 
quant il por un mal pas furent espaventé 
nos n avomes garcon qui ne l ait trespassé " 
tholomes vait avant por lo manger aster 
e quant il s en retorne si fait l aiga doner 
si que per tote l ost sunt asis au disner 
mais molt i furent poi qu es en estuit lever 
que unques de viande n i ouserent goster 
quar cil les escrierent qui s devient garder 
qui les merveilles virent des deserz asenbler 
tant virent olifanz nus hom n es pot esmer 
cil qui primers les vit l ala au rei conter 
li reis bruncha vers terre senblant fait de penser 
quant il se redreca senblant fait de l armer 
xm comanda ses chivalers monter 
e ceus de pe remandre les herberges garder 
si que per tote l ost fait busines soner 
e fait les trues prendre e batre por crier 
aus chivaus por henir fait las egas monstrer 
e les homes huer e les graisles soner 
trestoz les holifanz en funt de l ost torner 
quant veit que il s eslognent si s esforce d aler 
aus chivalers les ruve ot les lances boter 
dos cenz yy en unt fait reverser 
quant lor unt les denz traites si s a faiz escorner 
meuz valut li yvoires qu il en fist aporter 
que ne vaudreit d or fin chargé yy somer 
' sire " ce li dist porus ' cesta terre est molt fere 
trop est desabitee ne sai avant que querre 
se nos passons encore un autretel rivere 
nos ne penseruns mais de retorner arere 
domentreque nostre ost est alegre e entere 
nos en tornons en sus tote nostra charere 
la terre est forment mole e desoz si plenere 
qui istreit plein pe fors de la veie corsere 
ne sereit mais veuz en negune manere 
porus " fait xm ' je l faz per ta preiere " 
un poi de fose firent devant eus por defeis 
iloc jurent la nuit au main leva li reis 
arere s en retornent cil d inde e li greceis 
tres devant les ymages funt estendre lor treis 
por co que lo jor ert la calende del meis 
volt faire sagrefise au for de celes leis 
porus et xm sacrafient maneis 
e ot au sacrefice vaches cinquanta e treis 
les laus del sacrefice chanterent en indeis 
chapelain qui erent revestu a orfreis 
quant unt de la celebree la festa 
les devises del meis lor anunca li prestra 
pois s en retorne l oz desur inde a senestra 
li conduiz les en guie une vie champestra 
une moiste pailu unt trové a man destra 
qui per los ert si mole qu erbe n i poeit neistra 
de diverse maneire lor salli une besta 
lo pel ot gros e dru e poignant cum aresta 
ne crent fer ni azer tant est de fere gesta 
quant cil de l ost la huent de mautalant s aresta 
au trestor que li fist lor a fait tel molesta 
yy chivaler lor a mort a tempesta 
li gre li vont entor si qu a vive poesta 
ot mauz e ot macues li peceient la testa 
quant il furent tuit oltra sers e bas vespres fu 
la nuit sunt herbergé dejoste une palu 
a l auba apaireisant anzque fusant meu 
lor sunt liostifal dedevant l ost venu 
jemais autretel home ce cuit n erent veu 
yy pez unt de haut grant sunt e percreu 
hunc n orent fil de drap ne vestu 
quel tens qu il unques face il vont tote jor nu 
e sunt per tot lo cors comme bestes pelu 
tel meis estunt soz aiga que ga n erent veu 
e tant cum il sunt lai vivent de peison cru 
e quant vinent sur terre si resunt d el peu 
il vivent tuit d encens e de bon balsamu 
li liger bachaler por traire y sunt corru 
quant virent les saetes fui sunt e perdu 
molt en peise xm quant ben ne sunt seu 
que meuz en amast quatra s il fusent retenu 
que yy soumers chargez d or e d argent molu 
quar anceisqu il oust sun pavaillon tendu 
ousunt de peison sens rei e sens cornu 
plus que nus oiseleres n avreit d oiseus a clu 
e fust per tot lo mont a merveilles tenu 
comment pousant estre ne pris ne retenu 
a l auba aparisant sunt monté li baron 
li conduiz les en guie dreit a occeanon 
sur la rive de l aiqua el ros e el sablon 
lor aparurent fennes d une conversion 
dedenz une jornee entor e environ 
ne trovast hom herberge ne habitacion 
en l aiqua conversoent a guise de peison 
mas tant estoient gentes e beles de faicon 
que de la beute d eles ne saveit hom raison 
plus relusent lor chep que pene de paon 
quant virent cil de l ost que si beles esteient 
ne que por paor d eus pas ne se reponeient 
quant molt en i veneit en l aiqua se feroient 
les petites compagnes tres bien les atendoient 
quant il erent o eles volenteis i gesoient 
quant il erent si las que faire ne l poeient 
celes levoent sus en l aiqua les traient 
tant les teneient soz qu iloc les estegneient 
quatra s en sunt torné qui au rei sunt venu 
e content la canvigne des fennes c on veu 
e de lor compagnons cum il sunt retenu 
por neient les quereient neié sunt e perdu 
quant cil oent lo conte que li quatra unt rendu 
por la beute des fennes se sunt si esmou 
qu encors en i alast s il en fusant creu 
mas xm jure quanqu est e quanque fu 
que ga n i ira nus s il sunt aperceu 
ja n es amera tant qu il ne sient pendu 
xm chivauge lo poi de falicost 
ruste fu la montagne ne porent aler tost 
a grant peine sofrirent la chalor e lo rost 
il ne trovent tant d ombre o uns sols d eus s adost 
liostifal lor sallent des desers de rimost 
testes orent de gent si com nature vost 
yy pez hunt de haut molt sunt grant e enpost 
ot granz peres pognaus vindrent arocher l ost 
li archer i unt trait qui armé furent tost 
quant virent les saetes fui sunt e repost 
li archer s en revenent qu xm n es jost 
molt fist bien xm que ceus d inde a creuz 
avant la meenuit esteit sis oz meuz 
por retorner areire lai dunt il est venuz 
de la landa indine dunt il esteit issuz 
ja esteit granz li fous e li reis decenduz 
a un estanc qu il trovent entra terdres aguz 
qui toz esteit plens d aiqua mas sempres fu beuz 
des chivaus e de homes que aveit deceuz 
li ardors del soleil qui si granz ert creuz 
d ambes parz de la rive unt homes perceuz 
chascuns esteit perme trosqu au lonbril fenduz 
e ot chascuns dos testes e dos pez e dos buz 
li greceis se merveillent quant il les hunt veuz 
molt per les vehisez dolens e irascuz 
quar tel gent unt veue que n unt pas coneuz 
vers eus vindrent pognant e esteit chascuns nuz 
anc ne vestirent drap qui fust faiz ni teissuz 
tuit ensembla lor lancent canes e paus aguz 
plus de yy yy serchanz lor i unt morz renduz 
cil de l ost s estormisent ga s ousant seuz 
quant uns estorbillons lor est devant venuz 
que tentes e aucubes lor a toz abatuz 
les soumers trebruchez e des tisons feruz 
manteus e pavaillons y unt assez perduz 
entrosque vers lo cel enporta lor escuz 
enpres icest damage lor est autre creuz 
epsament comme neif est fous del cel plouz 
qui tote art la contree epsament comme fuz 
e dient tuit per l ost ' libis est irascuz 
antre lui e artu funt ores lor vertuz 
per lo conseil aus des nos est cist maus mouz " 
quant li venz fu chauz e li estorbillons 
devers lo cel a guise des tisons 
virent les rais venir ardenz come brandons 
cil de l ost s estormisent qui creiment les charbons 
de lor escuz se covrent zo fu lor garisons 
e cil qui nuil n en orent tenent sei per bricons 
uslees unt les barbes e trestoz les grenons 
quant del cel fu chaue la rujors e l arsons 
a netger commenca de l air qui fu embrons 
ne demora pois gaires qu en get si granz faisons 
ne nos hom savreit dire david ne salamons 
xm commanda a trestoz ses barons 
que il meinent les bestes entor les paveillons 
e abatent la neif ot pals e ot bastons 
por la chalor des beites fu granz la remisons 
apres zo lor vint d aiqua si granz confusions 
que tote enporte el val la nef e los glazons 
li estans rempli d aiqua qui ert e granz e lons 
quatre jors fu li reis que d iloc ne se mut 
e fist molt grant freidure e neu geta e plut 
hunc l espeise de l air por ico ne descrut 
xm demande a ceus d inde que dut 
qu empres si grant chalor si grant freidure mut 
cil respondent au rei qui l aveient seut 
que estez esteit fors e li ges d iver grut 
los veillars indiens unt aus deserz trovez 
qui unt longues les barbes trosqu au de xxx 
li reis lor a enquis ' qui estes dunt venez " 
il li unt respondu ' ci est nostre regnez 
es deserz de rimorz est nostre naitez 
li queus est xm e quar le nos mostrez 
quar veer lo volum plus c ome ne seit nez 
por zo que sur toz homes est cremuz e dotez " 
li chivaler li dient ' tote l ost esgardez 
celui qui meuz vos semble segnor si lo prenez " 
cil esgardent lo rei qui es gros e quarrez 
large ot la forcheure molt fu beus figurez 
autresi lo coinurent com si lor fust monstrez 
' sire " funt li veillart ' si en nos vos fiez 
es desers vos menrons ja mal en doterez " 
quant xm l ot si s en a marciez 
richeis conreis lor dona e bons muls enfeltrez 
' segnors " fait xm ' ge vos comant e rou 
remuons nos herberges si querruns autre lou 
je vei molt neir le cel inde e paile e crou 
il ne nos promet mie serenite ne jou 
anz est ire des des qui nos unt en esfreu 
tel chouse m on oi faite dunt ai au cur grant dou 
quatre cent chivaler qui molt esteient prou 
i avomes perdu de lo neuf e del fou 
lo manger aprester augent avant li cou " 
li mort sunt sevelli li greu s en sunt torné 
un grant terdre poierent s unt lo val avalé 
e trovent aus herberges lo manger apresté 
a pe s en vont desduire quant il se sunt disné 
desoz une grant roche trovent un loc chavé 
o artus e libis aveient conversé 
cil orent si lo lou beneieit e sacré 
anc poisqu il en issirent n i aveit hom entré 
qui ne fust au terz jorz sens home atrainé 
a la boche en travers l un sur l autra jeté 
por co qu il n en unt plaie ne il ne sunt nafré 
ne pot unques saveir li rois la verite 
comment il erent mort e iloc aporté 
hunc ne l crei li reis jusqu il ot esprové 
li vellart indien sunt devant lui mandé 
qui el regne aveient longement conversé 
l un des dos avant l autra a li reis conjuré 
que de cele merveille que il a trespassé 
li dient ambedui tote la verite 
s en la roche a fantoume serpent ni enferte 
qui tant sotdeement lo secle a deserté 
li dui veillart respondent qui sunt de grant hae 
que artus e libis per lor grant dehite 
entoscherent lo lou si l unt enfantosmé 
quant li geus fu chauz e la neus fu fondue 
li estans fu empliz de l aiqua qu ert chaue 
e de la grant merveille qui del cel fu ploue 
qui per icel convers esteit si espandue 
e de totes les parz en l estanc acorrue 
doz pez ot plus de haut qu icele qu ert beue 
ja qui le lor contast per eus ne fust creue 
e se il ne l ousent si veirement veue 
xm monta e tota l ost remue 
un grant terdre puierent dunt la roche est ague 
unques mais n i ot sente ne charere batue 
n unques mais per nuil home n i ot veie tenue 
por l angoise del chaut toz li plus forz tressue 
li veillart indian qui la vie unt soue 
unt el recoil del val une forest veue 
qui ben esteit dedenz e garnie e vestue 
de tote icele rien qui a cors d ome aiue 
decendi del terdre si est venue el val 
molt furent travaillé li home e li chival 
quar l arsons del soleil lor fist lo jor grant mal 
xm les guie qui set sor bucifal 
e en l areiregarde a mis sun seneschal 
li armé vont avant qui guient lo costal 
del chef de la montagne saillent liostifal 
molt sunt grant e isdos unques genz ne vi tal 
plus lor lusent li oil que pere de cristal 
chascuns tent en son poin une pere pognal 
devers le haut del terdre lor leverent estal 
ot les peres cornues les trebuchent el val 
e li archer i traient ensemble comunal 
e cil del pe les huent e funt grant batestal 
molt menerent grant joie quant furent en l igal 
la forest sist molt ben dejoste une rivere 
molt per fu bele e gente e reonde e entere 
unc ne fu arbres menz ne devant ne derere 
ne ja hom n ert si os que un sol cop i fere 
hom ne demande espece ne nuille herbe tant chere 
dunt il n en i trovast quant la flors est premere 
en abril o en mai quant li beus tens s esmere 
iloc est mandragore qu a trover n es ligeire 
nus hom n est tan hardiz qui la remut ni quere 
ne l estosche murir d une mort itant fere 
ja ne porra aler ni avant ni arere 
un verger ot molt bel en la forest planté 
peires i ot e pomes e granz fies d ahe 
e dactes e amandres e iver e este 
therubin e narders mil arbres de bonte 
i venent per nature hunc n i furent planté 
de la forest teneient une leue de le 
e entre les devises del verger ot un pre 
de totes cheres herbes garni e asazé 
hom ne demanda herbe ne ne vint en sante 
dunt il nen i trovast tot a sa volente 
il nen a sos cel home tant enferm n engroté 
de poison o de poldre tant fort envenimé 
s un petit i aveit dormi e repousé 
que ne s en alast lez e trestoz en sante 
de la flairor des arbres e de la sanite 
molt fu beus li vergers e gente la praele 
molt i flairot soef l encens e la canele 
garengaus recalices cituaus e tutele 
e enmeu loc del pre sort une fontale 
dunt la doiz esteit clere e blanche la peirele 
a roche or espaneis pesast hom la gravele 
de fin or tresgeté i ot une marcele 
a dos pez de cristal qui ne chet ne chancele 
qui receit lo conduit qui vint per la tuele 
e desoz chascun arbre aveit une pulcele 
e n enn i aveit nuille serchante ne ancele 
mas totes d un perage chascune ert damisele 
les cors orent ben faiz petite la mamele 
le vis freis coloré e clere la maisele 
plus ert espris d amor qui veeit la dancele 
que s il oust lo cur bruslé d un estencele 
plus li salleit li cors que chivaus de chastele 
xm en unt dit li vellart la novele 
quant li reis l oit dire joianz li fu e bele 
quantque ill a alé ne prise une gonele 
s il ne les veit de pres les dos villarz apele 
' conduiez m en mon ost delez cele vaucele 
quar trosqu en la forest n ert ostee ma sele " 
devant la forest ot un poncel torneiz 
sur l aiqua de gaianca qui eis de valbruniz 
les estatges del pont sunt de marbre voltiz 
e les solives sunt totes a or massiz 
e les planches d ivoire a bons esmaus tresliz 
de l autra part del pont ot un tresgiteiz 
dos enfanz de fin or e mollez e faitiz 
li uns fo lons e graisles li autres gros petiz 
membres orent ben faiz luncz formez e traitiz 
si cum l oz aprosma e il les criz 
chascuns saisist un mal ert lo pas contradiz 
desoz eus ot dos bres que uns clers ot escriz 
qui les fait per augure defendra lo 
xm decent del destrer amanviz 
e monta sur lo pont si s est ultra acolliz 
quant vit les dos enfanz qu orent les mails saisiz 
il se retraist arere qu il crent estre periz 
quant li reis vit les dos qui se vont defendant 
' veez ultra cel pont un grant enchantement 
dos enfanz ai veuz l un petit l autra grant " 
quant sa genz l entendirent molt s en vont merveillant 
a cel mot ot gurpi maint riche auferrant 
e montent sur le pont qui plus tost pot avant 
vont veer merveille que li reis vait contant 
adunc i ssunt venu li dui veillart persant 
qui permei les deserz vont lo rei conduiant 
li uns a dit au rei que il n en set niant 
e l autra promet que il l en dira tant 
que il cudot saveir per veir a esciant 
qu il fera remaner trestot l enchantement 
li vellarz li a dit que il fera laiser 
celui defendement sens nesun demorer 
xm li prie que pens de l espleitier 
' sire " fait li vellarz ' ne vos chaut a coiter 
laisez mei belement atorner mon mester 
cha en ferai ja l un en terre trebucher 
que vostra oz lo verrunt a un peison manger 
e l autra em porterunt deable o averser " 
pres de l enchantement s est cil agnoillez 
dunc saut del pont en l aiqua si revint sure pez 
ses mains tendi en haut contramont s es dreicez 
pois se rebaissa aval si s es dos fez plongez 
de tel air en l aiqua que toz est depecez 
veiant les oilz lo rei fu d un peison mangez 
poisque li uns fu d eus en l aiqua perillez 
ne pot durer li autres si li fallit li pez 
uns deables l emporta qui forment s en fist lez 
contramont vers lo cel la fu toz desirez 
le chep l unt peceié les menbres els costez 
veiant lor oilz en fu uns grans fos alumez 
' o des " fist xm ' per les toes pitez 
de quancque me donez seiez vos graciez 
cil qui fist cez enfanz fu molt oltracuidez 
ensi ert encors ars e en aiqua neiez " 
les mailz que il aveient ceus unt enqui laisez 
xm i cort qui s i est essaiez 
il n en levast un sol por estra detranchez 
apres lo rei si vont tuit le per essaier 
de folie se volent pener e travaler 
lo menor ne poussent quatre bou charier 
quant veient cil de l ost n i poent espleiter 
adonc s en passent ultra sergant e chivaler 
e donzel e jeljon e turcople e archer 
qui esteient en l ost venu por gahagner 
de vianda sunt chargé e mulas e saumer 
apres passent les bestes que meinent por manger 
quant il furent tuit oltra pres fu de l avesprer 
xm commanda l ost mener en avant 
quar el bois es puceles prendra herberchemant 
sun seneschal apele xm en riant 
si li dist la novele que cil li vont contant 
e les pulceles eisent de la forest chantant 
vestuas come dames e bel e avenant 
quant eles veient l ost encontra vont joiant 
tant cum li umbres dure que ne poent avant 
ja si poi n i passassent mortes ne chaisant 
molt menerent grant joie quant virent l ost si grant 
quar plus aiment les homes que nuille rent vivant 
por co que cuda aver chascune sun talant 
cil de l ost les aprotchent molt se vont mervellant 
quar de si beles fennes ne virent unc mais tant 
ne ne fusant trovees deciqu en oriant 
el pre lez la funtaine xm decent 
qui plus flairot soef que odors ne piment 
e tuit li yy per que l uns l autra n atent 
e li autra baron manctra comunalment 
en la forest s est l oz cele nuit ostelee 
n i unt autres ostes ma chascuns sa ramee 
molt per i fu a aise la compagne preisee 
les pulceles ne firent plus lungue demoree 
chascune prent lo seu sens nuille recelee 
qui sa volente volt unc ne li fu veé 
anz lor fu ben per eles sovent amonestee 
li liger bacheler qui l orent desiree 
qui pecce sunt issu fors de la lor contree 
chascuns n i ot sa feme ne s amie amenee 
trestote icele nuit unt lor joie menee 
tantque granz fu li jors clere la matinee 
quant il vostrent manger la viande unt trovee 
a yy yy mili homes lor i fu conree 
il demanderent l aiqua si lor fu aprestee 
e vont a la marcele qui per los ert crevee 
apres manger se vont deportant per la pree 
qui volt fruit de manere ne gere herbe roee 
asez en pot aver sens jouse demoree 
en la forest s est l oz quatre jors sojornee 
trosque ce vent au quint qu ele s en est tornee 
xm regarde desoz une cepee 
d un vermeil terubin est la folle estelee 
e vit une piucele gente e encoloree 
ensi come nature l aveit enfaiconee 
ce fu avis au rei quant il l ot esgardee 
qu onques tant bele rens ne fu de mere nee 
e a dit a ses homes ' une ren ai pensee 
qui avreit cesta dame de cest convers getee 
e la poust tenir en la soe contree 
ben en devreit hom faire reine coronee " 
dan clins li filz carduit l a sur un mul levee 
issi cum au rei plot l en oust donc portee 
cele s en veit porter molt s est espaventee 
de la paor qu el ot s est quatre feis pasmee 
e requert xm merci li a criee 
' gentis reis ne m ocire franche chouse honoree 
quar se g esteie un pe de la forest getee 
c une sole des unbres ousse trespassé 
sempres sereie morte tes est m endestinee " 
xm l esgarde plus bele que n est fee 
por co qu el ot ploré ot la color muee 
mervellose pitez l en est el cur entree 
il la mist a la terre a de l a commandee 
e cele s agenoille prefunt s est enclinee 
xm apele les veillarz si s conjure 
si lur a demandé ' per con faite nature 
sunt en cest bois fennes est co leis o dreiture 
dunt vivent e que vestent qui lor livre pasture 
quant a trestote m ost hunt trovee pasture 
funt en eles aus des nesune forfeiture 
o unt eles trové jovente qui tant dure 
quant ge n i ai trové tombel ne sepulture " 
cil respondent au rei qui sorent la nature 
' a l entree d iver encontra la freidure 
entrent totes en terre e muent lor faiture 
e quant estez revent e li beus tens s espure 
a guise de flors blanches venent a lor nature 
cele qui dedens naist est del cors la figure 
e cele de defors si rest lor vesteure 
e sunt si ben tallé chascune a sa mesure 
que ja n i avra force ne cisel ne costure 
chascuns vestimenz trosqu a la terre dure 
issi cum aus deeses de cest bois vent a cure 
ja ne voldrunt el main icele creature 
que n en aient lo jor anzque nuit seit oscure " 
e respont xm ' bon est lor teneure 
hunc mais a nulle gent ne vi tel troveure " 
al quint jor mut li reis n i vol plus demorer 
en la veisine d inde s en voleit retorner 
e vit per les desers dos paysans aler 
en indiaine lengue lor a fait demander 
se negune merveille li savreient conter 
qui fust bone a entendre e digne a escolter 
' sire " funt li vellar ' s a nos volez parler 
nos vos diruns merveilles e si porras prover 
zai sus en cest deserz poz dos arbres trover 
qui yy pez hunt de haut e de groise sunt 
li sollelz e la lune les unt fait si segrer 
qu il sevent lenga d inde e ben greceis parler 
e ben respondra a home quantqu il a en pense 
e qu avenir li deit e quancqu il a passer 
per deu " fait xm ' lai m estut il aler 
si vos m i conduisez plus vos ferai doner 
de l or molu d araibe que ne porrez porter 
sire " funt li vellart ' co nos fait esmaier 
si menez la grant ost ne porrons espleiter 
se tu vous tost aler e viaz repairer 
je mal irunt ot tei que sol yy chivaler " 
quant xm l ot prist s en a corrocer 
cuda qu il lo volsisent autresi engigner 
coment les yy cinquanta que il eslist l autrer 
quil lo durent en baustres conduire e adreicer 
per trestoz les deserz le firent folier 
amdus les a fait prendre si s commanda a lier 
trestoz les fera pendre o les testes trencher 
paor ont li vellart del rei qui est marriz 
or sunt prest que tant facent e chascuns d eus l afit 
qu il n es disvient pas por mal ne por despit 
il li dirunt tot l estra metre face en escrit 
e s il si nen o trove cum il li avront dit 
arder les face o pendre ja mal avrunt respit 
quatra cent chivaler masqu il seient eslit 
li conduirunt il bien a joie e a delit 
la granz oz s en retort e porus les en guit 
' per de " fait xm ' asez avez ben dit " 
or ot co que il volt de joie s en xxx 
a xm commande qu es gart e que deslit 
xm apele porun qui esteit reis 
si li dist que conduie la grant ost des greceis 
chameus e olifanz e toz les indieis 
e si l atende en inde o en terre caspeis 
quar si cum li unt dit li dui vellart indeis 
qui ben sevent des arbres le convigne e les leis 
antr aler e venir i metra quatre meis 
ne laira por mal pas ne por autre defeis 
n ala veer les arbres c um claime d ibroneis 
