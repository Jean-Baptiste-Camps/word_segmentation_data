artus li bons rois de breteigne 
la cui proesce nos enseigne 
que nos soiom preu et cortois 
tint cort si riche come rois 
a zz feste qui tant coste 
qu en dit contre la pentecoste 
la corz fu a cardueil en gales 
apres mengier parmi cez sales 
li cheualier s atropelerent 
la ou dames les apelerent 
o damoiseles ou puceles 
li un racontoient noueles 
li autre parloient d amors 
des angoisses et des doulors 
et les grant biens qu en ont souent 
li deciples de son couent 
qui lors estoit riches et boens 
mes or i a mout pou des suens 
s en est amors mout abessiee 
q a bien pres l ont ia tuit lessiee 
que cil qui soloient amer 
se fesoient cortois clamer 
et preu et large et honorable 
or est amors tornee a fable 
por ce que cil qui rien ne sentent 
dient qu il aiment mes il mentent 
et cil fable et menconge en font 
qui s en uantent et droit n i ont 
mes por parler de cels qui furent 
lessons cels qui en uie durent 
qu encor uaut meuz ce m est auis 
uns cortois morz c uns mauues vis 
por ce me plest a raconter 
chose qui face a escouter 
del roi qui fu de tel tesmoig 
qu en en parole et pres et loing 
si m acort d itant as barons 
q au mains touz iorz uiura ses nons 
et par lui sont ramenteu 
li boen cheualier esleu 
qui a ennor se trauaillerent 
mes ce ior mout se merueilerent 
del roi qui d entr eus se leua 
si ot de tex qui en pesa 
et qui mout grant parole en firent 
n onques mes auenir ne uirent 
a si grant feste en chambre entrer 
por dormir ne por reposer 
mes einsint ce ior li auint 
que la reine le retint 
si demora tant delez li 
qu il s oublia et endormi 
a l uis de la chambre defors 
fu dodinez et sagremors 
et si i fu me sire yueins 
et keu et me sire gauueins 
et auec els calogrenanz 
zz cheualiers mout auenanz 
qui lor ot comencié zz conte 
non de s anor mes de sa honte 
queque il son conte contoit 
et la roine l escoutoit 
si s est delez le roi leuee 
et uient sor els tout a emblee 
qu einzque nus ia poist ueoir 
se fu lessiee entre eus chooir 
forsque calogrenanz sanz plus 
sailli en piez contre li sus 
et keus qui mout fu ramponeus 
fel et gaignarz et afiteus 
li dist " par deu calogrenant 
mout uos uoi or preu et uailant 
et certes mout m est bel que uos 
et bien sai que uos le cuidiez 
tant estes uos de sens uuidiez 
s est droiz que ma dame le cuit 
que uos auez plus que nos tuit 
de cortoisie et de proece 
ia lessames nos por perece 
espoir que nos ne nos leuames 
ou por ce que nos ne deignames 
mes par foi sire n ou feimes 
mes por ce que nos ne ueimes 
ma dame eincois futes leuez 
certes aincois fuissiez creuez " 
fet la reine " au mien cuidier 
se uos ne peussiez uuidier 
le uenin dont uos estes pleins 
ennuieus estes et vileins 
de ramponer uoz compeignons 
dame se nos ne gaaignons " 
fet keus " en uostre compeignie 
gardez que nos n i perdom mie 
je ne cuit auoir chose dite 
qui me doie estre a mal escrite 
et s il uos plet taisiez uos en 
il n a cortoisie ne sen 
en plet d oiseuse maintenir 
cist plez ne doit auant uenir 
ne len ne l doit plus haut monter 
mes fetes nos auant conter 
ce qu il auoit encomencié 
que ci ne doit auoir tencié " 
a ceste parole s apont 
calogrenanz et si respont 
" sire " fait il " de la tencon 
n ai mie grant encusencon 
petit m en est et poi la pris 
se uos auez uers moi mespris 
je n i aure ia nul domage 
a plus uaillant et a plus sage 
mien escient que ie ne fui 
auez uos fet honte et ennui 
que bien en estes costumiers 
touz iorz doit puir li fumiers 
et taons poindre et malaus braire 
si doiuent ennuier et raire 
se ma dame m en lesse 
je ne le conterai hui mes 
et ie li pri qu ele s en tese 
que la chose qui me desplese 
ne me comant soe merci 
dame trestuit cil qui sont ci " 
fait keus " boen gre uos en sauront 
que uolentiers l escouteront 
ne n en fetes uos rien por moi 
mes foi que uos deuez le roi 
le uostre seignor et le mien 
comandez li si ferez bien 
calogrenaz " fet la reine 
" ne uos chaille de l ataine 
mon seignor keus le seneschal 
costumiers est de dire mal 
que len ne l en puet chastier 
comander uos uueil et prier 
que ia n en aiez au cuer ire 
ne por lui ne lessiez a dire 
chose qui nos plese a oir 
se de m amor uolez ioir 
si comenciez tout derechief 
certes dame ce m est mout grief 
que uos me comandez a fere 
ainz me leroie zz des eus trere 
se coroucier ne uos dotasse 
qui hui mes nule rien contasse 
mes ie ferai ce qu il uos siet 
commentque il onques me griet 
desqu il uos plet or entendez 
cuer et oreilles me rendez 
que parole si est perdue 
s ele n est de cuer entendue 
de tex i a que ce qu il oent 
n entendent pas et si le loent 
et cil ne uelt mes que l oie 
desque li cuers n i entent mie 
qu es oreilles uient la parole 
ausint come li uenz qui uole 
mes n i areste ne demore 
einz s en part en mout petit d ore 
se li cuers n est si esueilliez 
qu a prendre soit appareilliez 
que cil le puet en son uenir 
prendre et enclorre et retenir 
les oreilles sont uoiz et doiz 
par ou uient iusqu au cuer la uoiz 
et li cuers prent dedenz le uentre 
la uoiz qui par l oreille entre 
et qui or me uoldra entendre 
cuer et oreilles me doit rendre 
car ne uueil pas parler de songe 
ne de fable ne de menconge 
il auint pres a de yy ans 
que seus come zz paisanz 
aloie querant auentures 
armez de toutes armeures 
si com cheualiers deuoit estre 
et trouai zz chemin a destre 
parmi une forest espesse 
mout i ot uoie felonesse 
de uerz rains et d espine pleine 
a quelqu ennui a quelque poine 
truis cele uoie et ce sentier 
a bien pres demi ior entier 
m en ale chevauchant eissi 
tantque de la forest issi 
et ce fu a breceliande 
une forest en une lande 
entrai et uers une bretesche 
a demie liue galesche 
se tant i ot plus n i ot pas 
cele part uing enelepas 
et ui le ualle et le fosse 
tout enuiron parfont et le 
et sor le pont en piez estoit 
cil qui la forterece estoit 
sor son poig zz ostoir mué 
ne l oi mie bien salué 
quant il me uint a l estrier prendre 
si me comanda a descendre 
ie descendi il n i ot el 
que mestier auoie d ostel 
et il me dist tout meintenant 
plus de yy fois en zz tenant 
que benooiete fust la uoie 
par ou leenz uenuz estoie 
a itant en la cort entrames 
le pont et la porte passames 
enmi la cort au vauasor 
cui dex face ioie et honor 
tant come il fist moi cele nuit 
pendoit zz table ie cuit 
qu il n i auoit ne fer ne fust 
ne rien qui de coiure ne fust 
sor cele table d un martel 
qui delez est a zz postel 
feri li uauasors yy cous 
cil qui dedenz erent enclos 
oirent la noise et le son 
fors saillirent de la meson 
et vindrent en la cort aual 
li uns encorut au cheval 
que li bons uauasors tenoit 
et ie ui que uers moit uenoit 
une pucele bele et gente 
en lui esgarder mis m entente 
ele fu gresle longue et droite 
de moi desarmer fu adroite 
qu ele le fist et bien et bel 
puis m afubla zz cort mantel 
uer d esquallate peonace 
et tuit nos guerpirent la place 
que auec moi ne auec lui 
ne remest nus ce m embeli 
que plus n i queroie vooir 
et ele me mena seoir 
el plus bel praelet del monde 
qui le cerchast a la roonde 
la la trouai si affaitie 
si bien parlant et enseignie 
de tel semblant et de tel estre 
qui mout i delitoit a estre 
ne iames por nul estouoir 
ne m en queisse remouoir 
mes tant me fist la nuit de guere 
li uauasors qu il me uint querre 
quant de souper ui tans et hore 
n i poi plus fere de demore 
si fis lors son comandement 
del souper uos dire briement 
qu il fu dou tot a ma deuise 
desque deuant moi fu asise 
la pucele qui s i asist 
apres souper itant me dist 
li uauasors qu il ne sauoit 
le terme puisque il auoit 
herbergié cheualier errant 
qui auenture alast querant 
s en auoit mout herbergié 
apres si me proia que gie 
par son ostel m en reuenisse 
en guerredon et en seruise 
et ie li dis uolentiers sire 
honte me fu de l escondire 
petit por mon oste feisse 
se cest don li escondeisse 
mout fui la nuit ostelez 
et mi cheuaux fu enselez 
si fu bien fete la priere 
mon boen oste et sa fille chiere 
au saint esprist les comandai 
a estrous congie demandai 
si m en alai a lor congie 
n oi gaires l ostel esloignié 
quant ie trouai en zz essart 
trois ors sauuages et zz liepart 
qui s entrecombatoient tuit 
et demenoient si grant bruit 
et tel fierte et tel orgueil 
se ie le uoir dire uos uueil 
que de poor me trais arriere 
que nule beste n est si fiere 
n est plus orgueilleuse de toz 
zz uilein qui resembloit moz 
grant et hydeus a desmesure 
issi tres laide creature 
qu en ne porroit dire de bouche 
si se seoit sor zz coche 
une grant macue en sa main 
je m aprochai uers le uilein 
si ui qu il ot grosse la teste 
plus que toriaux ne autre beste 
cheueus mociers et front pelé 
s ot plus de yy espanz de le 
oreilles uelues et granz 
ausi lees come est zz vanz 
les sorciuz granz et le nes plat 
nes de cuete et nes de chat 
bouche fendue come lous 
denz de senglier aguz et rous 
barbe noire grenons tuertiz 
et le menton aers au piz 
corbe eschine corte et bocue 
apoiez s est sor sa macue 
vestuz de robe si estrange 
qu il n i auoit linge ni lange 
einz ot a son col atachiez 
deus cuirs de nouel escorchiez 
de yy toriaus ou de yy bues 
en piez sailli li uileins lues 
qu il me uit uers lui aprouchier 
ne sai se il me uolt touchier 
ne sai que il uoloit emprendre 
mes ie me garni de deffendre 
tantque ie ui que il s estut 
en piez touz droiz si ne se mut 
et fu montez desor zz tronc 
s ot bien yy piez de lonc 
si m esgarda et mot ne dit 
ne plus c une beste feist 
et ie cuide que il n eust 
reson ne parler ne seust 
toutes uoies tant m enhardi 
que ie li dis ua car me di 
se tu es boenne chose ou non 
et il me dist je sui uns hom 
quex hom es tu tex com tu uoiz 
je ne sui autres nule foiz 
et que fes tu ici m estois 
si gart les bestes de cest bois 
gardes par saint pere de rome 
ja ne conoissent il nul home 
ne cuit qu en plein ne en boschage 
puist len garder beste sauuage 
n en autre leu por nule chose 
s ele n est liee et enclose 
si les gart ie le uos pleuis 
que ia n istront de cest porpris 
et tu coment di m en le uoir 
n i a nule qui s ost mouoir 
desqu eles m uooient uenir 
si la destreing par les yy corz 
as poinz que i ai et durs et forz 
que les autres de poor tremblent 
et tot enuiron moi s asemblent 
ausinc com por merci crier 
ne nus ne s i porroit fier 
fors moi nus hom qui entr aus fust 
que meintenant ocis ne fust 
issi sui de mes bestes sire 
et tu me redeuroies dire 
quex hom tu es et que tu quiers 
je sui ce uoiz zz cheualiers 
qui quier ce que trouer ne puis 
assez ai quis et rien ne truis 
et que uoudroies tu trouer 
auentures por esprouer 
ma proesce et mon hardement 
or te pri et quier et demant 
se tu sez que tu me conseilles 
ou d auenture ou de merueilles 
a ce fet il faudras tu bien 
d auentures ne se ge rien 
n onques n en oi mes parler 
mais se tu uoloies aler 
ci pres iuisqu a zz fonteine 
n en reuendroies pas sanz peine 
se tu li rendoies son droit 
ci pres trouerras orendroit 
zz sentier qui la te merra 
toute la droite uoie ua 
se bien uels tes pas emploier 
que bien porroies desuoier 
il i a d autres uoies mout 
la fonteine uerras qui bout 
s est ele plus froide que marbres 
ombre li fet li plus biaus arbres 
c onques peust fere nature 
en touz tens sa foeille li dure 
qu il ne la pert por nul iuer 
et s i pent zz bacins de fer 
a une si longue chaenne 
qui dure iusqu a la fonteine 
a la fonteine trouerras 
zz perron tel com tu verras 
je ne te sai dire quel 
car ie n en ui onques tel 
et d autre part une chapele 
petite mes elle est mout bele 
s au bacins uels de l eue prendre 
et desus le perron espandre 
la uerras une tel tempeste 
qu en cest bois ne remaindra beste 
cheurel ne dains beste ne pors 
nes li oisel en istront hors 
qar tu uerras si foudroier 
venter et arbres pecoier 
plouoir uerras et espartir 
que se tu t en puez departir 
sanz grant duel et sanz grant pesance 
tu feras de meillor chaance 
que cheualiers qui i fust onques 
del uilein me parti adonques 
qui bien m ot la uoie mostree 
espoir si fu tierce passee 
et pot estre pres de midi 
quant l arbre et la chapele vi 
bien pres de l arbre c est la fins 
que ce estoit li plus hauz pins 
qui onques sor terre creust 
ne cuit c onques si bien pleust 
que d eue i passast une goute 
aincois coloit par desus tote 
a l arbre ui zz bacin pendre 
del plus fin or qui fust a uendre 
onques oncor en nule foire 
de la fonteine poez croirre 
qu ele boloit come eue chaude 
li perrons est d une esmeraude 
ausi perciez come zz bohors 
si ot zz rubi par dehors 
plus flamboiant et plus vermeil 
que n est au matin le soleil 
quant il apert en orient 
ja que ie sache a escient 
ne uos en mentire de mot 
la merueille ennuier me pot 
de la tempeste et de l orage 
dont ie ne me tieig mie a sage 
que meintenant se ie poisse 
mout uolentiers me repentisse 
quant ie oi le perron crousé 
de l eue au bacin arousé 
mes trop en i uerse ce dout 
car lues nerci le ciel del tout 
que plus de par yy parz 
me feroit es euz li esparz 
et les nues tout pellemelle 
jetoient noif et pluie et grelle 
tant fu li tans pesmes et forz 
que yy foiz cuidai estre morz 
des foudres qu entor moi chaoioient 
et des arbres qui pecooient 
sachiez que mout fui esmaiez 
tantque li tens fu rapesiez 
et tuit li uent se reposerent 
quant deu ne plot uenter ne sorent 
et quant ie ui l air cler et pur 
de ioie fui touz asseur 
que ioie s onques la conui 
fait oublier mout grant ennui 
desque li tans fu trespassez 
vi sor le pin tant amassez 
oisiaus s est qui croirre me uueile 
qu il n i auoit branche ne foeille 
qui tout ne fust couert d oisiaus 
s en estoit li arbres plus biaus 
et trestuit li oisel chantoient 
si que mout bien s entracordoient 
mes diuers chanz chantoit chascuns 
c onques ce que chantoit li uns 
a l autre chanter n i oi 
de la ioie me resioi 
s estinent tantque il orent fait 
le seruise trestout a trait 
que mes n oi si bele joie 
ne mes ne cuit que nus hom oie 
se il ne ua el leu celui 
qui tant me plot et embeli 
que ie m i dui por fol tenir 
tant i fui que i oi uenir 
cheualiers ce me fu auis 
bien cuidai que il fussent dis 
tel noise et effroi demenoit 
uns seus cheualiers qui uenoit 
quant ie le ui tot sol uenant 
mon cheual restrains meintenant 
n a monter demore ne fis 
et cil come maltalentis 
vint plus tost que uns alerons 
fier par semblant come lions 
de si haut come il pot crier 
me comenca a deffier 
et dist uassaux uos m auez fet 
sanz deffiance honte et let 
deffier me deussiez uos 
se il eust guerre entre nos 
ou au meins droiture requerre 
einzque uos meussiez guerre 
mes se ie puis sire uassaux 
sor uos reuertira li maux 
dou domage qui est paranz 
enuiron moi est li garanz 
et de mon bois qui est batuz 
et je me pleig si e reson 
que uos m auez de ma meson 
jetee a foudres et a pluie 
chose m auez fet qui m ennuie 
et dahe ait cui il est bel 
que m auez fet en mon chastel 
et en mon bois tele enuaie 
que mestier ne m eust aie 
de genz ne d armes ne de mur 
onques n i ot home aseur 
en forterece qui i fust 
de dure pierre ne de fust 
mes sachiez que desoremes 
n aurez o moi triue ne pes 
a cest mot nos entreuenismes 
les escuz enbraciez tenismes 
si se couri chascuns del suen 
li cheualiers ot cheual boen 
et lance roide et fu sanz doute 
graindres de moi la teste tote 
einsint dou tot a meschief fui 
car ie fui plus petiz de lui 
et ses cheuaus graindres del mien 
parmi le uoir ce sachiez bien 
m en uois por ma honte courir 
si grant cop com ie poi ferir 
li donai c onques ne m en feins 
el comble de l escu l ateins 
s i mis trestoute ma poissance 
si qu en pieces uola ma lance 
et la soe remest entiere 
qu ele n estoit mie legiere 
einz pesoit plus au mien cuidier 
que nule lance a cheualier 
einz nule si grosse ne ui 
et li cheualiers me feri 
si roidement que dou cheual 
parmi la crope contreual 
me mist a la terre tot plat 
si me laissa honteus et mat 
c onques puis ne me regarda 
le cheual prist et moi lessa 
si se mist arriere a la uoie 
et ie que mon roi ne sauoie 
remes coroceus et pensis 
deles la fonteine m asis 
vn petit si me reposai 
le cheualier suire n osai 
que folie fere cuidasse 
et se ie bien fere l osasse 
ne sai ge que il se deuint 
a la fin uolentez me vint 
que mon oste couent tendroie 
et que par lui m en reuendroie 
einsint me plot einsint le fis 
et mes armes toutes ius mis 
por aler plus legierement 
si m en reuig honteusement 
quant ie reuig a mon hostel 
trouai mon hoste tout autel 
ausi lie et ausi cortois 
com ie auoie fet aincois 
onques de rien ne m apercui 
ne de sa fille ne de lui 
que meins uolentiers me ueissent 
ne que meins d ennor me feissent 
que l auoient fet l autre nuit 
grant honor me porterent tuit 
la lor merci en lor meson 
et disoient c onques mes hom 
s en echapat que il seussent 
ne que oi dire l eussent 
de la dont i estoie uenuz 
qu il n i fust morz ou retenuz 
issi alai issi reuing 
au reuenir por fol me ting 
si uos ai conté come fox 
ce c onques mes conter ne uox 
par mon chief " dist me sire yuains 
vos estes mes cosins germains 
si nos deuomes entramer 
mes de ce uos puis fol clamer 
que uos le m auez tant celé 
se ie uos ai fol apelé 
je uos pri qu il ne uos en poist 
car se ie puis et il me loist 
g irai uostre honte uenchier 
bien pert qu il est apres mengier " 
fet keus qui tere ne se pot 
" plus a paroles en plein pot 
de uin qu en zz mui de ceruoise 
len dit que chaz saous s enuoise 
apres mengier sanz remuer 
va chascuns loradin tuer 
et uoz iroiz venchier forre 
sont uostre penel enborré 
et uos chauces de fer froiees 
et uoz banieres desploies 
or tost or tost me sire yuain 
mouroiz uos ennuit ou demain 
fetes le nos sauoir biau sire 
quant uos iroiz en cest martyre 
car nos uos uodrons conuoier 
n i aura preuost ne uaier 
qui uolentiers ne uos conuoit 
et gardez comentque il soit 
n en alez pas sanz nos congiez 
et se uos enquenuit songiez 
mauues songe si remanez 
deable estes uos desuez 
me sire keus " fet la reine 
" la uostre langue onques ne fine 
la uostre langue soit honie 
que tant i a d escamonie 
certes uostre langue uos het 
que tout le pis que ele set 
dit a chascun quique il soit 
langue qui onques ne recroit 
de mal dire soit malooite 
la uostre langue si esploite 
qu ele uos fet partout hair 
meuz ne uos puet elle traire 
endroit de moi s elle estoit moie 
de traison l apeleroie 
home qu en ne puet chastier 
deuroit len en mostier lier 
come desué deuant les prones 
certes dame ses rampones " 
fet me sire yuains " ne me chaut 
tant set et tant puet et tant vaut 
me sire keus en toutes corz 
qu il n i ert ia muez ne sourz 
bien set encontre vilenie 
respondre sens et cortoisie 
si ne l fist onques autrement 
or sauez bien se ge ment 
mes ie n ai cure de tencier 
ne de mellee comencier 
car cil ne fait pas la mellee 
qui fiert la premiere colee 
einz la fet cil qui se reuenche 
bien corouceroit zz estrange 
qui corrouce son compeignon 
ne uueil pas resembler gaignon 
qui se corouce et esgratine 
quant autres matins le rechine " 
queque il parloient issi 
li rois fors de la chambre issi 
ou il ot fet longue demore 
qar dormi ot iusqu a cele hore 
et li baron quant il le uirent 
tuit contre lui en piez saillirent 
et il touz assooir les fist 
delez la reine s asist 
et la reine meintenant 
les noueles calogrenant 
li reconta tot mot a mot 
car bien et bel fere le pot 
li rois les oi uolentiers 
et fist trois seremenz entiers 
l ame urpandagron son pere 
et la son fil et la sa mere 
qu il iroit ueoir la fonteine 
ja einz ne passeroit quinzeine 
et la tempeste et la merueille 
si que il uiendroit la ueille 
mon seignor sainz johan baptiste 
et la nuit i prendroit son giste 
et dit que auec lui iront 
tuit cil qui aler i uoudron 
de ce que li rois deuisa 
toute la corz meuz l en prisa 
car mout i uoloient aler 
li baron et li bacheler 
mes quiqu en soit liez ne ioianz 
me sire yvains en fu dolenz 
qu il i cuidoit aler touz seus 
s en fu dolenz et angoisseus 
del roi qu aler i deuoit 
ja solement li greuoit 
qu il sauoit bien que la bataille 
auroit me sire keus sanz faille 
einzque il s il la requeroit 
ja ueé ne li seroit 
ou me sire gauains meismes 
espoir la demanderoit primes 
se nus de cels la requeroit 
ja ueé ne li seroit 
mes il ne les atendra mie 
qu il n a soig de lor compeingnie 
einz iera touz seus son uuel 
qui qu en ait pesance ne duel 
et qui que remeigne a seior 
i uelt estre iusqu a tierz ior 
en berceliande querra 
se il puet tantqu il trouerra 
l entroit sentier beneurous 
car mout en est cusencenous 
et la lande et la meson fort 
et le soulaz et le deport 
de la cortoise damoisele 
qui tant est auenanz et bele 
et le preudome auec sa fille 
qui en honor fere s essille 
tant est franc et de boenne part 
puis uerra les tors en l essart 
et le grant uilein qui les garde 
li ueoirs li demore et tarde 
del uilein qui tant par est lez 
noirs et hideus et contrefez 
et noirs a guise de ferron 
puis uerra s il puet le perron 
et la fonteine et le bacin 
et les oisiaus desor le pin 
si fera plouoir et venter 
mes il ne s en quiert ia uanter 
ne ia son uuel nus ne l saura 
jusqu a tantque il en aura 
ou grant ioie ou grant honte eue 
puis si soit la chose seue 
me sire yuains de la cort s emble 
si qu auec lui nus ne s asemble 
touz seus a son hostel s en va 
la ou sa mesnie troua 
tantost son escuier apele 
li comanda metre sa sele 
cui il ne celoit nule rien 
" diua " fet il " apres moi vien 
la fors et mes armes m aporte 
je m en irai a cele porte 
sor mon palefroi tout le pas 
garde ne demorer tu pas 
qu il me couient mout loig aler 
et mon cheual fai bien ferrer " 
et cil fist a sa uolente 
quanques ses sire ot comandé 
sanz grant ator et sanz esmai 
onques n i fist trop grant delai 
" si l amaine tost apres moi 
si ramerras mon palefroi 
mes garde bien ce te comant 
que nus qui de moi te demant 
que tu noueles ne l en dies 
se tu de rien en moi te fies 
que mar t i fieroies mes 
sire " fet il " il en est pes 
que ia par moi nus ne l saura 
alez que ie uos suire ja " 
meintenant me sire yuains monte 
qu il uenchera s il puet la honte 
son cousin einzqu il s en retort 
li escuiers as armes cort 
et au cheual si monte sus 
que demore n i ot plus 
qu il n i failloit ne fer ne cloux 
ses sires fu touz lez les clos 
qu il auoit zz poi attendu 
tantque il le uit descendu 
loing del chemin en zz destor 
tout son hernois et son ator 
ot atorné et si monta 
me sire yuains ne seiorna 
puisqu armez fu ne tant ne quant 
eincois erra chascun ior tant 
par monteignes et par ualees 
et par forez longues et lees 
par leus estranges et sauuages 
et passa maint felons passages 
et meint peril et meint destroit 
plein de ronces et de coudroit 
et donc fu il asseurez 
qu i ne pooit mes esgarer 
quique le doie comparer 
ne finera tantque il uoie 
le pin qui la fonteinne ombroie 
et le perron et la tormente 
qui pluet et nege et grelle et vente 
la nuit ot ce poez sauoir 
ostel tel come il dut auoir 
et plus d ennor 
troua assez el uauasor 
qu en ne li ot conté ne dit 
et en la pucele reuit 
de bien et de biautez cent tanz 
que ne li ot calogrenanz 
qu en ne puet pas dire la some 
de boenne dame et de proudome 
desqu il s atorne a grant bonte 
ia n iert tant dit ne tant conté 
que langue ne porroit retraire 
tant d ennor com preudom set faire 
me sire yvains celle nuit ot 
si boen ostel come li plot 
et vint en l essart l endemain 
vit la forest et le uilein 
qui la uoie li enseigna 
mes plus de mil foiz se seigna 
de la merueille que il ot 
coment nature fere sot 
oeure si laide et si vileine 
puis erra iusqu a la fonteine 
si uit quanque il uout veoir 
sanz arester et sanz seoir 
versa sor le perron a plein 
de l eue le bacin tout plein 
et meintenant venta et plut 
et fist tel tens com fere dut 
et quant dex redona le bel 
vindrent sor le pin li oisel 
et firent ioie merueilleuse 
souz la fonteine perilleuse 
einzque la ioie fust remese 
vint plus ardant d ire que brese 
zz cheualiers a si grant bruit 
com s il chacast zz cerf de ruit 
et meintenant qu il s entrevirent 
sanz demostrement semblant firent 
qu il s entrehaissent de mort 
chascuns ot lance roide et fort 
si s entredonent si granz coux 
sor les escuz qu il ont au coux 
fierent et les haubers descirent 
les lances fendent et descirent 
et li troncon uolent en haut 
li uns l autre a l espee assaut 
si ont au guiges des espees 
les guiges des escuz coupees 
et les escuz dehachent touz 
et par desus et par desouz 
si que les pieces en despendent 
n il ne s en cueurent ne deffendent 
que si les ont haligotez 
qu a deliure sor les costez 
desor les braz et sor les hanches 
essaient les espees blanches 
felenessement s entr esprueuent 
ne d un estal ne se remueuent 
ne plus que feissent dui gres 
einc yy cheualiers plus engres 
ne ui mes de lor mort haster 
n ont cure de lor coux gaster 
qu au meuz qu il puent les emploient 
et li hiaume embracent et ploient 
et des haubers les mailles uolent 
si que del sanc assez se tolent 
car d els meismes sont si chaut 
li haubers que li suens ne uaut 
a chascun gueres plus d un froc 
enz es uis se fierent d estoc 
si est merueille que tant dure 
la bataille si pesme et dure 
mes andui sont de si grant cuer 
que li uns ne l autre a nul fuer 
por l autre zz pie ne guerpiroit 
se iusqu a mort ne l empiroit 
et de ce firent mout que preu 
c onques lor cheuaux en nul leu 
ne naurerent ne empirerent 
car il ne uoldrent ne deignerent 
mes touz iorz a cheual se tindrent 
que nule foiz a pie ne vindrent 
s en fu la bataille plus bele 
a la fin son hiaume escartele 
au cheualier me sire yueins 
del cop fu estordiz et veins 
li cheualiers si s esmaia 
car si felon cop li paia 
qu il li ot desor le chapel 
le cuir fendu iusqu au ceruel 
si que del ceruel et del sanc 
teint la maille dou hauberc blanc 
dont si tres grant dolor senti 
c a poi li cuers ne li menti 
si foi puis n ot mie tort 
qu il se senti naurez a mort 
ne rien ne li uausist deffense 
si tost s en vait come il s apense 
vers son chastel touz eslessiez 
et li ponz li fu abessiez 
et la porte ouerte a bandon 
et me sire yuains de randon 
hurte grant alleure apres 
s il uient ateignant si de pres 
mes de loing muet et tant l aproche 
tenir le cuide mes n i touche 
einsint fuit cil et cil le chace 
si que par poi cil ne l embrace 
si ne le pooit ateindre 
si est si pres que il l ot pleindre 
de la destrece que il sent 
mes touz iorz a foir entent 
et cil dou chacier s esuertue 
c or a il sa peine perdue 
se mort ou uif ne le detient 
car des rampones li souient 
que me sire keus li ot dites 
n iert pas de la promesse quites 
qu a son cosin auoit promise 
ne le uoudroit en nule guise 
s enseignes ueraies n en porte 
a esperons iusqu a la porte 
de son chastel l en a mené 
si sont enz ambedui entré 
ni hom ne fame ne les contrerent 
es rues par ou il passerent 
enz entrent ambedui d esles 
parmi la porte dou pales 
la porte fu et haute et lee 
et si ot mout estroite entree 
qui dui home et dui cheual 
sanz encombrer et sanz grant mal 
n i poissent ensemble entrer 
ne dui home entrencontrer 
car elle estoit autresi fete 
come arbaleste qui aguete 
le rat tantqu il uient au forfet 
et l espie en son aguet 
desus le fiert et sache et prent 
luesqu ele eschape ne descent 
luesqu en atouche a la clef 
ja n i touchera si soef 
einsint desor la porte estoit 
zz trebuchez qui soustenoit 
desus zz porte colant 
bien esmolue et bien trenchant 
quant riens a cel engin tochoit 
la porte d amont descendoit 
s estoit pris et escachiez touz 
cui la porte ateignoit desouz 
et tout enmi a droit compas 
par estoit si estroiz li pas 
que s il fust auant estenduz 
touz eust esté porfenduz 
se ceste auenture ne fust 
car ses cheuaux marcha le fust 
qui tenoit la porte de fer 
ausi com deables d enfer 
descent la porte et chiet aual 
s ateint la sele et le cheual 
derriere et trenche tot parmi 
mes ne l toucha la deu merci 
mon seignor yvain forsque tant 
c a res dou dos li uient glacant 
si qu ambedeus les esperons 
li trencha a res des talons 
et il chai mout esmaiez 
et cil qui est a mort plaiez 
li eschapa en tel maniere 
une autre porte auoit derriere 
come cele deuant estoit 
li cheualiers qui s en fuioit 
par cele porte s en issi 
et la porte apres lui chai 
einsint fu me sire yuains pris 
mout angoisseus et entrepris 
remest dedenz la sale enclos 
qui toute estoit celee a clos 
dorees et peintes les mesieres 
de boenne oeure et de colors chieres 
mes de rien si grant duel n auoit 
come de ce qu il ne sauoit 
quel part cil en estoit alez 
d une chambre ilecques delez 
oi ourir zz huis estroit 
quequ il estoit en ce destroit 
s en issi une damoisele 
sole mout auenanz et bele 
et l uis apres lui referma 
quant mon seignor yuain troua 
si l esmaia mout de premiers 
" certes " fet ele " cheualiers 
ie cuit que mal seroiz venuz 
se uos estes ceenz veuz 
vos i seroiz touz despeciez 
que me sire est a mort bleciez 
et bien sai que uos l auez mort 
ma dame en fet zz duel si fort 
et ses genz enuiron lui crient 
que por poi de duel ne s ocient 
si uos seuent il bien ceenz 
mes entr eus est li deus si granz 
qu il n i poent ore entendre 
s il uuelent ocirre ou uos pendre 
a ce ne puent il faillir 
quant il uos uoldront assaillir " 
et me sire yuains li respont 
" ia se deu plet ne m ocirront 
ne ia par deu pris ne serai 
non se deu plet car i en ferai 
auec uos ma poissance toute 
n est mie proudom qui trop doute 
por ce di que preudom soiez 
que n estes pas trop esmaiez " 
