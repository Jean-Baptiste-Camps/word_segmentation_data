or dient et content et fablent que li quens bougars de valence faisoit guere au conte garin de biaucaire si grande et si mervelleuse et si mortel qu il ne fust uns seux jors ajornés qu il ne fust as portes et as murs et as bares de le vile a cent cevaliers et a dis mile sergens a pie et a ceval , si li argoit sa terre et gastoit son pais et ocioit ses homes . 
li quens garins de biaucaire estoit vix et frales , si avoit son tans trespassé . 
il n avoit nul oir , ne fil ne fille , fors un seul vallet cil estoit tex con je vos dirai . 
aucassins avoit a non li damoisiax biax estoit et gens et grans et bien tailliés de ganbes et de pies et de cors et de bras , il avoit les caviax blons et menus recercelés et les ex vairs et rians et le face clere et traitice et le nes haut et bien assis . 
et si estoit enteciés de bones teces qu en lui n en avoit nule mauvaise se bone non , mais si estoit soupris d amor , qui tout vaint , qu il ne voloit estre cevalers ne les armes prendre n aler au tornoi , ne fare point de quanque il deust . 
ses pere et se mere li disoient : " fix car pren tes armes si monte el ceval , si deffent te terre et aie tes homes s il te voient entr ex , si defenderont il mix lor cors et lor avoirs et te tere et le miue . 
pere , " fait aucassins , " qu en parlés vos ore ? 
ja dix ne me doinst riens que je li demant , quant ere cevaliers , ne monte a ceval , ne que voise a estor ne a bataille , la u je fiere cevalier ni autres mi , se vos ne me donés nicholete me douce amie que je tant aim . 
fix , " fait li peres , " ce ne poroit estre . 
nicolete laise ester , que ce est une caitive qui fu amenee d estrange terre , si l acata li visquens de ceste vile as sarasins , si l amena en ceste vile , si l a levee et bautisie et faite sa fillole , si li donra un de ces jors un baceler qui du pain li gaaignera par honor de ce n as tu que faire . 
et si tu fenme vix avoir , je te donrai le file a un roi u a un conte . 
il n a si rice home en france , se tu vix sa fille avoir que tu ne l aies . 
avoi ! 
peres , " fait aucassins , " ou est ore si haute honers en terre , se nicolete ma tres douce amie l avoit , qu ele ne fust bien enploiie en li ? 
s ele estoit enpereris de colstentinoble u d alemaigne , u roine de france u d engleterre , si aroit il asses peu en li , tant est france et cortoise et de bon aire et entecie de toutes bones teces . 
" or dient et content et fablent . 
quant li quens garins de biaucare vit qu il ne poroit aucassin son fil retraire des amors nicolete , il traist au visconte de le vile qui ses hon estoit si l apela . 
" sire quens , car ostés nicolete vostre filole ! 
que la tere soit maleoite dont ele fu amenee en cest pais ! 
c or par li pert jou aucassin , qu il ne veut estre cevaliers , ne faire point de quanque faire doie ; 
et saciés bien que , se je le puis avoir , que je l arderai en un fu , et vous meismes porés avoir de vos tote peor . 
sire , " fait li visquens , " ce poise moi qu il i va ne qu il i vient ne qu il i parole . 
je l avoie levee et bautisie et faite ma filole , si li donasse un baceler qui du pain li gaegnast par honor : de ce n eust aucassins vos fix que faire : mais puisque vostre volentes est et vos bons , je l envoierai en tel tere et en tel pais que ja mais ne le verra de ses ex . 
ce gardés vous ! 
" fait li quens garins : " grans maus vos en porroit venir . 
" il se departent . 
et li visquens estoit molt rices hom , si avoit un rice palais par devers un gardin . 
en une canbre la fist metre nicolete en un haut estage et une vielle aveuc li por conpagnie et por soiste tenir , et s i fist metre pain et car et vin et quanque mestiers lor fu ; 
puis si fist l uis seeler c on n i peust de nule part entrer ne iscir , fors tant qu il i avoit une fenestre par devers le gardin asses petite dont il lor venoit un peu d essor . 
or dient et content et fablent . 
nicolete fu en prison , si que vous avés oi et entendu , en le canbre . 
li cris et le noise ala par tote le terre et par tot le pais que nicolete estoit perdue : li auquant dient qu ele est fuie fors de la terre , et li auquant dient que li quens garins de biaucaire l a faite mordrir . 
qui qu en eust joie , aucassins n en fu mie lies , ains traist au visconte de la vile , si l apela . 
" sire visquens , c avés vos fait de nicolete ma tres douce amie , le riens en tot le mont que je plus amoie ? 
avés le me vos tolue ne enblee ? 
saciés bien que , se je en muir , faide vous en sera demandee ; 
et ce sera bien drois , que vos m arés ocis a vos deus mains , car vos m avés tolu la riens en cest mont que je plus amoie . 
biax sire , " fait li quens , " car laisciés ester . 
nicolete est une caitive que j amenai d estrange tere , si l acatai de mon avoir a sarasins , si l ai levee et bautisie et faite ma fillole , si l ai nourie , si li donasce un de ces jors un baceler qui del pain li gaegnast par honor : de ce n avés vos que faire . 
mais prendés le fille a un roi u a un conte . 
enseurquetot , que cuideriés vous avoir gaegnié , se vous l aviés asognentee ne mise a vo lit ? 
mout i ariés peu conquis , car tos les jors du siecle en seroit vo arme en infer , qu en paradis n enterriés vos ja . 
en paradis qu ai je a faire ? 
je n i quier entrer , mais que j aie nicolete ma tres douce amie que j aim tant ; 
c en paradis ne vont fors tex gens con je vous dirai . 
il i vont ci viel prestre et cil viel clop et cil manke qui tote jor et tote nuit cropent devant ces autex et en ces vies creutes , et cil a ces vies capes ereses et a ces vies tatereles vestues , qui sont nu et decauc et estrumele , qui moeurent de faim et de soi et de froit et de mesaises ; 
cil vont en paradis ; 
aveuc ciax n ai jou que faire . 
mais en infer voil jou aler , car en enfer vont li bel clerc , et li bel cevalier qui sont mort as tornois et as rices gueres , et li buen sergant et li franc home : aveuc ciax voil jou aler ; 
et s i vont les beles dames cortoises que eles ont deus amis ou trois avoc leur barons , et s i va li ors et li argens et li vairs et li gris , et si i vont herpeor et jogleor et li roi del siecle : avoc ciax voil jou aler , mais que j aie nicolete ma tres douce amie aveuc mi . 
certes , " fait li visquens , " por nient en parlerés que jamais ne le verrés , et si vos i parlés et vos peres le savoit il arderoit et mi et li en un fu , et vos meismes porriés avoir toute paor . 
ce poise moi " , fait aucassins ; 
se se depart del visconte dolans . 
or dient et content et fablent . 
entreusque aucassins estoit en le canbre et il regretoit nicolete s amie , li quens bougars , de valence , qui sa guerre avoit a furnir , ne s oublia mie ains ot mandé ses homes a pie et a ceval si traist au castel por asalir . 
et li cris lieve et la noise , et li cevalier et li serjant s arment et qeurent as portes et as murs por le castel desfendre , et li borgois montent as aleoirs des murs , si jetent quariax et peus aiguisiés . 
entroeusque li asaus estoit grans et pleniers , et li quens garins de biacaire vint en la canbre u aucassins faisoit deul et regretoit nicolete sa tres douce amie que tant amoit . 
" ha ! 
fix , " fait il " con par es caitis et maleurox , que tu vois c on asaut ton castel tot le mellor et le plus fort , et saces , se tu le pers , que tu es desiretés . 
fix , car pren les armes et monte u ceval et defen te tere et aiues tes homes et va a l estor ; 
ja n i fieres tu home ni autres ti , s il te voient entr ax , si defenderont il mix lor avoir et lor cors et te tere et le miue ; 
et tu ies si grand et si fors que bien le pues faire , et farre le dois . 
pere , " fait aucassins , " qu en parlés vous ore ? 
ja dix ne me doinst riens que je li demant , quant ere cevaliers , ne monte el ceval , ne voise en estor , la u je fiere cevalier ne autres mi , se vos ne me donés nicolete me douce amie que je tant aim . 
fix , " dist li pere , " ce ne puet estre . 
ancois sosferoie jo que je feusse tous desiretés et que je perdisse quanques g ai que tu ja l euses a mollier ni a espouse . 
" il s en torne ; 
et quant aucassins l en voit aler , il le rapela : " peres , " fait aucassins , " venés avant je vous ferai bons couvens . 
et quex , biax fix ? 
je prendrai les armes , s irai a l estor , par tex covens que , se dix me ramaine sain et sauf , que vos me lairés nicolete me douce amie tant veir que j aie deus paroles u trois a li parlees et que je l aie une seule fois baisie . 
je l otroi , " fait li peres . 
il li creante et aucassins fu lie . 
or dient et content . 
aucassins fu armés sor son ceval , si con vos avés oi et entendu dix con li sist li escus au col et li hiaumes u cief et li renge de s espee sor le senestre hance . 
et li valles fu grans et fors et biax et gens et bien fornis , et li cevaus sor quoi il sist rades et corans , et li valles l ot bien adrecié parmi la porte . 
or ne quidiés vous qu il pensast n a bues n a vaces n a civres prendre , ne qu il ferist cevalier ne autres lui nenil nient ! 
onques ne l en sovint , ains pensa tant a nicolete sa douce amie qu il oublia ses resnes et quanques il dut faire , et li cevax qui ot senti les esperons l en porta parmi le presse , se se lance tres entremi ses anemis , et il getent les mains de toutes pars , si le prendent , si le dessaisisent de l escu et de le lance , si l en mannent tot estrousement pris , et aloient ja porparlant de quel mort il feroient morir . 
et quant aucassins l entendi : " ha ! 
dix , " fait il , " douce creature ! 
sont cou mi anemi mortel qui ci me mainent et qui ja me cauperont le teste ? 
et puisque j arai la teste caupee , jamais ne parlerai a nicolete me douce amie que je tant aim . 
encor ai je ci une bone espee et siec sor bon destrir sejorné se or me deffent por li , onques dix ne li ait se jamais m aime ! 
" li valles fu grans et fors , et li cevax so quoi il sist fu remuans , et il mist le main a l espee , si comence a ferir a destre et a senestre et caupe hiaumes et naseus et puins et bras et fait un caple entor lui , autresi con li senglers quant li cien l asalent en le forest , et qu il lor abat dis cevaliers et navre set et qu il se jete tot estroseement de le prese et qu il s en revient les galopiax ariere , s espee en sa main . 
li quens bougars de valence oi dire c on penderoit aucassin son anemi , si venoit cele part , et aucassins ne le mescoisi mie il tint l espee en la main , se le fiert parmi le hiaume si qu i li enbare el cief . 
il fu si estonés qu il cai a terre , et aucassins tent le main , si le prent et l en mainne pris par le nasel de l hiame et le rent a son pere . 
" pere , " fait aucassins , " vés ci vostre anemi qui tant vous a gerroié et mal fait vint ans ja dure ceste guerre , onques ne pot iestre acievee par home . 
biax fix , " fait li pere , " tes enfances devés vos faire , nient baer a folie . 
pere , " fait aucassins , " ne m alés mie sermonant , mais tenés moi mes covens . 
ba ! 
quex covens , biax fix ? 
avoi ! 
pere , avés les vos obliees ? 
par mon cief ! 
quique les oblit , je ne les voil mie oblier , ains me tient au cuer enne m eustes vos en covent que , quant je pris les armes et j alai a l estor que , se dix me ramenoit sain et sauf , que vos me lairiés nicolete ma douce amie tant veir que j aroie parlé a li deus paroles ou trois ? 
et que je l aroie une fois baisie m eustes vos en covent ! 
et ce voil je que vos me tenés . 
jo ? 
" fait li peres , " ja dix ne m ait , quant ja covens vos en tenrai , et s ele estoit ja ci , je l arderoi en un fu , et vos meismes porriés avoir tote paor . 
est ce tote la fins ? 
" fait aucassins . 
" si m ait dix , " fait li peres , " oil . 
certes , " fait aucassins , " je sui molt dolans quant hom de vostre eage ment . 
quens de valence , " fait aucassins , " je vos ai pris . 
sire , voire , " fait li quens . 
" bailiés ca vostre main , " fait aucassins . 
" sire , volentiers " il li met se main en la siue . 
" ce m afiés vos , " fait aucassins , " que , a nul jor que vos aiés a vivre , ne porrés men pere faire honte ne destorbier de sen cors ne de sen avoir que vos ne li faciés . 
sire , por diu , " fait il , " ne gabés mie ; 
mais metés moi a raencon vos ne me sarés ja demander or ni argent , cevaus ne palefrois , ne vair ne gris , ciens ne oisiax , que je ne vos doinse . 
coment ? 
" fait aucassins , " ene connissiés vos que je vos ai pris ? 
sire , oie , " fait li quens bogars . 
" ja dix ne m ait " fait aucassins , " se vos ne le m afiés , se je ne vous fac ja cele teste voler . 
enondu ! 
" fait il , " je vous afie quanque il vous plaist " il li afie , et aucassins le fait monter sor un ceval , et il monte sor un autre , si le conduist tantqu il fu a sauvete . 
or dient et content et fabloient aucasins fu mis en prison , si com vos avés oi et entendu , et nicolete fu d autre part en le canbre . 
ce fu el tans d este , el mois de mai que li jor sont caut , lonc et cler , et les nuis coies et series . 
nicolete jut une nuit en son lit , si vit la lune luire cler par une fenestre et si oi le lorseilnol center en garding , se li sovint d aucassin sen ami qu ele tant amoit . 
ele se comenca a porpenser del conte garin de biaucaire qui de mort le haoit , si se pensa qu ele ne remanroit plus ilec , que , s ele estoit acusee et li quens garins le savoit , il le feroit de male mort morir . 
ele senti que li vielle dormoit qui aveuc li estoit , ele se leva , si vesti un bliaut de drap de soie que ele avoit molt bon , si prist dras de lit et de touailes , si noua l un a l autre , si fist une corde si longe conme ele pot , si le noua au piler de le fenestre , si l avala contreval le gardin et prist se vesture a l une main devant et a l autre deriere , si s escorca por le rousee qu ele vit grande sor l erbe si s en ala aval le gardin . 
ele avoit les caviaus blons et menus recercelés et les ex vairs et rians , et le face traitice , et le nes haut et bien assis , et le levretes vremelletes plus que n est cerisse ne rose el tans d este , et les dens blans et menus , et avoit les mameletes dures qui li souslevoient sa vesteure ausi con se fuissent deus nois gauges et estoit graille parmi les flans qu en vos dex mains le peusciés enclorre , et les flors des margerites qu ele ronpoit as ortex de ses pies , qui li gissoient sor le menuisse du pie par deseure , estoient droites noires avers ses pies et ses ganbes , tant par estoit blance la mescinete . 
ele vint au postic , si le deffrema , si s en isci parmi les rues de biaucaire par devers l onbre , car la lune luisoit molt clere , et erra tant qu ele vint a le tor u ses amis estoit . 
li tors estoit faelee de lius , en lius et ele se quatist deles l un des pilers , si s estraint en son mantel , si mist sen cief parmi une creveure de la tor qui vielle estoit et anciienne , si oi aucassin qui la dedens plouroit et faisoit mot grant dol et regretoit se douce amie que tant amoit . 
et quant el l ot escouté , si comenca a dire . 
or dient et content et fabloient . 
qant aucassins oi dire nicolete qu ele s en voloit aler en autre pais , en lui n ot que courecier . 
" bele douce amie , " fait il , " vos n en irés mie , car dont m ariiés vos mort , et li premiers qui vos verroit ne qui vous porroit , il vos prenderoit lues et vos meteroit a son lit , si vos asoignenteroit . 
et puisque vos ariiés jut en lit a home , s el mien non , or ne quidiés mie que j atendisse tant que je trovasse coutel dont je me peusce ferir el cuer et ocirre . 
naie voir tant n atenderoie je mie , ains m esquelderoie de si lonc que je verroie une maisiere u une bisse pierre , s i hurteroie si durement me teste que j en feroie les ex voler et que je m escerveleroie tos encor ameroie je mix a morir de si faite mort que je seusce que vous eusciés jut en lit a home , s el mien non . 
a " fait ele , " je ne quit mie que vous m amés tant con vos dites , mais je vos aim plus que vos ne faciés mi . 
avoi " fait aucassins , " bele douce amie ce ne porroit estre que vos m amissiés tant que je fac vos . 
fenme ne puet tant amer l oume con li hom fait le fenme , car li amors de le fenme est en son oeul et en son le cateron de sa mamele et en son l orteil del pie , mais li amors de l oume est ens el cue plantee , dont ele ne puet iscir . 
" la u aucassins et nicolete parloient ensanble , et les escargaites de le vile venoient tote une rue , s avoient les espees traites desos les capes , car li quens garins lor avoit conmandé que , se il le pooient prendre , qu i l ocesissent . 
et li gaite qui estoit sor le tor les vit venir , et oi qu il aloient de nicolete parlant et qu il le manecoient a occirre . 
" dix ! 
" fait il , " con grans damages de si bele mescinete , s il l ocient ! 
et molt seroit grans aumosne , se je li pooie dire , par quoi il ne s aperceuscent , et qu ele s en gardast , car s i l ocient , dont iert aucassins mes damoisiax mors , dont grans damages ert . 
" or dient et content et fabloient . 
" he ! 
" fait nicolete , " l ame de ten pere et de te mere soit en benooit repos , quant si belement et si cortoisement le m as ore dit se diu plaist , je m en garderai bien , et dix m en gart ! 
" ele s estraint en son mantel en l onbre del piler , tant que cil furent passé outre , et ele prent congie a aucassin , si s en va tant qu ele vint au mur del castel . 
li murs fu depeciés , s estoit rehordés , et ele monta deseure , si fist tant qu ele fu entre le mur et le fosse , et ele garda contreval , si vit le fosse molt parfont et molt roide , s ot molt grant paor . 
" he ! 
dix , " fait ele , " douce creature se je me lais cair , je briserai le col , et se je remain ci , on me prendera demain , si m ardera on en un fu encor ainme je mix que je muire ci que tos li pules me regardast demain a merveilles . 
" ele segna son cief , si se laissa glacier aval le fosse , et quant ele vint u fons si bel pie et ses beles mains , qui n avoient mie apris c on les blecast , furent quaissiés et escorciés et li sans en sali bien en dose lius , et neporquant ele ne santi ne mal ne dolor por le grant paor qu ele avoit . 
et se ele fu en paine de l entrer , encor fu ele en forceur de l iscir . 
ele se pensa qu ileuc ne faisoit mie bon demorer , e trova un pel aiguisié que cil dedens avoient jeté por le castel deffendre , si fist pas un avant l autre , si monta tant a grans painnes qu ele vint deseure . 
or estoit li fores pres a deus arbalestees , qui bien duroit trente liues de lonc et de le , si i avoit bestes sauvages et serpentine : ele ot paor que , s ele i entroit , qu eles ne l ocesiscent , si se repensa que , s on le trovoit iluec , c on le remenroit en le vile por ardoir . 
or dient et content et fabloient . 
nicolete se dementa molt , si con vos avés oi ; 
ele se conmanda a diu , si erra tant qu ele vint en le forest . 
ele n osa mie parfont entrer por les bestes sauvaces et por le serpentine , si se quatist en un espes buisson ; 
et soumax li prist , si s endormi dusqu au demain a haute prime que li pastorel iscirent de la vile et jeterent lor bestes entre le bos et la riviere , si se traien d une part a une molt bele fontaine qui estoit au cief de la forest , si estendirent une cape , se missent lor pain sus . 
entreusque il mengoient , et nicolete s esveille au cri des oisiax et des pastoriax , si s enbati sor aus . 
" bel enfant , " fait ele , " damedix vos i ait ! 
dix vos benie ! 
" fait li uns qui plus fu enparlés des autres . 
" bel enfant , " fait ele , " conissiés vos aucassin , le fil le conte garin de biaucaire ? 
oil , bien le couniscons nos . 
se dix vos ait , bel enfant , " fait ele , " dites li qu il a une beste en ceste forest et qu i le viegne cacier , et s il l i puet prendre , il n en donroit mie un menbre por cent mars d or , non por cinc cens , ne por nul avoir . 
" et cil le regardent , se le virent si bele qu il en furent tot esmari . 
" je li dirai ? 
" fait cil qui plus fu enparlés des autres ; 
" dehait ait qui ja en parlera , ne qui ja li dira ! 
c est fantosmes que vos dites , qu il n a si ciere beste en ceste forest , ne cerf , ne lion , ne sengler , dont uns des menbres vaille plus de dex deniers u de trois au plus , et vos parlés de si grant avoir ! 
ma dehait qui vos en croit , ne qui ja li dira ! 
vos estes fee , si n avons cure de vo conpaignie , mais tenés vostre voie ha ! 
bel enfant , " fait ele , " si ferés le beste a tel mecine que aucassins ert garis de son mehaing , et j ai ci cinc sous en me borse tenés , se li dites , et dedens trois jors li covient cacier , et se il trois jors ne le trove , jamais n iert garis de son mehaig . 
par foi , " fait il , " les deniers prenderons nos , et s il vient ci , nos li dirons , mais nos ne l irons ja quere . 
de par diu ! 
" fait ele . 
lor prent congie as pastoriax , si s en va . 
or dient et content et fabloient nicolete eut faite le loge si con vos avés oi et entendu , molt bele et mout gente si l ot bien forree dehors et dedens de flors et de foilles , si se repost deles le loge en un espes buison por savoir que aucassins feroit . 
et li cris et li noise ala par tote le tere et par tot le pais que nicolete estoit perdue li auquant dient qu ele en estoit fuie et li autre dient que li quens garins l a faite mordrir . 
quiqu en eust joie , aucassins n en fu mie lies . 
et li quens garins ses peres le fist metre hors de prison , si manda les cevaliers de le tere et les damoiseles , si fist faire une mot rice feste , por cou qu il cuida aucassin son fil conforter . 
quoique li feste estoit plus plaine , et aucassins fu apoiiés a une puie tos dolans et tos souples , quique demenast joie , aucassins n en ot talent qu il n i veoit rien de cou qu il amoit uns cevaliers le regarda , si vint a lui , si l apela . 
" aucassins , " fait il " d ausi fait mal con vos avés ai je esté malades je vos donrai bon consel , se vos me volés croire . 
sire , " fait aucassins , " grans mercis , bon consel aroie je cier . 
montés sor un ceval " fait il , " s alés selonc cele forest esbanoiier , si verrés ces flors et ces herbes , s orrés ces oisellons canter , par aventure orrés tel parole dont mix vos iert . 
sire , " fait aucassins , " grans mercis , si ferai jou . 
" il s enble de la sale , s avale les degres , si vient en l estable ou ses cevaus estoit ; 
il fait metre le sele et le frain ; 
il met pie en estrier , si monte , et ist del castel ; 
et erra tant qu il vint a le forest , et cevauca tant qu il vint a le fontaine , et trove les pastoriax au point de none ; 
s avoient une cape estendue sor l erbe , si mangoient lor pain et faisoient mout tres grant joie . 
or dient et content et fabloient . 
quant aucassins oi les pastoriax , si li sovint de nicolete se tres douce amie qu il tant amoit , et si se pensa qu ele avoit la esté ; 
et il hurte le ceval des eperons , si vint as pastoriax . 
" bel enfant , dix vos ait ! 
dix vos benie ! 
" fait cil qui fu plus enparlés des autres . 
bel enfant , fait il , redites le cancon que vos disiés ore . 
nous n i dirons , " fait cil qui plus fu enparlés des autres " dehait ore qui por vous i cantera , biax sire ! 
bel enfant , " fait aucassins , " enne me conissiés vos ? 
oil , nos savions bien que vos estes aucassins nos damoisiax , mais nos ne somes mie a vos , ains somes au conte . 
bel enfant , si ferés , je vos en pri . 
" os , por le cuer be ! 
" fait cil ; 
por quoi canteroie je por vos s il ne me seoit , quant il n a si rice home en cest pais , sans le cors le conte garin , s il trovoit me bues ne mes vaces ne mes brebis en ses pres n en sen forment , qu il fust mie tant herdis por les ex a crever qu il les ossast cacier ? 
et por quoi canteroie je por vos , s il ne me seoit ? 
se dix vos ait , bel enfant , si ferés ; 
et tenés ! 
dis sous que j ai ci en une borse . 
sire , les deniers prenderons nos , mais ce ne vos canterai mie , car j en ai juré ; 
mais je le vos conterai , se vos volés . 
de par diu , " fait aucassins , " encor aim je mix conter que nient . 
sire , nos estiiens orains ci entre prime et tierce , si mangiens no pain a ceste fontaine , ausi con nos faisons ore , et une pucele vint ci , li plus bele riens du monde , si que nos quidames que ce fust une fee , et que tos cis bos en esclarci ; 
si nos dona tant del sien que nos li eumes en covent , se vos veniés si , nos vos desisiens que vos alissiés cacier en ceste forest , qu il i a une beste que , se vos le poiiés prendre , vos n en donriiés mie un des menbres por cinc cens mars d argent ne por nul avoir : car li beste a tel mecine que , se vos le poés prendre , vos serés garis de vo mehaig , et dedens trois jors le vos covien avoir prisse , et se vos ne l avés prise , jamais ne le verrés or le caciés se vos volés , et se vos volés si le laiscié , car je m en sui bien acuités vers li . 
bel enfant , " fait aucassins , " asses en avés dit , et dix le me laist trover ! 
" or dient et content et fabloient aucassins ala par le forest de voie en voie et li destriers l en porta grant aleure ne quidiés mie que les ronces et les espines l esparnaiscent . 
nenil nient ! 
ains li desronpent ses dras qu a painnes peust on nouer desu el plus entier , et que li sans li isci des bras et des costes et des ganbes en quarante lius u en trente , qu apres le vallet peust on suir le trace du sanc qui caoit sor l erbe . 
mais il pensa tant a nicolete sa douce amie qu i ne sentoit ne mal ne dolor , et ala tote jor parmi le forest si faitement que onques n oi noveles de li , et quant il vit que li vespres aprocoit , si comenca a plorer porcouqu il ne le trovoit . 
tote une vies voie herbeuse cevaucoit , s esgarda devant lui enmi le voie , si vit un vallet tel con je vos dirai . 
grans estoit et mervellex et lais et hidex , il avoit une grande hure plus noir qu une carbouclee , et avoit plus de planne paume entre deus ex , et avoit unes grandes joes et un grandisme nes plat et unes grans narines lees et unes grosses levres plus rouges d une carbounee et uns grans dens gaunes et lais , et estoit cauciés d uns housiax et d uns sollers de buef fretés de tille dusque deseure le genol , et estoit afulés d une cape a deus envers , si estoit apoiiés sor une grande macue . 
aucassins s enbati sor lui , s eut grant paor quant il le sorvit . 
" biax frere , dix t i ait ! 
dix vos benie ! 
" fait cil . 
" se dix t ait , que fais tu ilec ? 
a vos que monte ? 
fait cil . 
nient , " fait aucassins , " je ne l vos demant se por bien non . 
mais por quoi plourés vos , " fait cil , " et faites si fait duel ? 
certes , se j estoie ausi rices hom que vos estes , tos li mons ne me feroit mie plorer . 
ba ! 
me connisiés vos ? 
fait aucassins . 
oie , je sai bien que vos estes aucassins , li fix le conte , et se vos me dites por quoi vos plorés , je vos dirai que je fac ci . 
certes , " fait aucassins , " je le vos dirai molt volentiers : je vig hui matin cacier en ceste forest , s avoie un blanc levrer , le plus bel del siecle , si l ai perdu : por ce pleur jou . 
os ! 
" fait cil , " por le cuer que cil sires eut en sen ventre ! 
que vos plorastes por un cien puant ? 
mal dehait ait qui jamais vos prisera , quant il n a si rice home en ceste terre , se vos peres l en mandoit dis u quinse u vint , qu il ne les eust trop volentiers , et s en esteroit trop lies . 
mais je doi plorer et dol faire . 
et tu de quoi frere ? 
sire , je le vous dirai . 
j estoie luiés a un rice vilain , si cacoie se carue , quatre bues i avoit . 
or a trois jors qu il m avint une grande malaventure , que je perdi le mellor de mes bues , roget , le mellor de me carue ; 
si le vois querant , si ne mengai ne ne buc trois jors a passés ; 
si n os aler a le vile , c on me metroit en prison , que je ne l ai de quoi saure : de tot l avoir du monde n ai je plus vaillant que vos veés sor le cors de mi . 
une lasse mere avoie , si n avoit plus vaillant que une keutisele , si li a on sacie de desou le dos , si gist a pur l estrain , si m en poise asses plus que de mi ; 
car avoirs va et vient : se j ai or perdu , je gaaignerai une autre fois , si sorrai mon buef quant je porrai , ne ja por cou n en plouerai . 
et vos plorastes por un cien de longaigne ? 
mal dehait ait qui jamais vos prisera ! 
certes , tu es de bon confort , biax frere ; 
que benois soies tu ! 
et que valoit tes bues ? 
sire , vint sous m en demande on ; 
je n en puis mie abatre une seule maaille . 
or tien , " fait aucassins , " vint que j ai ci en me borse , si sol ten buef . 
sire , " fait il , " grans mercis , et dix vos laist trover ce que vos querés ! 
" il se part de lui ; 
aucassins si cevauce . 
la nuis fu bele et quoie , et il erra tant qu il vin defors et dedens et par deseure et devant de flors , et estoit si bele que plus ne pooit estre . 
quant aucassins le percut , si s aresta tot a un fais , et li rais de le lune feroit ens . 
" e ! 
dix , fait aucassins , ci fu nicolete me douce amie , et ce fist ele a ses beles mains ; 
por le doucour de li et por s amor me descenderai je ore ci et m i reposerai a nuit mais . 
" il mist le pie fors de l estrier por descendre , et li cevaus fu grans et haus ; 
il pensa tant a nicolete se tres douce amie qu il cai si durement sor une piere que l espaulle li vola hors du liu il se senti molt blecié , mais il s efforca tant au mix qu il peut et ataca son ceval a l autre main a une espine , si se torna sor coste tant qu il vint tos souvins en le loge ; 
et il garda parmi un trau de le loge , si vit les estoiles el ciel , s en i vit une plus clere des autres , si commenca a dire . 
or dient et content et fabloient quant nicolete oi aucassin , ele vint a lui , car ele n estoit mie lonc , ele entra en la loge , si li jeta ses bras au col , si le baisa et acola . 
biax doux amis , bien soiiés vos trovés ! 
il s entrebaissent et acolent si fu la joie bele . 
" ha ! 
douce amie , " fait aucassins , " j estoie ore molt bleciés en m espaulle , et or ne senc mal ne dolor , puique : pui que} je vos ai . 
" ele le portasta et trova qu il avoit l espaulle hors du liu , ele le mania tant a ses blances mains et porsaca , si con dix le vaut qui les amans ainme , qu ele revint a liu , et puis si prist des flors et de l erbe fresce et des fuelles verdes , si le loia sus au pan de sa cemisse , et il fu tox garis . 
" aucassins , " fait ele , " biaus dox amis , prendés consel que vous ferés se vos peres fait demain cerquier ceste forest et on me trouve , queque de vous aviegne , on m ocira . 
certes , bele douce amie , j en esteroie molt dolans , mais , se je puis , il ne vos tenront ja . 
" il monta sor son ceval et prent s amie devant lui , baisant et acolant si se metent as plains cans . 
or dient et content et fabloient aucassins fu descendus entre lui et s amie , si con vous avés oi et entendu , il tint son ceval par le resne et s amie par le main , si conmencent aler selonc le rive . 
il les acena et il vinrent a lui , si fist tant vers aus qu i le missen en lor nef , et quant il furent en haute mer , une tormente leva , grande et mervelleuse qui les mena de tere , en tere tant qu il ariverent en une tere estragne et entrerent el port du castel de torelore . 
puis demanderent ques terre c estoit , et on lor dist que c estoit le tere le roi de torelore ; 
puis demanda quex hon c estoit , ne s il avoit gerre , et on li dist : " oil , grande . 
" il prent congie as marceans et cil le conmanderent a diu ; 
il monte sor son ceval , s espee cainte , s amie devant lui , et erra tant qu il vint el castel ; 
il demande u li rois estoit , et on li dist qu il gissoit d enfent . 
" et u est dont se femme ? 
" et on li dist qu ele est en l ost et si i avoit mené tox ciax du pais ; 
et aucassins l oi , si li vint a grant mervelle ; 
et vint au palais et descendi entre lui et s amie ; 
et ele tint son ceval et il monta u palais , l espee cainte , et erra tant qu il vint en le canbre u li rois gissoit . 
or dient et conten et fabloient . 
quant aucassins oi ensi le roi parler , il prist tox les dras qui sor lui estoient , si les houla aval le canbre ; 
il vit deriere lui un baston , il le prist , si torne , si fiert , si le bati tant que mort le dut avoir . 
" ha ! 
biax sire , " fait li rois , " que me demandés vos ? 
avés vos le sens dervé , qui en me maison me batés ? 
par le cuer diu ! 
fait aucassins , " malvais fix a putain , je vos ocirai , se vos ne m afiés que jamais hom en vo tere d enfant ne gerra . 
" il li afie ; 
et quant il li ot afié : " sire , " fait aucassins , " or me menés la u vostre fenme est en l ost . 
sire , volentiers , " fait li rois . 
il monte sor un ceval , et aucassins monte sor le sien , et nicolete remest es canbres la roine . 
et li rois et aucassins cevaucierent tant qu il vinrent la u la roine estoit , et troverent la bataille de poms de bos waumonnés et d ueus et de fres fromages ; 
et aucassins les conmenca a regarder , se s en esmevella molt durement . 
or dient et content et flabent . 
quant aucassins vit cele mervelle , si vint au roi , si l apele . 
" sire , " fait aucassins , " sont ce ci vostre anemi ? 
oil , sire , " fait li rois . 
" et vouriiés vos que je vos en venjasse ? 
oie , " fait il , volentiers . 
" et aucassins met la main a l espee , si se lance enmi ax , si conmence a ferir a destre et a senestre , et s en ocit molt . 
et quant li rois vit qu i les ocioit , il le prent par le frain et dist : " ha ! 
biax sire , ne les ociés mie si faitement . 
conment ? 
" fait aucassins , " en volés vos je vos venge ? 
sire , " dist li rois , trop en avés vos fait : il n est mie costume que nos entrocions li uns l autre . 
cil tornent en fuies ; 
et li rois et aucassins s en repairent au castel de torelore . 
et les gens del pais dient au roi qu il cast aucassin fors de sa tere , et si detiegne . 
nicolete aveuc son fil , qu ele sanbloit bien fenme de haut lignage . 
et nicolete l oi , si n en fu mie lie , si conmenca a dire . 
or dient et content et flaboient . 
aucassins fu el castel de torelore , et nicolete s amie , a grant aise et a grant deduit , car il avoit aveuc lui nicolete sa douce amie que tant amoit . 
encoqu il estoit en tel aisse et en tel deduit , et uns estores de sarrasins vinrent par mer , s asalirent au castel , si le prissent par force ; 
il prissent l avoir , s en menerent caitis et kaitives ; 
il prissent nicolete et aucassin , et si loierent aucassin les mains et les pies et si le jeterent en une nef et nicolete en une autre ; 
si leva une tormente par mer que les espartist . 
li nes u aucassins estoit ala tant par mer waucrant qu ele ariva au castel de biaucaire ; 
et les gens du pais cururent au lagan , si troverent aucassin , si le reconurent . 
quant cil de biaucaire virent lor damoisel , s en fisent grant joie , car aucassins avoit bien mes u castel de torelore trois ans , et ses peres et se mere estoient mort . 
il le menerent u castel de biaucaire , si devinrent tot si home , si tint se tere en pais . 
or dient et content et fabloien or lairons d aucassin , si dirons de nicolete . 
la nes u nicolete estoit estoit le roi de cartage , et cil estoit ses peres et si avoit dose freres tox princes u rois . 
quant il virent nicolete si bele , se li porterent molt grant honor et fisent feste de li et molt li demanderent qui ele estoit , car molt sanbloit bien gentix fenme et de haut lignage . 
mais ele ne lor sot a dire qui ele estoit , car ele fu pree petis enfes . 
il nagierent tant qu il ariverent desox le cite de cartage , et quant nicolete vit les murs del castel et le pais , ele se reconut qu ele i avoit esté norie et pree petis enfes , mais ele ne fu mie si petis enfes que ne seust bien qu ele avoit esté fille au roi de cartage et qu ele avoit esté norie en le cite . 
or dient et content et fabloient quant li rois de cartage oi nicolete ensi parler , il li geta ses bras au col . 
" bele douce amie , " fait il , dites moi qui vos estes ne vos esmaiiés mie de mi . 
sire , " fait ele , " je sui fille au roi de cartage et fui preee petis enfes , bien a quinse ans . 
" quant il l oirent ensi parler , si seurent bien qu ele disoit voir , si fissen de li molt grant feste , si le menerent u palais a grant honeur , si conme fille de roi . 
baron li vourent doner un roi de paiiens , mais ele n avoit cure de marier . 
la fu bien trois jors u quatre . 
ele se porpensa par quel engien ele porroit aucassin querre ; 
ele quist une viele , s aprist a vieler , tant c on le vaut marier un jor a un roi rice paiien . 
et ele s enbla la nuit , si vint au port de mer , si se herbega cies une povre fenme sor le rivage ; 
si prist une herbe , si en oinst son cief et son visage , si qu ele fu tote noire et tainte . 
et ele fist faire cote et mantel et cemisse et braies , si s atorna a guise de jogleor ; 
si prist se viele , si vint a un marounier , se fist tant vers lui qu il le mist en se nef . 
il drecierent lor voile , si nagierent tant par haute mer qu il ariverent en le terre de provence . 
et nicolete issi fors , si prist se viele , si ala vielant par le pais tant qu ele vint au castel de biaucaire , la u aucassins estoit . 
or dient et content et fabloient . 
quant aucassins oi ensi parler nicolete , il fu molt lies , si le traist d une part , se li demanda : " biax dous amis , " fait aucassins , " savés vos nient de cele nicolete dont vos avés ci canté ? 
sire , oie , j en sai con de le plus france creature et de le plus gentil et de le plus sage qui onques fust nee ; 
si est fille au roi de cartage , qui le prist la u aucassin fu pris , si le mena en le cite de cartage tant qu il seut bien que c estoit se fille si en fist molt grant feste , si li veut on doner cascun jor baron un des plus haus rois de tote espaigne , mais ele se lairoit ancois pendre u ardoir qu ele en presist nul tant fust rices . 
ha ! 
biax dox amis , " fait li quens aucassins , " se vous voliiés raler en cele terre , se li dississciés qu ele venist a mi parler , je vos donroie de mon avoir tant con vos en oseriés demander ne prendre . 
et saciés que por l amor de li ne voul je prendre fenme tant soit de haut parage , ains l atenc , ne ja n arai fenme se li non , et se je le seusce u trover , je ne l eusce ore mie a querre . 
sire , " fait ele , " se vos cou faissiés , je l iroie querre por vos et por li que je molt aim . 
" il li afie , et puis se li fait doner vint livres . 
ele se part de lui , et il pleure por le doucor de nicolete , et quant ele le voit plorer . 
" sire , " fait ele , " ne vos esmaiiés pas , que dusqu a pou le vos arai en ceste vile amenee , se que vos le verrés . 
" et quant aucassins l oi , si en fu molt lies . 
et ele se part de lui , si traist en le vile a le maison le viscontesse , car li visquens ses parrins estoit mors . 
ele se herbega la , si parla a li tant qu ele li gehi son afaire et que le viscontesse le recounut et seut bien que c estoit nicolete et qu ele l avoit norrie , si le fist laver et baignier et sejorner uit jors tous plains . 
si prist une herbe qui avoit non esclaire , si s en oinst , si fu ausi bele qu ele avoit onques esté a nul jor , se se vesti de rices dras de soie , dont la dame avoit asses , si s assist en le canbre sor une cueute pointe de drap de soie , si apela la dame et li dist qu ele alast por aucassin son ami . 
et ele si fist , et quant ele vint u palais , si trova aucassin qui ploroit et regretoit nicolete s amie , porcouqu ele demouroit tant et la dame l apela si li dist : " aucassins , or ne vos dementés plus , mais venés ent aveuques mi et je vos mosterai la riens el mont que vos amés plus , car c est nicolete vo duce amie , qui de longes terres vos est venue querre . 
" et aucassins fu lies . 

