puis lor a dist qu il tuera 
honme fame maudis sera 
" alés sus terre si croisiés 
et la terre si rampliciés " 
adonques noe demanda 
a dieu quel signe li donra 
que ne revaigne plus li aigue 
nostre sires dist " rapparoille 
l arc qui apert en tens plougeus " 
et dist " ne soies pas douteus 
fins dou monde plus ne vanra 
tant con cist ars si aparra " 
li arsons a d aigue coulour 
et si a dou feu la rougeur 
de terre noir et de l air blou 
par l aigue est senefié 
que dieus le monde a noié 
a nos senefie li feu 
par ce fenira trestout dieus 
puis a mandé dieus a noe 
que chans cultive et ait semé 
et li mande que il cultive 
de tost une vigne 
con dieus le mande noe le fist 
ceste vigne porta bon vim 
en l an apres a avenir 
nobles li vins noble la vigne 
car noe en bust si fu ivres 
la force dou vim ne quenust 
noe fu ivres tant en bust 
camcelant va cheoir se laist 
ou li fu bel ou li fu laist 
devant l uis de son tabernacle 
pour le vim fort a terre flate 
descouvers fu et sa nature 
li aparust car us ne cure 
de braies n avient encor nulles 
ses filz cham le voit et le moque 
pour ce que il le voit sans roube 
puis a huchié san et japhet 
" venés veoir son fait con pert 
que mes peres sans roube est " 
cil i vienent lor vis trestournent 
car de lor pere ont grant honte 
et de lor frere qui lor montre 
car c il fust saiches couvert l eust 
et li autre ne l eussent seu 
tout maintenant japhef et sen 
vont noe lor pere couvrant 
et lor frere vont mult blasmant 
noe senefie jhesu 
qui pour nos tous tous ivres fu 
car quant li juif en crois le vist 
nu s ou moqua et escharnist 
que par le mais cham senefi 
sa mere marie quant le vist 
toust desnué s ou descouvrist 
que par sen japhef senefi 
quant noe desivrés se fu 
se li dist on que cham ses fiex 
moqué l avoit et escharni 
quant dou vim fu si entreprins 
pour la quel chose noe maudist 
cham de ses freres ser le fist 
" maudis de moi mes fiz cham soies 
et ti frere signor sor toi soient 
et tu japhef et sen ausis 
de moi soiés vos benei 
et soiés signor desor lei " 
ainsis maudist dieus juerie 
pour ce que a soi se detrie 
de revenir et baptisier 
ne se wellent et les crestiens 
a donnee sa beneisson 
qui desor aus signerie ont 
de ses yy anfens furent né 
par yy fois yy et angenré 
fil et filles c est la vertes 
qui yy menieres de gent sunt 
ainsis con le dist la lesons 
car de japhef yy en issirrent 
et yy de cham en naquirent 
de cham issist chus et naquist 
et de chus menphroht genuit 
qui babiloinne puis apres tint 
icil menphroht sa gent manda 
qu il out aquis en sennaar 
d un honme qu ainsis l apela 
une plenesse et zz grans leus 
nobles et haus et planteureus 
si lor a dist que il welt faire 
une tour haute en icelle haire 
de teule coite de siment faite 
la teule coit et le siment 
si va la tour enconmancent 
qui jusqu au ciel va conmancent 
se nostres sires n ou desfant 
quant dieus a veue lor malice 
et que la tour ne lairont mie 
si lor a mué lor lainguaiges 
en nonnante yy mult sauvaiges 
et li uns l autre n antandoit 
chascuns s uevre coi en laissoit 
pour ce que l autre n antandoit 
ainsis demoura a parfaire 
la tours que manfroht cuidoit faire 
" alons " disient " et si faisons 
une tour haute si mangerons 
ensamble et puis departiront 
en parties de tout le mont " 
babel se non dist la lesons 
vaut autent con confusions 
car la laingue fu la confuse 
qui la tour a faire refuse 
nostres sires les fist espardre 
parmei le monde et essardre 
de ceus sont venu li lainguaige 
qui en monde sont mult sauvaige 
puis le delouge noe vesquist 
yy yy ans et emplist 
en ces aiges de yy yy ans 
et yy puis fu morans 
et la lignie crust itant 
que le monde va ramplissant 
pour ce que consu a de ti 
dieus li grans juge entre mi et ti " 
a cui respondist habraham 
" voi ci fai en a ton talent " 
donc se leva encontre li 
et vigrousement le batist 
agar la douta si fuit 
zz angres li est aparus 
a la fontainne en voie de sur 
qui dist " pucelle sarrai 
ou vas don viens et que quiers ci " 
qui li a dist " certes je fuis 
ma dame qui m a mult batu " 
et li angres dist nostre sire 
" retourne arrier et t umelie 
desous ta dame et fai que welt 
car je certes acroitre weil 
ta semence ja n iert nombree 
qui en tes flans seras genree 
voi ci zz fil enfanteras 
qui ismael nonmés seras 
pour ce qu oie est t orisons 
icil anfes seras max hons 
ses pooirs encontre tous ira 
et chacuns mal faire li voura 
voule ou non toute sa lignie 
sa maison iert entr eus fichie " 
adonques dist " je croi que soit 
li tous puissans qui ci me voit 
certes j ai veu le dos celi 
que ci me voist de derier li " 
pour ce apela celle fontainne 
puis de voiant qui ainqui vainne 
donques agar out son anfent 
quant habraham out yy yy ans 
et yy avec n an sui mantans 
puis yy an sunt aconpli 
et yy habram dieus s aoffri 
et dist " plus ne te weil nonmer 
habram mais habraham quester 
suest li peres de maintes gens 
crotre te ferai grantemant 
de toi seront li roi naissent 
a toi donrai et ta lignie 
terre de chanaam non pie 
et tu garderas que vourai 
que tous males circoncis soit 
a cui yy jours seront parfait " 
puis a dieus dist a habraham 
" sarrai avera enfent 
et sarra sera apelee 
cui ma beneissons iert donnee 
et zz anfes de lei naitra 
de cui la nations venra 
car les rois de lui genrera " 
habraham s anclina et rit 
en son cuer et ainsis a dist 
" cuides que hons qui ait cent ans 
en sa viellesse ait enfent 
et yy yy ans si a sarra 
et zz anfent enfantera " 
puis a dist a nostre signour 
" ismael vivre vouroie or 
biaus sire dieus de devant toi " 
donc nostres sires dist a soi 
" habraham ta fanme sarra 
enfantera et fil aura 
qui isaac nonmés sera 
et a toi ferai aliance 
qu ades durra et ta semance 
et ismael je beneirai 
et certes mult l acroiterai 
yy dus cil angenrera 
grant gent de lui venir fera 
encor te dis que isaac 
en l autre an sarra aura " 
quant nostres sires out parlé 
si s est de habraham tournés 
et habraham circoncis a 
lui ismael la gent qu il a 
habraham avoit yy ans 
ismael yy circonsisans 
habraham que circoncis fu 
nostres sires li apparut 
en la valee de menbre 
a meidi quant tens est chaufés 
a l antree de sa maison 
ou il seoit puis levoit dons 
ses iex si a veu yy barons 
quant il les vit si corrit la 
a terre chist l un aoura 
puis dist " sire s ai trouvé or 
devant tes iex grace et anmour 
ton serjant sire ne passer 
jusque pou d aigue arai porté 
et vostre pie soient lavé 
desous cest aubre reposez 
et aporterai zz mors de pain 
conforter vos cuers ne sient vain 
et puis de ce pourrés passer 
pour ce iestes a moi decliné " 
li quel dirent " fai ce qu as dist " 
cil se haste a sarram dist 
" haste toi tost et fai errant 
pains alis qui sient cuit saians " 
et il a ses bestes entourne 
zz veel tanre d ainqui aporte 
et a zz enfent le dena 
qui couranment celui cuit a 
le veel a prins qui cuis estoit 
lait et butyr porte ces yy 
desus l aubre estu habraham 
deles iceus qui sunt manjant 
quant ont mangié icil ont dist 
" sarra ta fanme aura zz fil 
ou est sarra " cil respondist 
" en tabernacle est voi ci 
en cel tens revanrai a ti 
et sarra si aura zz fil " 
quant celle l oit qu est derier l uis 
a rire print et a dist puis 
" vielle sui mes maris est vieus 
d avoir anfant ferons les jeus " 
a habraham dist nostres sires 
" sarra por coi a prins a rire 
et dist que ja n anfantera 
pour son aage que trop grant a 
nulle chose est a dieu gries 
tout puet faire sans atargier 
si con t ai dist je revanrai 
fil aura sarra en verai 
vie li donrai quant revanrai " 
sarra ai dist " je n ai mi ris 
mais pour la peur m an esbaubi 
n est mie ainsis " puis a dist dieus 
" ansois as ris celer n ou pues " 
con cil honme fussent levé 
dou mangier lors iex ont gardé 
contre sodome donc a parlé 
nostre sires a habraham 
" habraham n iere ja celans 
se que jai en mon cuer en pans 
con grant gent fas de toi issir 
qui tres fors iert a avenir 
toutes les nacions dou mont 
en toi panront beneisson 
je sai bien que conmanderas 
a ta maignie que tu auras 
qu il garssent ma voie et que facent 
justice et drois pour ce aissez 
que je t ai ades promis 
que tu auras " et puis si dist 
" la clamors de ceus de sodome 
et de gormorre a moi enforce 
lor pechies est si agrevés 
que clamour fait multeplier 
je descenderai et verrai 
c il ont ampli que clamour fait 
ce il ont fait ice par ouvre 
que clamours dire a moi labeure 
et si sarrai se il est ainsis 
que clamours fait entendre a mi " 
dou leu ou sunt se sunt torné 
et a sodome sunt alé 
ou locht avoit son habiter 
habraham vai ou eus parler 
quant dieu approcha si a dist 
" le proudonme n ocirra mi 
ou le malvais ja n iert a ti 
se sinquante honme sunt trové 
qui sient proudonme en cites 
ou leu sire n espairneras 
mais tout ensens perileras 
pour ses sinquante que dis t ai 
s an ces cites trouver les sai 
ha dieus sire ja n iert ainsit 
que le proudonme occisses si 
ou le malvais je n iert a toi 
que li bons si con li mais soit 
ja n iert a toi iceste chose 
qui toute terre juges et croles 
ancor te dis ja ne feras 
que les bons messes ou les mais 
mais chascuns son loier aura " 
donc a dist dieus " se pues trouver 
yy proudons en cites 
habraham je ferai pardon 
a tous les mais pour les proudons " 
habraham respondist encore 
" con je soie cendre et pourre 
a mon signour je parlerai 
quant a parler conmancié ai 
si sunt trouvé quarante yy 
sire les manras tu a fin " 
et dieus redist " n es desferons 
se quarante yy trouvé sunt " 
et habraham reparla puis 
" que quarante se je n i truis 
que feras tu or le me di 
pour quarante n es ferrai mi 
ha sire n aies mi desdain 
s ancor parole ne te soit vain 
et se yy trouver i sai 
pour ces yy n es destruirai 
une fois sire ne t anuit mi 
se je parole encor a ti 
et se je n an i truis que yy 
n es turai mi " dieus a redist 
" he ne te recourrecier biaus sire 
se weil encor parole dire 
que yy se n an n i puis trover " 
dieus dist " pour yy n es weil tuer " 
apres ice dieus s an partit 
et habraham en son leu vint 
ansis con s il dire vousist 
" je ne weil plus que tu m an pris " 
au vespre vinrent en sodome 
yy angre locht soient en portes 
de la cite quant vist iceus 
si se leva contre ces yy 
si s anclina et aoura 
et puis ainsis a eus parla 
" je proi signor soiés menant 
en la maison de vostre enfent 
lavés vos pies et le matin 
vos en irés vostre chemin " 
li quel ont dist " locht n ou ferons 
mais en place si demourons " 
tant lor a dist qu i sunt venu 
si demourrerrent en cel leu 
pains sans levain locht lor a cuit 
et grant mengier firent la nuit 
puis ont li angre veu tres bien 
qu an la cite n out point de bien 
mais si estoit a mal tournee 
pechies est dire lor maleurtee 
ja conchiriens les elemans 
se en faisiens plus parlement 
puis ont li angre a locht dist 
" as tu genre filles ne fil 
tous ceus qui sont de ta lignie 
mest fuer de ceste cite lie 
car nos voulons destruire tout 
ceste cite car grans clamour 
venue en est nostre signour 
qui nos a envoié occirre 
ceus de ce leu dou tout destruire " 
locht s an issist et a ces genres 
qui ces filles devient panre 
dist " issiez tost de ces cites 
car dieus les welt tout alumer " 
adonc il cuident que il moque 
quant teus paroles lor enorte 
quant l andemain fu ajourné 
li angre sunt a locht torné 
" lieve toi sus moigne an ta fanme 
et tes filles ou lei ensamble 
que par elles ne soies peris 
ou ces cites plain de peris " 
locht se fainnoit et fu tardis 
li angre l ont par la main prins 
et sa fanme et ces yy filles 
que n es ocisse nostres sires 
fuers le menerrent et conduirent 
de ces et puis si dirent 
" sauve ta vie ne regarder 
deriers ton dos ne weilles ester 
en nul leu de ceste partie 
mais en zz mont sauve ta vie 
que ou ces maus tu ne perissez " 
puis ra locht as angres parlé 
" sire se j ai grace trouvé 
et tu m es fait misericorde 
que tu ma vie de mort descorde 
que se je ne puis estre sauvés 
se je ne sui en mont montés 
pour ce qu aucuns maus ne prainne 
et que ne moire et mors me taigne 
si deles est une cites 
qui est petite se voulés 
illuec fuirai pour moi sauver 
petite est si te plait sire 
illuec vouroie pour toi vivre " 
ce a dist dieus " ceste orison 
ai je oie celle pardon 
ferai je pour le tien sermon 
hate toi tost la soies saus 
car fere ne pourai assaus 
ne tempester ices cites 
jusques tu soies la entrés " 
la cites pour ce apelee soit 
ou li proudons locth s an fuioit 
segor qui vaut con hate toi 
li soulaus est levés sus terre 
et locht en segor entre s erre 
nostre sires plut sus sodome 
donques ausis et sus gomorre 
feu et souffre qui vint dou ciel 
et ces cites a trebuchié 
laians tempeste et brule et art 
par la region d autre part 
veissés descendre feu et charbon 
qui art toute la region 
et les habitours des cites 
a dieus trestous en feus rués 
et ce que vert fu en pais 
a dieus trestout en cendre mis 
feus et souffres dou ciel descent 
en la meniere qu au printens 
suet descendre gresle sor tois 
l une pesoie l autre fant droit 
li zz gist mors la goule bee 
et par la rent feu et fumee 
li uns s an fuit tost a garant 
mais li angres vient mult errant 
qui tout parmei le va fandant 
l autres ne fuit en nulle part 
que li angres ne l ait tost art 
li angre dieu font tel masachre 
et li diable portent les armes 
or vont or vienent or revont 
enplicent enfer le parfont 
onques en avril menuement 
ne chist pluie con vont errant 
se toutes les goutes de mer 
estient fevre tempester 
a lor martiaus noise mener 
et peussent ensamble forgier 
en zz sol leu ne si noisier 
ne pourroient con li aversier 
font et li angre en cites 
qui en feu ont tout ramené 
vos qui pechiés chatiés vous 
or poués veoir la grant irour 
que dieus a quant voit permenoir 
l onme en pechie ne n aparsoit 
la grant misere ou charra 
quant li arme dou cors istra 
pour pechie les a fait destruire 
ices cites et en feu bruire 
ainsis ardra trestout le mont 
en la fin quant destruira l om 
la fanme locht oit les escrois 
que l angres en cites faisoit 
si regarda de deriers lei 
contre que li angre out dist 
et nostres sires la mua 
en pierre de sel tout la 
et locht s an vint en la cite 
petite et bries segor nonmé 
et sa fanme qui muee fu 
en sel les bestes de cel leu 
leschent tant con li mons durra 
et quant li mondes fenira 
en enfer ainsis descendra 
pour ce qu a dieu obei n a 
habraham au main se leva 
et en leu ou dieus fu esta 
gomorre et sodome garda 
toute la region de la 
si vist de terre la flanmesche 
qui amont vers le ciel voleste 
ausis con funs fait en fournaise 
et loth de segor est issus 
ou ces filles en zz mont sus 
car en segor demourer n ose 
plus seur en montainne repose 
en la montainne ou une fosse 
lui et ses filles la enfosse 
que yy estient la plus grans dist 
a la plus manre " suer enten mi 
nostres peres est trop villars 
n an se pais nul honme n a 
de cui enfens puissiens avoir 
que nostres lins peris ne soit 
vien sa et enivrons de vim 
nostre pere et dormons ou lei 
si garderons nostre lignie 
que ne soit plus dou tout perie " 
ansis l enivrerrent la nuit 
les yy garces et l une just 
ou son pere onques n ou sout 
se que il fist li peres fous 
quant sa fille se coucha ou li 
ne quant leva pour le fort vim 
et l autre nuit la manre just 
onques n ou sout si ivres fu 
la plus grande en out zz fil 
que moab apela et dist 
et l autre manre ranfanta 
zz fil que amon apela 
vos qui les bons vins cultivés 
or poués veoir qu est enivrés 
con puet pechier encontre de 
en fanme ja ne vos fiés 
car tous max i suet reposer 
celles lor pere ont fait pechier 
que lor linaige n an voise arrier 
mais miex vausist si con moi samble 
qu anfant n eussent celles ensamble 
mais dieus vouloit a nos montrer 
que tous pecheours vouloit sauver 
por ce lor laissa enivrer 
et lor malice a fin mener 
et habraham si s en rala 
demourer molt en gerara 
et sa fanme si rapela 
suer pour le roi abimalech 
et il la print et dieus apert 
a abimalecht randre li fait 
habraham sarre qu il avoit 
berbis et bues serjans pucelles 
donne li rois pour ces novelles 
et sarre li randist et dist 
" ma terre devant vos s estrait 
si demourés ou il vos plait " 
et puis a sarre dist " enten 
yy pieces ai dené d argent 
a ton frere qu est tes maris 
pour tes iex ensamble couvrir 
si ert enseigne que prise soiez 
en quelque leu que tu vas voies " 
quant habraham out centainme an 
sarra enfanta son enfent 
en l uitainme jour circunsis 
fu isaac nonmés ainsis 
pour ce que sarra avoit ris 
que que derier l uis se tapist 
puis dist sarra " qui creust ja 
qu anfant eussiens nos yy viellart " 
li enfes crut et amanda 
quant alaitier isaac laissa 
zz grant mangier fist habraham 
en jour de son alaitement 
car coutume en cel tens estoit 
qu alaitier li enfes laissoit 
que on grant mengier en faisoit 
zz jour avoit veu sarra 
que ces filz juoit ou l agar 
qui d esgipte estoit venue 
que habraham avoit quenue 
pour ce que fil avoir ne pout 
de sa fanme brehainie l out 
dieus qui tout sest et qui tout vout 
si apelle habraham et dist 
" je ne weil mie que li fil 
de agar soit ou le mien fil 
ta pucelle mest de ci fuer 
et son fil n i weil qu i demuer 
li filz de serve habiter 
ne sera hers ne demourrer 
ou mon fil ysaac ne ester 
li drois hers si doit erester 
non li batars n ou puis porter " 
quant habraham ice oit 
si en out duel et dieus li dist 
" apre chose ne soit ne dure 
a toi de sarre tout endure 
de ismael le fil agar 
car tes drois oirs est ysaac 
en grant gent le fil ta baiesse 
ferai croitre de ton esse " 
habraham ce leva matin 
si a prins pain d aigue zz barril 
si l a chergié desus l espaule 
de agar et son fil li baille 
si l a laissie et si repaire 
celle va et est arestee 
en leu qu on nonme bersabee 
quant li aigue fu dou barril 
degastee si gesta son fil 
desous zz aubre qui fu ainqui 
si s est de icel leu tournee 
autant con ars feroit gestee 
en ce leu le vouloit laissier 
et que mourist sans respitier 
puis a dist " ne verrai mourir 
mon fil " et puis a crier print 
l anfens braioit et si crioit 
qu ou confortast nul ne trouvoit 
nostres sires pitie en a 
sa mere dou ciel apela 
et dist " que fais tu la agar 
ne douter mie j ai oi 
la vois qui pleure de ton fil 
lieve toi tost pran l anfent tien 
si l anmoinne la main li tien 
car en grant gent le croistrerai 
ne ja mantir ne te saurai " 
et dieus li a ouverst les ieux 
si vist zz leu ou oust zz puis 
et le barril empli i a 
et a l anfant boivre donna 
et ainsis si le conforta 
li anfes crust et amanda 
si demoure en pharan desert 
soieterres fu et apers 
fanme li a dené sa mere 
de la terre d egipte iere 
et ysaac croisoit ausis 
et dieus a habraham sa vint 
si li a dist qu il sacrefice 
son fil ainsis conme genisse 
donc moigne habraham l anfant 
sus un ane le va posant 
zz fais de buche et puis s an va 
mais ses serjans ou lui mena 
quant au pie vint de la montainne 
que dieus li montre et anseigne 
si conmanda a ses serjans 
qu ainqui le voissent atandant 
l anfant a prins et si l anmoinne 
en plus haut leu de la montainne 
adonc a dist l anfes au pere 
" ou est li sacrefices peres 
que vos devés a dieu sacrer 
n ou voi mie s an ai douter " 
et habraham respondu a 
" filz " fait il " dieus le pourverra " 
de ce la montainne non print 
qui jusqu a hui a non ainsis 
dieu pourverra est apelee 
jusqu a ce jour ainsis nonmee 
adonc print habraham l anfant 
les mains li loie l espee estant 
sacrefier la le vouloit 
pour faire de dieu le vouloir 
zz angres vint l espee tint 
" dieus ton vouloir voit pran ton fil 
pran ce mouton en cel boujon 
s ou sacrefie pour ton fil bon 
dieus a veu que as plus chier 
son mandemant que ton fil chier " 
donc habraham le mouton print 
et le sacrefice en fist 
quant il out fait et puis s an vint 
puis apelle zz sien serjant 
si li a dist " vien sa avant 
desous mes cuisses mest ta main 
et me soit juré de certain 
que pour mon fil t an iras querre 
une fanme en la nostre terre 
qui soit de nostre parante 
car n an weil point de cel regne " 
li serjans li fiance et jure 
qu ainsis sera sans atandue 
sa voie aqueust sans atargier 
en mesopotanie s an vient 
li sergens c est la arestés 
a l antree de la cite 
ou essourdoit une fontainne 
de gravelle jouans et plainne 
la fontainne aournee fu 
de flours et d erbe jusqu au rui 
fontainne estoit tous sans limon 
con argens clere jusqu au fons 
nuns paitourex la ne venoit 
ne la chievre qu an mons paissoit 
ne beste autre n i aloit nulle 
ne la beste vestue de plume 
ne l avoit onques jour troublee 
beste sauvaige n abitee 
onques rainsiaus n i estoit cheus 
et herbe enbellissoit le leu 
la quelle humors faisoit venir 
et norrissoit et bois petis 
le soulloil n i laissoit ferir 
qui la fontainne puit entedir 
ne le leu qui entour se rist 
la gens de la ville i venoit 
querre de l aigue quant plaisoit 
la se reposa li serjans 
et ces bestes qui va menant 
habraham si l an fist mener 
chiergies de jouax pour donner 
a dieu une proiere fist 
" dieus d abraham enten a mi 
et m otrie que si vanra 
se pucelle est cui requerrai 
donne moi boivre c elle m an donne 
et mes bestes que je amoigne 
que celle soit que doit avoir 
a fanme de mon signor l oir " 
sa proiere n out mi fenie 
voi ci de mesopotanie 
rebeque fille batuel 
qui venoit querre a zz vaisel 
de l aigue de celle fontainne 
donc puise ses vaisiaus enplainne 
li serjens boivre a demandé 
et celle dist " anmis buvés 
et vos bestes ansis buvreront " 
quant il ourent bu a foison 
anniax pour pandre as oroilles 
li a donné oiés mervoilles 
effiges dons donne et vesteures 
et ausis des dois l aourneure 
puis demande " conmant as non " 
et de son pere ausis le non 
celle respont que on l apelle 
rebeque batuel est elle 
fille d abraham lignie 
que en gerara molt amplie 
puis redemande se pourroit 
en lor maison ostel avoir 
ou repaitre puisse ces bestes 
et celle dist " oil voir certes " 
celle s an va et cil apres 
ces bestes le seust de pres 
quant batuel sa fille voit 
demande qui donné avoit 
effiges vesteures avoir 
et ces anniax et ces armillies 
" par foi peres " refaisoit cille 
" cist bachelers que veés ci 
qui ces bestes amoigne ci 
qui ies frere " batuel dist 
" que demandes ne que quiers ci 
sire sers sui de habraham 
une fanme vois demandant 
pour ysaac son fil le gent 
il welt que fanme ait de sa terre 
pour ce la m envoie sa querre 
nostres sires a mon signour 
beneist et donné s anmour 
et si l a molt magnefié 
berbis et bues li a baillié 
et argent et sergens et or 
et danmoiselles et chamos 
et des anes ausis ou l or 
et sarre si a enfanté 
zz anfant en sa viellete 
que elle a eu de habrahe 
quanqu il avoit li a donné 
cil m a juré que je queisse 
une fanme pour son fil meismes 
car ne vouloit que il preist 
nulle fanme de no pais 
et me dist " va en la maison 
de mon pere cognation 
si me querras la pour mon fil 
une fanme " je respondi 
" se la fanme ne welt venir 
ou moi sire je que ferai " 
mes sires dist " li dieus que je ai 
si t anvoira ou toi son angre 
qui te radressera ta sente 
et pour mon fil panras la fame 
de mon pere en la maison 
si n auras mi ma maleisson " 
donques a la fontainne vins 
si priai a dieu et requis 
que celle cui premiers verroie 
cui a boivre je demandroie 
et c elle a moi en donnoit 
et mes bestes me rabuvoit 
fanme au fil habraham soit 
cum je pansasse ces choses ci 
rebeque aparut et voi ci 
que une boite aportoit 
sus ces espaules et descendoit 
a la fontainne et puisa 
de l aigue et je dist li a 
donne moi boivre elle m an donne 
et mes chasmos en abandonne 
et puis li dis " cui fille ies tu 
batuel " se m a respondu 
as oroilles puis li pandi 
anniax selonc nostre pais 
et armilles en mains li mis 
nostre signour puis aourai 
pour ceste chose que trovai 
que droite voie m a mené 
pour fanme avoir dou parante 
de mon signour et de son frere 
pour son fil sire voire et pere 
pour quel chose je weil savoir 
se vos ceste chose ferois 
et se autre chose vos plait 
dites le moi sans nus delai 
s a destre ou a senestre irai " 
batuel dit " manjons ansois 
non " fait li sers " ains saverai 
se a destre demourerai " 
laban et batuel respondent 
" ceste parole ist et habonde 
de dieu le pere souverain 
encontre aler n est mie certain 
voi ci rebeque pran la anmis 
si soit de ton signour le fil 
si con nostres sires le dist " 
quant s oit li sers tout sans demore 
a terre plie dieu en aoure 
puis a trait fors vaisiaus d argent 
et avec ce et vestemens 
a rebeque pour don lor tent 
a ses peres a offri dons 
li sers et de celei la mere 
puis mengerrent avec le pere 
au matin s est li sers levés 
puis dist " car m an laissiés aler 
a habraham qui est mes sires " 
de rebeque li frere dirent 
et la mere " au mains yy jours 
sera la pucelle avec nos 
et puis aler si s an pourra " 
li sers dist " ne me tenés pas 
ma voie m a dieus adrecie 
laissiés m an aler a mon sire " 
donc apellerrent la pucelle 
sa voulante li demanderrent 
" ou ces honmes wels tu aler 
aler i weil n ou weil seler " 
aler laissent elle s an va 
et sa norrice o lei mena 
qui seuent le ser habraham 
et ses conpaignons ansiment 
et si frere pour lor suer proient 
que dieus li doinse bonne voie 
et disoient " nostres suers iez 
croitre puisses en mil milliers 
et ta semance aquiere ausis 
les portes de ces annemis " 
donques rebeque et ces pucelles 
l onme suent chamos monterrent 
en icel tens ysaac aloit 
par celle voie qui menoit 
au puis de veient et vivent 
en terre de meidi estans 
et li jours ja si s abaissoit 
ysaac se hauce et si voit 
de lons don descent zz chamoil 
et le jouvancel araigna 
" qui est " fait elle " cil hons la 
que je vois par ces chans venir 
ce iert " fait il " vostre maris " 
adonques son paile prins a 
et son visaige couveta 
quant oit dire que ce sera 
ses maris qu il l espousera 
dieus quel honte celles qui sunt 
en nostre loi courrent as hons 
si les enbrassent et acolent 
sans honte sont telle est lor ordre 
ne resamblent mie rebeque 
qui se couvrist quant sout que iere 
ses maris qu ancontre lei iere 
a ysaac a raconté 
li serjans con il out ouvré 
ysaac sa fanme donc print 
en tabernacle sa mere vint 
qui estoit morte de novel 
tant l a anmee pour son cors bel 
que sa mere toute oblia 
qui morte iere pour rebequa 
tel furent li engenrement 
ysaac le fil habraham 
habraham ysaac genuit 
quant il out yy ans si print 
a fanme batuel la fille 
suer laban de mesopotanie 
ysaac proia pour sa fanme 
dieu pour ce que iert brehainne 
nostres sires dieus l a oi 
car rebeque consust yy filz 
en son ventre a une fois 
en ventre moignent grans tournois 
rebeque dist " pour c ai consu 
quant si grant luite en ai sentu 
dedans mon ventre que ce welt dire 
consoille moi biaus tres dous sires " 
nostres sires respont " yy gent 
de ton ventre seront naissans 
yy puepple isteront de ton ventre 
qui mouveront bataille ensamble 
puepples puepple sormontera 
li grans au petit sers sera " 
li tens d anfanter aparut 
que rebeque enfanter dust 
donques esmurent grant bataille 
li yy gemel oiés mervoilles 
li zz tire l autre ariers 
car chascuns welt naitre premiers 
cil qui premiers en est issus 
estoit zz rous et zz pelus 
li autres qui tantost naissoit 
son frere par le pie tenoit 
a sa main ariers le traioit 
pour ce l apela on tantost 
que par non aroit non jacob 
ysaac avoit yy ans 
quant furent né li yy anfant 
quant furent grant esau venoit 
et venerres saiges estoit 
et gaignerres ausis de chans 
mais jacob estoit habitens 
bien simples hons en mansions 
de ysaac et ens maisons 
ysaac esau anmoit 
pour venisons qu il aportoit 
de coi souvantes fois manjoit 
et rebeque jacob anma 
pour ce que lei bien resambla 
zz jour out cuit jacob lantilles 
esau vint defors de ville 
des chans ou il avoit esté 
mervillousement bien lassés 
a son frere jacob a dist 
" de ces lantilles coites mes ci 
s an manjerai car je suis trop 
lassés mes si frere jacob " 
a cui jacob a respondu 
" vans moi dons que avoir dois tu 
de mon pere la remenance 
c on apelle premiers genrance " 
premiers genrance chose autre n est 
con se cil qui rois de france est 
avoit yy filz et li ains nez 
france vandoit au plus mains né 
li annés france doit avoir 
li mainnés non ainsis estoit 
des anciens car li premiers 
plus bel a dou petit saichiés 
premiers genrance apellent ce 
esau respondist a ce 
" voi ci je muir que me profite 
j es van mais qu aie des lentilles " 
jacob redist " donc le me jure 
s arai tesmoins estre vandues " 
cil jura et jacob li donna 
esau donc mult pou prisa 
ce qu a son frere vandu a 
et habraham son tens emplit 
malades fu et si morit 
fanmine fu apres grant tens 
nee sus terre puis habraham 
la fanmine qui out esté 
en tens de celui habrahe 
ysaac donques s an ala 
a abimalecht en gerara 
nostres sires li aparut 
qui molt bien li a deffandu 
que en egipte ne descende 
mais en la terre qu il li mande 
et puis li dist " ou toi serai 
et ma beneisson te donrai 
a ta semance et a toi 
ses regions te donrai voir 
que je promis par sairement 
a ton pere et a sa gent 
ta lignie multeplierai 
ausis con estoilles de l air 
ces regions a ta lignie 
donrai toutes n an douter mie 
toutes les gens de ces pais 
en ta semance seront beni 
pour ce que obeist a mi 
et a ma vois dans habraham 
fist et garda mes mandemans 
ysaac donques demoura 
longe piece en gerara 
en celle terre a semé 
et cent doubles i a trové 
en brief enterme fu enrechis 
car nostres sires li tramist 
pocessions out de berbis 
et de grosses bestes ausis 
et de serjens et de mainie 
en bersabee de ce leu vie 
la nostres sires li apert 
par nuit et dist li a " mes sers 
ne douter mie avec toi sui 
et trestout je aemplirai 
quanqu en convent a ton pere ai " 
puis isaac ses iex perdist 
par aa devint 
puis apelle esau son fil 
" en chans t an va biaus filz " fait il 
" si va chacier et si m aporte 
venison ainsque mors me morde 
si te donrai ma beneisson " 
esau lors prant son arson 
en champ s en va et beste quiert 
pour son pere donner mengier 
et rebeque a jacob vient 
" biaus filz " fait elle " j ai oi 
ton pere qui ainsis a dist 
a esau ton frere va 
pour chacier si m aporte sa 
aucune beste et venison 
puis te donrai ma beneisson 
biaus filz tes freres esau 
est conme zz lous trestous pelus 
zz chevroil ens bresil panrons 
la pel panrons et la meterons 
entour tes mains la char cuirons 
devant ton pere l aporteras 
esau sui se li diras 
chacié ai peres et cuit a 
ceste potaige ceste viande 
se il biaus filz le te demande 
sa beneison lors te donra 
aweugles est ja n ou saura 
et se il tater te vouloit 
la pel velue qu i santiroit 
cuideroit esau se soit 
s il m aparsoit maleisson 
me donra pour beneisson 
la pex velue biaus filz voir 
li montra que esau se soit " 
puis la mere le chevril 
escorchié l a la pel a prins 
les bras jacob en entourtoille 
la char cuite li aparoille 
puis devant le pere 
" chascié ai mengiés biaus dous peres 
puis me donnés vo beneisson 
esau sui " se li respont 
ysaac dist " mult tost reviens " 
jacob a dist " biaus peres miens 
tout ausis tost com en champ vins 
dieus une beste a moi offrist 
vien sa biaus filz si saverai 
s ies esau " cil sans delai 
de son pere s est aprochiés 
puis ysaac " esau ies 
se samble quant pelus tu ies 
mais de jacob es tu la vois 
je mangerai puis mourrai voir " 
ysaac manja puis beneist 
jacob et a parlé ainsis 
" dieus nostres sires biaus filz te doint 
rousee dou ciel et soir et main 
habundamant trestout ton plain 
et de terre bien grant plante 
et grans foisons de trestous bles 
et de tes freres sires soiés 
a tous jours mais a toi enclinent " 
jacob apres d ainqui decline 
et voi ci esau qui vint 
chans qui venison out prins 
cuit l a puis l aporte son pere 
" levés " fait il " levés biaus peres 
si mangerés de venison 
puis me donrés vo beneisson " 
ysaac dist " filz esau 
jacob tes freres t a desu 
par droit non est jacob nonmés 
qui vaut autant con sorplanter 
biaus filz ne t ai mais que donner 
cil qui fist la terre et la mer 
beneisson te woilt donner " 
donc esau s est departis 
de son pere trestous marris 
esau des lors enhait 
jacob son frere en son cuer dist 
" car fust ores mes peres mors 
s occirroie son fil jacob " 
ces paroles furent noncies 
a rebeque lor mere pie 
jacob apelle et se li dist 
" enten a moi vien sa biaus filz 
tes freres filz t a menacié 
qui t occira sans atargier 
biaus fils donques car oi ma vois 
a mon laben t anfuis 
et qui habite et qui demore 
en aran sans nulle demore 
qu atans que soit abaissié 
l ire ton frere et oblié 
puis apres te renoncerai 
et de ce leu te ramanrai 
serai vesve en zz sol jour 
de yy anfans se fais demour " 
a ysaac puis est venue 
" ma vie " fait elle " m anuie 
pour coi pour les filles bethel 
se de son lin a jacob est 
fanme certes je en mourrai 
ja miex delivre an serai " 
ysaac donc apeler fist 
jacob et si l a benei 
puis li a dist " biaus filz va t an 
au frere ta mere laban 
que fanme aies je ne l weil mie 
de chanaam de sa lignie " 
et dist qu il est rebeque filz 
et celle courrans s an alla 
a son pere noncier l ala 
que li filz de rebeque vient 
et laban encontre li vient 
si l ambrace et l a baisié 
en sa maison l a adrecié 
et la cause li a conté 
pour coi il estoit la alés 
donc dist laban " ma bouche ies 
et ma lignie n ou weil noier " 
et quant zz mois fu trespassés 
si dist laban " biaus nies oiés 
ja croi pour niant me servirras 
di quel loier de moi panras " 
yy filles out genrees laban 
rachel avoit non la mains grans 
lya la plus grans non avoit 
mais chaciouse des iex estoit 
qui formant laide la faisoit 
rachel estoit belle de face 
et de regart mult anmiable 
la quelle jacob anma mult 
pour ce qu elle avoit noble cors 
a son oncle a dist jacob 
" pour fille la plus petite 
yy ans te servirai maisqu ille 
sera m espouse et ma fame " 
laban respont " mult miex je l ainme 
que la doinse toi qu autres pert 
demore avoi et me sert 
fiablement tu l averes " 
donques jacob servit laban 
pour rachel sa fille yy ans 
quant li yy ans furent passé 
sa fanme a laban demandé 
" donne moi fanme j ai ampli 
le tens que je te dois servir " 
donc laban mult de ces anmis 
a apelé grans noces fist 
et quant ce a l anuitier 
que rachel dut ou lui couchier 
lya li a on amenee 
qui par zelphan li fu livree 
qui iert sa pucelle a l anjournee 
a jacob liam regardee 
qui couchie estoit ou lui 
au cuer en out mult grant anui 
puis s est levés et est esmeus 
a son soire en est venus 
" que es tu fait di moi a moi 
pour rachel ai servi a toi 
et une autre as mis les moi " 
laban respont " a nous n est miez 
que mariens les plus petites 
mais ansois les plus grans 
ou cestei soies une 
puis te donrai l autre moiene 
mais yy ans m an reserviras 
ainsis con de lya fait as " 
quant la semainne fu pasee 
jacob a rachel espousee 
plus de lya l avoit anmee 
nostre sires s an courresa 
et brehainne rachel faite a 
et lia fist avoir plante 
d et out grant richete 
lya consust et anfanta 
zz anfant que ruben nonma 
et dist " bien m a regardé dieus 
que hunble sui si con li plut 
or serai je mult bien anmee 
de mon mari et regardee " 
puis reconsust et anfanta 
zz fil masle et puis parla 
" pour ce que dieus a bien oi 
que il me tient en grant despit 
m a il donné icestui fil " 
symeon apela cestei 
en tiers consut et anfanta 
et zz autre masle eu a 
et puis dist " or se conplera 
mes maris et plus m anmera 
que yy anfans anfanté ai 
pour ce ce tiers levi dirai " 
en quars consut anfanta fil 
et puis parole redist 
" maintenant me confesserai 
a nostre signour si dirai 
que je judas l apelerai " 
puis cessa lia enfanter 
et rachel sa a regardé 
qu estoit brehainne si out envie 
de sa serour et ainsis crie 
a son mari jacob le pie 
" donne moi filz ou je mourai 
si con ma suers se je n am ai " 
a cui jacob trestous plains d ire 
si respondist et print a dire 
" je ne sui mi dieus qui te doinse 
en ton ventre enfens amoinse 
ne sui mi dieus qu aie estoupé 
ton ventre que n aies enfanté " 
et celle dist " je ai pucelle 
que par non balam tuit apellent 
ou celei gei et quant devera 
anfant avoir s anfantera 
sor mes genex et se tanra 
quant nés sera je noncerai 
qu elle m aidoit et j anfantai " 
volcist ou non en celle nuit 
son mari celei conduit 
enfent consut et anfanta 
si con rachel l out dist piesa 
quant il fu nez males estoit 
et rachel pour ce l apeloit 
dan que dené dieus li avoit 
si con disoit honte avoit 
com sa quant n avoit oirs 
pour tel fraut pour ce les vouloit 
et con ces filz tous les nonmoit 
bala consust et ranfanta 
zz autre male rachel parla 
" a ma suer m a dieus conparee 
de yy anfans et anforcee 
pour ce le dirai neptalin 
et si dirai qu il est de mi " 
plus n out bala que ces yy filz 
lya cuidoit que sa suers fust 
qui anfanta et out consu 
mais quant parsout que n an out plus 
et elle avoir plus n an cuidoit 
sa pucelle fist consevoir 
de son mari s ou disoit soi 
zelpham estoit celle nonmee 
de jacob refu ampraignee 
quant out consu si print a dire 
" bonne avanture me soit sire " 
quant il fu nés ci le nonma 
pour ce qu out dist avoit non gaad 
zelpha puis rout zz autre anfant 
et lya si reva disant 
" benoite toutes me diront 
pour ce qu e sa beneisson " 
aser pour ce dist le garson 
en tens que on suet moisonner 
rubem ala li fil lye 
en chans pour moissonner froment 
et va trouvant 
a sa mere lye les porte 
rachel le sout si li annoite 
" car me donne la part ton fil 
des mandegloires que des chans vint " 
et lya li respont ainsis 
" mult pou te samble je le croi 
quant mari tu m es soutrait 
se tu n as avec de mon fil 
les mandegloires " rachel dist 
" donne m an une et jacob soit 
en ceste nuit avecque toi " 
celle li donne jacob revient 
des chans lya contre lui vient 
si li a dist " jacob or sa 
en ceste nuit ou moi gerras 
car loué t ai et acheté 
pour mandegloire qu ot trouvé 
ruben tes filz t ai acheté " 
en celle nuit lia dormist 
ou son mari et dieus l oit 
si anfanta puis le quint fil 
et puis si dist " dieus a donné 
mon loier a moi qu ai livré 
ma pucelle jacob donné " 
ysacar pour ce l apela 
le seissainme fil puis genra 
et puis si dist " bien enrechi 
m a dieus j ai ju ou mon mari 
tantque je ai yy filz de li " 
zabulon pour ce l apela 
puis rout une fille dina 
nostres sires s est recordés 
de rachel qui n a enfanté 
de jacob li dena zz fil 
la quelle consust et puis dist 
" mon reproche m a dieus oté 
brehainne n iere plus nonmé " 
pour ce josep l a apelé 
quant nez fu josep jacob dist 
a laban son soire " enten mi 
laisse me en mon pais aler 
et en la terre don fui nez 
donne moi mes fanmes mes anfans 
pour le quex je t ai servi tant 
si m an irai car tu ses bien 
con j ai a toi servi tres bien " 
laban respont " je trouverai 
grant anmour si con croi pour toi 
bien ai aprins et esprové 
que nostres sires m a donné 
beneisson pour ta bonte 
establi quelque loier 
que je te doinse il paiés 
maisque me serves derechief " 
jacob a dist et respondist 
" tu ses bien con je t ai servi 
et quelle tu baillas a moi 
ta besteille de povre foi 
ainsque venisse petites estient 
or en iez riches sor toute rien 
nostres sires si t a donné 
beneison a mon antrer 
bonne chose est et droite vie 
que pourvoisse a ma mainie 
don je les puisse soustenir 
car grans foisons en croi a mi " 
laban li dist " di quel loier 
je te donrai riens ne te quier " 
jacob respont " biaus soires chiers 
se tu fais se que te querrai 
tes bestes te regarderai 
va par toutes tes bergeries 
desoivre celles qui 
de leu en leu et sunt tachies 
et quelque chose sera trové 
rouse par pel et maculé 
ou de coulor diverse iere 
entre berbis et entre chievres 
ma deserte mes loiers soit 
se droit te fas bien 
et si te plait tu pourras dire 
qu es ai amblees et malmises " 
laban respont " je weil mult bien 
qu il soit ainsis con me requiers " 
et laban desevre berbis 
chievres et bous arois ausis 
qui diverse coulour avoient 
et tachies en pel estoient 
a jacob les baille et livra 
l autre bergerie qu il a 
qui sunt de coulour ensevant 
qui noir verré ou tout blanc 
et a ces filz les a baillies 
que en lor mains lor multeplient 
entre icelles qu il out livrees 
a ces filz et jacob donnees 
a mis d espace et de terre 
tant con pourroit en yy jours querre 
qui paissoit les autres berbis 
ainsis loins con je vos ai dist 
jacob zz grant barat pansa 
verges vers de pouplier prins a 
et d amandriers et de platins 
samblans les fait a ces berbis 
en leus divers oste l escorce 
et d autre part mie ne l ote 
quant l escorce out escorchie 
en divers leus et varié 
blanche aparut et despolié 
et celles qui entieres furent 
vers et apparurent 
en tel meniere sunt les verges 
en si faites coulours diverses 
jacob les mist en la fontainne 
ou li foison de l aigue vaine 
pour ce quant les berbis vanront 
pour boivre l aigue si averont 
celles verges devant les frons 
en tel meniere fouonneront 
cum li solaus fu haut levés 
et l onbres fu petis asses 
et tens estoit ja de venir 
de abaissier et anounir 
les berbis vinrent abuvrer 
les verges vinrent regarder 
jacob les berbis 
et les arois d une part mist 
et les verges mest a lor vis 
blanches et noires estient laban 
les autres qui estient sevrant 
estient jacob genre laban 
donques quant li meidis estoit 
jacob les verges as iex metoit 
as pertuis ou l aigue venoit 
devant berbis devant arois 
pour ce quant les verges verront 
en lor regart conceveront 
quant li vespres estoit baisiés 
et nuis venoit pour anuitier 
et les bestes devient consoivre 
les verges jacob n aparoille 
celles qui estient dou soir 
estient laban jacob avoit 
ce au matin concevoit 
enrechis fu outre meniere 
jacob par fraude en tel meniere 
bergeries chamos et 
serjens avoit et danmoiselles 
li fil laban vont murmurant 
que jacob va tout soustraihant 
quanque avoit amassé laban 
quant sout jacob si apela 
rachel ses fanmes et lya 
ou il paissoit ses bergeries 
en chans et lor a prins a dire 
" vostre peres si me trestourne 
son visaige nulles hores 
ne me daigne nes regarder 
ne ou je sui son pie tourner 
nostres sires fu avec mi 
vos saivés bien que l ai servi 
et par yy fois il m a mué 
mon servise et retourné 
et toutevoies dieus li poissans 
ne me sueffre avoir noisemant 
quant disoit les bestes seront 
diverses a toi si avient tons 
et enfantient divers fouons 
quant redisoit tu averes 
pour ton loier qu ont blanches pes 
les berbis toutes fouonnient 
touts blans foons et anfantient 
que vos diroie dieus a osté 
tout vostre pere et m a donné 
quant li tans vint de concevoir 
as berbis mes iex eslevai 
et si revis en mon dormir 
arois les berbis envair 
et les voioie enfanter 
divers faons et faonner 
et l angres nostre signour dist 
jacob fait il en mon dormir 
et je respondi voi me ci 
et il a dist tes iex eslieve 
et voi beste universiere 
qui engenrent divers faons 
seront a toi n an mantirons 
j ai bien veu quanque t a fait 
laban tes soires et mestrait 
je sui li dieus qui fui apers 
a toi en terre de betehe 
ou tu la pierre oinsis 
quant tu le vou a moi feis 
lieve donc sus et is de ci 
si t an reva en ton pais " 
rachel lya respondu 
" en richesses donc n avons nous 
do nostre pere queque soit 
en heretaige si avons voir 
ne cuide pas que soiens sienes 
mais pour estranges nos maintienent 
il a vandu et degasté 
nos richesses et devoré 
mais nostre sire a tant fait 
que quanque avoit li a sostrait 
pour la quel chose ades 
quanque dira et soies pres " 
jacob a dieu obei a 
et au matin main se leva 
ses filz fanmes sa mainie 
desus chamos a encroie 
ses richesses sa bergerie 
de mesopotanie guie 
en la terre de chanaam 
quanque out aquis en va menant 
de isaac en la maison 
laban tondoit ses berbions 
et rachel la fanme jacob 
son pere ambla zz cors tout d or 
jacob ne vout onques jehir 
a son soire qu il s an fuit 
quequ an aloit zz mes s an 
a laban qui li a noncié 
quant li tiers jours fu ajournés 
en galaad iert cil trovés 
ou ses freres le va seuant 
en mont de galaad le prant 
mes nostres sires li apert 
en son dormant et dist apert 
" garde laban que ne parler 
contre jacob qu ou puit grever " 
jacob qui sout que cil venoit 
encontre lui son tref tandoit 
et laban vint a lui et dist 
" jacob jacob enten a mi 
pour que en repons t an fuis ainsis 
mes filles enmoignes com chaitives 
que par espees eusses ravies 
pour coi t an fuis c onques n ou sou 
n onques demontrer n ou me vous 
a grant feste a grant baudoire 
conduire te deusse et grant foire 
n es mi souffert que je baisesse 
mes filz mes filles n anbracesse 
tu as mult sostemant ouvré 
or le te puis guerredonner 
mais vostre dieus me deffandit 
hier matinest et dist a mi 
garde fist il contre jacob 
que durs li soit ne dire most 
a ta mainie raler vouloies 
et a ton pere et desirroies 
et tu mes dieus qui estient d or 
m as amblé " lors respont jacob 
" de ti pour ce m an fui tournés 
que de ti sou que t ai douter 
que tes filles ne me ravisses 
par ta force et me tollisses 
se que tu dis que t ai amblé 
tes dieus ou il seront trouvé 
devant tes freres soit tués 
quier et ensierche entour moi 
entour les miens ce qu il te plait " 
riens ne savoit qu eust amblé 
rachel ses dieus ne fors bouté 
et laban va et quiert son or 
entour la maignie jacob 
onques trouver laians n ou pout 
en tref rachel apres antra 
celle le sout reponnu a 
desous l estrain et desus sist 
au quel quirant rachel a dist 
" biaus peres ne te courrecier 
car maintenant lever mestier 
lever ne me puis maintenant 
malade sui d un mal mult grant 
que a nos fanmes suet avenir 
et nuns honme n ou doit veir " 
ainsis moqua laban rachel 
jacob a lui venus en est 
pour quel courpe pour que pechie 
m anseus tu et ma maison quiers 
or me dis que tu as trové 
en ma maison qu aist tien esté 
devant mes freres mest le en present 
si en seront en ce jugent 
pour ce yy ans je fui a ti 
et tes chievres et tes berbis 
de foonner ne defaillist 
tes harois je n ai pas mengié 
ne par bestes ne danmaigié 
se sunt malmises j es randerai 
tu requiroies ce de moi 
que par larresin perissoit 
par jour par nuit et par chalour 
m an destruioie et par froidour 
de mes iex s an fuioit dormirs 
par yy ans ainsis t a servi 
pour tes filles fui yy ans 
et yy pour tes berbis servans 
et tu yy fois m as bareté 
et mon loier si m as oté 
se li dieus d isaac d abraham 
ne fust a moi deffandemans 
par avanture m eusses tué 
mais dieus a moi a regardé 
laban respont " mi fil mes filles 
toutes mes choses ma bergerie 
sunt mienes et de ma mainie " 
quant out ce dist si s alierrent 
et la pais entr eus 
laban de nuit si se leva 
et ses anfens trestous baisa 
et les beneist si s an rala 
en son pais et en sa terre 
jacob ausis s an va son erre 
li angre dieu li vont encontre 
quant il les vist oiés qu il montre 
" je voi " fait il " haubergerie 
ou haubergié sunt dieu mainie " 
queque jacob le leu aproche 
ou ses freres esau demore 
messaiges envoie devant soi 
a esau ou demouroit 
si lor a dist et commandé 
qu a son frere aient si parlé 
" mes sires est si li dirés 
que ou laban j ai demoré 
j ai bues et asnes et berbis 
pucelles et serjens ausis 
a mon signour je les anvoi 
pour que il soient a soi 
et devant lui puisse trover 
grace et anmour si plait a de " 
li messaige vont et retournent 
et a jacob ainsis racontent 
" a esau venimes voir 
et vois si ou il vient a toi 
esau encontre vos vient 
ou lui quatre cens chevaliers " 
quant jacob sout qu ainsis venoit 
se douté l out plus le doutoit 
donc ordonne en yy parties 
et ses serjens et sa mainie 
car il cuidoit que pour bataille 
esau encontre lui aille 
en mist ses serjans 
et puis lor fils et lor jumens 
puis ordonne en secont leu 
les franches gens et les filz dieu 
en darriene arrieregarde 
lui et sa fanme arriere garde 
que se esau vaint les premiers 
que les autres fuissent arrier 
pour sauvement et pour garir 
que esau n es puit envair 
puis dist chascum " or m antandés 
se vos mon frere encontrés 
et vos demande a cui ce est 
et ces bestes et cist harnes 
se sunt jacob ser esau 
et nos serjent sonmes a lui " 
puis dist jacob " dieus d abraham 
et d isaac a moi enten 
et qui me fais or retourner 
en la terre don je suis nés 
et me promeis que tu averoies 
pietie de moi bien me feroies 
que juqu a ci as bien empli 
tu ses sire que passai ci 
le flun jourdain ou mon baton 
tous sous sire si m an retour 
con yy conpaignies grignour 
delivre moi des mains mon frere 
de sa puissance biaus dous peres 
certes car je le dous granmant 
que quant venra ne soit ferans 
et la mere ou tous les anfens 
tu me deis que bien me feroies 
et ma lignie acroiteroies 
ausis con gravelle de mer 
que nuns homs ne pourroit nombrer " 
cum celle nuit eust dormi la 
de ce que out si decevra 
dons qu a son frere envoiera 
yy chievres ou ce yy bous 
yy berbis yy out 
yy chamous ou les faons 
quarante vaiches yy thoriax 
yy anesses yy faonniaus 
chacune bergerie envoie 
par ces sergens praint li proie 
et puis a ces enfans a dist 
" alés " fait il " tuit devant mi 
une grant espace soit faite 
entre beste et beste pourtraite " 
et au premier a conmandé 
" se esau as ancontré 
qui est freres et te demande 
qui ies ou vas quel part t avances 
cui sunt ces choses qui t anseuent 
jacob ton ser aies respondu 
a esau ses dons envoie 
mon seignour qu es prainge li proie 
apres nos vient " ces mandemens 
dist au secons aus tiers suans 
et a tous ceus qui menant 
sa bergerie ainsis disans 
" a esau ainsis parlés 
se le trouvés et adjoutés 
tes serjans jacob ici vient 
qui apres nos nos seut et vient 
mon frere je apaisanterai 
par ces dons que je li donrai 
debonnaire le trouverai " 
devant lui dons en vont li don 
celle nuit fu en ces tres rons 
et au matin si s est levés 
ses yy fanmes en a mené 
autant pucelles ou ces filz 
et puis le gue jacob passe il 
quant il out tout outre mené 
sous demoura desa le gue 
zz angre a ainqui trové 
a cui il a luite livré 
jusque li jours fu ajournés 
quant voit l angres n ou sormontra 
en ners de cuisse l asena 
la quex tantost se retraita 
li angres dist " laisse m aler 
l aube journee ja apert cler " 
jacob dist " ansois me donras 
beneisson ne mouveras " 
l angres a dist " quel non as tu 
jacob ai non " s a respondu 
" jacob ne seras plus nonmés 
mais israel qu est verites 
qui vaut autant com cil qui voit 
nostre signour et aparsoit 
s ancontre dieu as fors estés 
contre les hons l ies plus asses " 
jacob a dist " di moi ton non 
pour coi le quiers " icil respont 
" mes nons ci est mult mervillables 
ja a nelui n iert quenoissables 
je te benei beneis soies 
qu ancontre moi mult fort estoies " 
jacob ice leu apela 
phamuel qui autant vaura 
con leus ou dieus aparu a 
" face a face je ai veu dieu 
sauvee est m arme en cel leu " 
et li soulaus leva sus terre 
jacob s an va boiteus desserre 
pour la quel chose juerie 
de ners pour ce ne manjust mie 
pour jacob qu out cuisse brisie 
jacob leva ces iex et voit 
esau qui a lui venoit 
quatre cens hons qu ou lui 
de rachel et de lye 
a devisé en yy parties 
les anfans de ces yy pucelles 
et a mises ses yy ancelles 
et lor anfans devant icelles 
en leu fait aler 
lyam apres ses fils ester 
en darrien leu a mis rachel 
lui et son fil apres josep 
yy fois c est puis ageloigniés 
jusque esau c est aprochiés 
quant l aprocha a jacob court 
et l ambrassa parmei le coul 
et le baisa a plorer print 
leva ses iex et puis si vit 
les fanmes et lor petis filz 
" qui sunt icil " dist esau 
" s a toi atienent n ou celer tu " 
jacob respont " sunt mi anfant 
qu a dieus donné moi ton serjant " 
les pucelles s an aprocherrent 
et lor dous si l anclinerrent 
lya i vint et puis si fil 
s aourerrent esau ausis 
et au darriens i vint josep 
si l aoura ou lui rachel 
esau dist " que welt se dire 
que ces tourbes a moi s anclinent 
pour ce l ai fait " jacob a dist 
" que grace truisse devant ti 
qui ies mes sires et anmour " 
esau dist " je an ai plusour 
choses frere que tu n en as 
ainsis me plait les tienes auras 
ha sire " ce a dist jacob 
" ainsis n pas biaus sire or 
mais s anmour ai trové a toi 
mes petis dons prenés j ou proi 
telle ta face a moi apert 
con ce dieu veisse en apert 
debonnaires soies a moi 
pran la beneisson que t otai 
et celei que dieus me donna 
quant tout a moi abandonna " 
quant esau li oit ce dire 
zz sol respons ne pouoit dire 
toutevoies dist " o toi irai 
et conpains de ta voie serai " 
jacob dist " sire bien quenois 
petis anfans aie avec moi 
qui sunt tanre bues et berbis 
et lor faon sunt avec mi 
se je les fas plus tost aler 
que ne suellent sans demorer 
tout en zz jour verrai morrir 
ma bergerie sans faillir 
devant son ser voisse mes sires 
je l anseurrai sans contredire 
ainsis m estuet aler petit 
con vois aler mes petis filz 
jusqu a seyr ou je vanrai 
o mon signour et pallerai " 
esau respont " or te proi 
que de mon pueple voit avec toi 
qui soient au mains ti conpaignon 
de ta voie " jacob respont 
" sire besoin je n an ai pas 
car amour ai trové et gras " 
esau en seir demoure 
et jacob en socoht laboure 
maison i fist tres i tandist 
socoht apelle le leu et dist 
et puis en salem trespassa 
de chanaan la demoura 
des filz de emorh et acheta 
zz champ yy aigniax lor donna 
et zz autel ainqui dressa 
et nostre signour apela 
dina la fille lye 
s an est issue pour esgarder 
les fanmes dansans dou pais 
sichen la voit si la ravit 
et sa virginite li oste 
et li ravit si con a force 
faire le se li sanbloit 
pour ce que filz au prince estoit 
de ce pais ou celle aloit 
tant la blanchit tant la losange 
que sa vierginite li frange 
a son pere s an va et dist 
" ceste pucelle car donne a mi 
a fanme " quant jacob l oit 
que sa fille out fait tex fais 
ses filz faillans si se tut cois 
si fil estient en paiture 
si se tut cois jusque i furent 
et li peres sichen emorht 
pour parler s an vint a jacob 
pour ce que il donnat sa fille 
fanme a celui qui l a honnie 
et emorht a jacob parloit 
et sa maignie des chans venoit 
quant il oirent de lor suer 
elle avoit fait douleur 
si en furent tres courecié 
de ce qu elle out fait tel pechie 
et plus de celui qui n estoit 
de lor lignie ne de lor loi 
pour ce ceste chose puoit 
en israel ne ne laissoit 
que fanme fust ja espousee 
se de la loi n estoit judee 
emorht donques a eus parla 
" sichen mes filz violee a 
vostre fille pour ce a fanme 
la nos denez et s iert sa dame 
et si faisons d or en avant 
nos mariaiges tous ensans 
bailliés vos filles a filz 
les raient de vos maris 
et avec nos si demorés 
ma terre est en poeste 
cultivés la et la fuiez 
et la tenés sire en soiés " 
mais sichen si a dist au pere 
jacob ausis et a ses freres 
" grace et anmour je troverai 
et que voulrés et je donrai 
son douaire li acroissiés 
demandés dons et esforciés 
trop voulantiers je vos donrai 
que demandrés maisque j averai 
tant soulement ceste pucelle 
a fanme car a moi plait elle " 
li fil jacob respondent lors 
a sichen et au pere emorth 
par grant barat et par voidie 
pour que avient grant desverie 
de lor suer qui estoit honnie 
" ceste chose ne pouons faire 
que demandés ne ne puet plaire 
ne nostre suer ja ne donrons 
nelui qui n a circonsison 
grans deloiautes a nos seroit 
se nostre suer nus hons avoit 
qui ne cultivoit nostre loi 
mais en ce nos lierons a vos 
se vos faites ce que vourons 
se no samblance voulés avoir 
et circoncis a nostre loi 
a fanme vos filles panrons 
et a vos vostres nos mellerons " 
ceste sentance plut a sichen 
emorth son pere mult forment 
li jouvanciaus tantot amplit 
n ou destria ainsis le fist 
car la pucelle mult anmoit 
nobles et riches hons estoit 
la porte de la cite 
au puepple ont ainsis parlé 
" cist proudonme don nus 
sunt si con voions 
demorer wellent avec nos 
nostre terre et labourent 
car de cultiveurs est mult povre 
nos filles a fanme panront 
et nos les lor si raverons 
mais une chose si est bonne 
que en nos est ne ne demore 
se nos males circonsisons 
et lor meniere ensevons 
et lor sustance et bestes 
demourra toute en nostre terre 
maisque soulemant nos faisons 
que zz puepples dou tout soions " 
tuit li masle sunt circonsié 
apres le consoil et tranchié 
au tier jour quant la plaie suet 
estre plus gries et a douleur 
symeon et ou lui levi 
frere dine qu out on ravi 
en la cite en sunt entré 
de glaives en sunt armé 
si ont les masles tous tués 
qui pour lor plaies sunt agravé 
emorth et sichen ont ocis 
et dinam enmoinent ou lei 
quant en maison en sunt venu 
li autre fil i sont courru 
si ont les ocis despoillié 
de lor choses et sunt vangié 
de l avoutriere que out fait 
lor ausis et dou mesfait 
lor berbis et lor vacherie 
en ont mené et lor maignie 
lor valles et lor 
en ont mené ce qu est en chans 
quant jacob a veu lor malice 
a simeon et levi hysse 
" vos me troublés et haineus 
me faites as gens de ces leus 
nos sonmes pou il s asamblront 
et a mort tous nos liveront 
et ainsis sera ma maignie 
je et elle toute partie " 
cil respondent " ne doivent cil 
de nostre suer user ainsis 
nostre suer avoient cil honnie 
ci estoit drois qu il en perissent " 
endemantiers a dieus parlé 
a jacob et li a deité 
" lieve sus et en betel va 
fai zz autel demore la 
en l annour de icelui deu 
qui t aparut quant esau 
fuioies que tué n t eust " 
quant jacob l oit si apela 
sa mainie et dist lor a 
" les dieus otés qu estrange sunt 
de anmei vos que mal vos font 
netoiés vos et si mués 
vos vestemens et si alés 
en betel et la si ferons 
zz autel a dieu offerrons 
qui m a oi et me delivre 
dou grant anui qui oste vivre 
ou j ai esté mes conpains fu 
ne me laissa ou moi estut " 
trestous les dieus qu avient trové 
a jacob les ont delivrés 
et cil les enfuit et enterre 
deriers la cite et enserre 
et jacob si s an est venus 
au leu ou li avoit dist dieus 
en tens de printens s an issist 
et a eufratre si s an vint 
et rachel qui grosse refu 
print a mourir pour fruit 
et la baille asseuree l a 
si li a dist " ne douter pas 
car zz fil maintenant averas " 
l arme de lei pour la doulour 
de cel anfant laissoit le cors 
pour ce l apelle et si le nonme 
benoni qui a nos tant sonne 
con filz qui en doulour est nez 
bejamin l a jacob nonmé 
donques morte en fu rachel 
en la voie sevelie est 
qu an behtleem mainne et conduit 
eufrate nonmee con cuit 
et jacob si mest et si selle 
desus sa fosse une lectre 
" ci gist et est ensevelie 
rachel m anmours ma grans anmie " 
jacob genré out yy filz 
li fil lye symeon ruben levi 
judas ysacar zabulon 
rachel josep benjamin sont 
li fil bale rachel pucelle 
dan neptalin tant en out elle 
li fil zelphe pucelle lye 
gad et aser don fu mult lie 
et ysaac peres jacob 
emplist son tans et si fu mors 
yy yy ans icil avoit 
quant il fu mors sepelis fu 
deles rachel en leu 
cum nature eust boneuré 
jacob de yy anfens bien nez 
que de fanmes que de pucelles 
si out mainie mainte belle 
mainte biaute out ens enfans 
entr eus en out zz mult plus gent 
car la biautes de son visaige 
tous les autres nercit et mate 
par non fu apelés josep 
si con j ai dist nés de rachel 
on puet dire c est lucifer 
qui devant le souloir apert 
si con li soulaus 
les estoilles la lune ausis 
par sa clarte par sa biaute 
ainsit josep par verite 
trestous ces freres sormontoit 
de la biaute qu an lui avoit 
en autres bien se travilla 
nature quant dieus les crea 
mais a cestui a tout donné 
quanqu elle avoit de sa biaute 
tant fu large en enbellir 
et de biaute tant l anoblist 
que povre fu n out que donner 
a nul honme plus grant biaute 
tant le lima tant le polit 
que nulle taiche n a en li 
de nul vice ne de laidure 
ainsis bel l a formé nature 
se je weil loer sa biaute 
de josep et sa dignite 
bouche vermoille joue de lis 
les iex resplandissans con lins 
et char pure sans nulle taiche 
pancee neste sans villenaige 
sa boujeste les lis resamble 
qui sunt pur sans mesleure ensamble 
sa lumiere rant tel clarte 
cum estoille qui luit tres cler 
si dent qui sunt bien ordené 
a yvoire blanc sunt samblé 
en lui se mervoille nature 
c elle a fourmé tel creature 
a sa biaute aue fist 
roube que ces peres li fist 
qui fu tainte en la coulour 
samblant a rose et a roujeur 
enivree en sanc de poisson 
que murice nonmer suet on 
franges par pies osfrisiez d or 
li a fait ces peres jacob 
qui jusqu a talon li baillie 
si frere en ont mult grant envie 
pour le pere qui tant l anmoit 
plus que aus tous car il avoit 
en sa viellesse engenré 
pour ce l avoit en grant chierte 
li frere en ont si grant envie 
que par zz pou que ne l ocient 
mais par tans pourront bien crever 
que lor duel weil renouveler 
cum josep eust yy yy ans amplis 
ou ces freres paissoit berbis 
enfens bale et filz zelphe 
cui ses peres avoit genré 
et il ses freres ancusa 
a lor pere de zz grant mal 
josep li anfes sonja zz songe 
que li sambloit que il moissonne 
et en zz champ gerbes lioit 
et ces freres ou lui avoit 
qui avec lui gerbes 
et la sienne gerbe aourient 
li ses et anclinient 
devant ses freres ce revela 
a eus ce dist et ce conta 
et li frere respondent " voir 
donc ne seras tu nostre rois 
ou nos sumis a toi 
que t aouriens si conme roi " 
icist songes ceste parole 
grant haine a eus enorte 
si grant haine ont consu 
que josep feront souffrir dur 
zz autre songe va sonjant 
qu a ses freres va racontant 
" oiés frere et antandés 
zz autre songe qu ai gardé 
il me sambloit que li souloirs 
et la lune moi aouroit 
et avec ce yy estoilles 
samble que moi aourer weillent " 
quant li frere l oient parler 
dedans lor cuer en sont navré 
si pansent qu il li feront mal 
se il puellent en nulle part 
josep li anfes au pere vint 
et songe li a redist 
et si frere furent presant 
queque li aloit ce contant 
" peres enten queque on dormoit 
a mon vis songes apparoit 
il me samble que li soulaus 
enclinoit a moi ses crins blous 
et la lune et yy estoilles 
a moi aourer apparoillent 
et m aourent n an douter mie 
biaus tres dous peres saiges et pies " 
mult a esmeu iceste vois 
tous les freres en grans irois 
li peres le blasma et dist 
" biaus filz cist songes que welt il 
biaus filz la lune et li soulous 
qui t aourront se seront nos 
je et ta mere qui t aourrons 
et ti frere sont les estoilles 
n est pas mervoilles " 
pour la parole sunt dou pere 
li yy anfant en ire enmere 
si en sont ci en cuer navré 
qu il li feront sueffrir durte 
et lor pere s iert verites 
li yy anfant vont en paiture 
en garder bestes fu lor cure 
sans josep si s an sont alé 
en chans pour lor berbis garder 
en sichen firent grant demore 
josep jacob ne garde l ore 
a apelé et dist " biaus filz 
je cuit que fortune a assis 
et tes freres et lor berbis 
pour coi n osent sa revenir 
va t an biaus filz et tant enquier 
que tu saiches conmant lor iert 
et nos bestes conmant lor iert " 
li anfes au pere obeist 
muet de hebron en sichen vint 
hai jacob n ou verras mais 
si t aura grant doulour pourtrait 
je me mervoil quant ne l acoles 
car n ou verras n est pas frivole 
si li auront mal fait si frere 
et la roine l avoutriere 
ses freres quiert n es treuve mi 
mais zz proudonme a veu ainqui 
a cui il dist " avés veu 
mes freres paitre en cel leu " 
cil li respont " en dotaim 
en sunt alé ou lor berbis 
pour enquerre millor paiture 
car de cestei n ont il plus cure " 
donc josep s est acheminés 
en dotaim en est antrés 
quant li frere voient l anfant 
et de loins le vont esgardent 
si parloient trestuit ansamble 
si dist chacuns " que vos en samble 
voi si le songeour ou vient 
maintenant or apparra bien 
que si songe li profeitront 
alons or tot et l ocions 
et a nostre pere dirons 
que une beste l a tué 
ainsis an serons delivré 
si ne dira plus qu il soit sires 
desor nos tous et ait empire 
une de nos panrons 
tout maintenant et l occirrons 
et sa cote i tainderons 
si dirons que avons trouvé 
sa coste ainsis ansainglanté 
d une beste qui l a tué 
son fil par pieces devoré 
par ce sera ainsis selee 
desloiautes et folee 
he frere " ce a dist pities 
" vos ne ferés pas cest 
c est vostres sans et vostre chars 
ceste chose ne ferés pas 
en non dieu " ce dist malvaities 
" pour lui sonmes tuit mis arrier 
c est li joiaus de nostre pere 
et ces songes qui plus nos nevre 
qui dist que nos l anclinerons 
et si serjent trestuit serons 
mieus me lairoie depecier 
que ne le voisse escorchier " 
ainsis se conbatoit baras 
fois et vertus de l autre part 
quant ces choses oit ruben 
que disoient li autre anfant 
si pansoit josep delivrer 
des mains ses freres si a parlé 
ci dist a eus " or entandés 
courrous apaisantés 
ne conchions nos mains biau frere 
nostre sans est et nostres freres 
la belle face de l anfent 
montre que l aliens espairnant 
fraternites pities anmours 
nos desfant que ne l ocions 
bien nos montre sa simple chiere 
que n ou touchiens c est freres 
sa sainte vie sans nul mal 
montre que ne l ociens pas 
se nos estiens dur conme roches 
si deveriens amolir ores 
quant voions si bel jovancel 
l anmours mon pere nos freres est 
une citerne ci pres a 
enciene est metons le la 
en celle fosse si mourra 
et aincis ne l ocirrons pas 
ne ne conchirons pas nos mains 
de son cors bel de son cors saint " 
donques li anfes les aproche 
chascuns li tire chascuns le croche 
et dient " le songeor 
qui desor nos sera seignor " 
ruben redist " frere merci 
n ociés frere 
une citerne d antiquite 
point d aigue n i a de verte 
si soit laians tantost getés 
pour dieu frere ne l ociés 
dieus souverains qui trestout voit 
la vangence de vos panroit " 
a la vois ruben obeirent 
entour lui vont si le saisirent 
de la coste l ont desnué 
que ces peres avoit ouvré 
tout maintenant l an vont mener 
en la fosse l ont avalé 
que onques l anfes mot ne dist 
" or gisiés la songiés " font cil 
" mais de semainne ne direz 
que sires de nos serés " 
ruben d illuecques se depart 
car querre va en autre part 
a ces bestes meillor paiture 
que de l anfant avoit grant cure 
conmant le pourroit delivrer 
des mains ses freres sans tuer 
pour ce le fist mestre en la fosse 
qu ainqui elluecques se repose 
jusques si frere en soient alé 
en autre leu pour paiturer 
donc revanra au puis ruben 
s an traira se il puet l anfant 
ainsis pansoit qu il le garroit 
de la mort se estre pouoit 
et a lor pere le manroit 
donques ruben en est alés 
qui bien le cuide avoir sauvé 
li autre desjeusné se sont 
car de fain muerent et sis se sont 
a poignes orent il 
quant zz marcheans illuecques vient 
qui amenient chamos chargiés 
d espicerie aromatiens 
et en esgipte descendient 
judas qui estoit zz des freres 
a parler print et dist " mi frere 
dieus a nos bien concillié 
zz acheterres en cest leu vient 
biau espairnons a l anfant 
vendons le et si soit serjans 
mieus vaut qu an aiens de l argent 
que l ociens c est nostre sans 
que nos profeite se l ocions 
et se nos sa mort reselons 
nostre freres est pitie aions 
meudre chose est que le vandiens 
que nos nos mains en conchiens 
nostre freres est et nostre chars 
se l ociens nos feriens mal " 
chascuns de aus a ce obeist 
ez vos l acheteor qui vint 
et judas se trahist avant 
et dist " oiés seignor marcheant 
en celle fosse a zz enfant 
se vos le voulés acheter 
nos le vandrons se le voulés 
biaus est et bien amenevis 
et bien apers pour rois servir " 
li marcheant sont aprochié 
l anfant ont fait dou puis sachier 
et judas si lor a vandu 
yy pieces d argent n an out plus 
de judas fu jhesus vandus 
de judas josep vandus fu 
cil judas qui josep vandist 
ne vandist mie jhesucrist 
yy pieces fu jhesus vandus 
et josep yy si con dieu plut 
bien dut on le seignor plus vandre 
que le sergent si con moi samble 
plus precious estoit li sires 
que li sergens n an doutés mie 
li frere donc retenu ont 
une des cotes et ocis ont 
zz petit chevroil et dou sanc 
ont tainte la coste l anfant 
si l anporteront a lor pere 
et li diront que beste anmere 
a tué son bel fil josep 
n i a laissié ne cuir ne pel 
maisque la coste deloufree 
encor l avoit il engoulee 
quant l an courrimes dessaisir 
a ce soumes que ce fu il 
que trouvames que fu la coste 
que li faisoies ainsis mignote 
qui estoit offraisie d or 
don il estoit ainsis mignos 
ainsis fait con l ont pancé 
et d illuecques s an sont tourné 
et ez vos ruben retourné 
au puis pour josep traire fuer 
ne wolt qu il fust mors a nul fuer 
" frere " fait il " biaus cors et gens 
frere respont iestez laians 
laians ies tu car respon frere 
gens cors et biaus l anmours mon pere " 
josep se tait qui n i fu mi 
donques ruben pansa en li 
certes mi frere l ont ocis 
bien ont frere oblié 
de frere la fraternite 
pour pitie que taire ne pout 
de cuer de laingue dist tel doulour 
ruben se print a gaimanter 
pour son josep qu il n a trové 
et de laingue teus sons sonner 
" he lasse moi que ferai je 
peris est l anfes se sai je 
cil anfes cil anfes cil 
cui mes peres anmoit tant cil 
he lasse moi que ferai je 
peris est l anfes ce sai je 
et mes sans icil lucifer 
coulours de lait icil josep 
biaus frere jones he biaus frere 
jouaus mon pere que pourrai fere 
que pourrai fere mon pere jouaus 
frere biaus he jones frere biaus 
he mors anmere car m oci 
la mors mon frere me ci 
ci me la mors mon frere 
he car m oci la mors anmere 
bien deveroit partir li cuers 
quant aparsoi que josep muert 
que muert josep quant aparsoi 
li cuers partir bien deveroit 
frere malvais qu avés vos fait 
ocis avois qu a jacob plait 
qu a jacob plait ocis avois 
qu avés vos fait frere malvais 
he lasse moi morir m estuet 
a moi est il grans duels 
grans duels est il a mi 
mourir m estuet he lasse mi 
parlés a moi beste se croi 
vos a tués frere las toi 
las toi frere vos a tué 
beste se croi a moi parlés 
en ce puis t ont cil murtri 
que ferai puis josep las ti 
josep las ti que ferai puis 
t ont cil murtri ou en ce puis " 
quequ il ainsis se gaimantoit 
anvis ses paroles fourmoit 
pour la doulour qu au cuer avoit 
de plours arouse son visaige 
as ongles ses chevox desaiche 
son visaige de plours arouse 
par ces ongles si chevoil ronpent 
as iex montre qu il a pitie 
et la larme qui de fuer chiet 
li autre frere en vont au pere 
qui anportent la coste anmere 
que dou sanc dou bouc avient tainte 
ou de sanc avoit goute mainte 
a lor pere ont ainsis parlé 
" ceste coste avons trouvé 
voie ce est la coste ou non 
ton fil ainsis trouvé l avons 
bien le montre que est ocis 
la coste que veés ainsis 
de leu en leu ainsi tachie 
ainsis con de maaille maillie " 
quant li peres la coste vist 
" verement est " ce dist " mon fil " 
li peres cuide que dient voir 
si fil quant il la coste voit 
en son cuer devine et dist 
que beste l a ainsis malmis 
peours li oste esperance 
cusancons son pis li destranpe 
l un cop pansoit voir estre puet 
l autre que n iert ja a nul fuer 
que dieus laisse ainsis destruire 
tel anfant ne tel creature 
ainsis pansoit ou zz ou el 
duels li out si le cuer sarré 
qui l out ainsis con anjalé 
son vis li leve sa lumiere 
pour la doulour qu il a anmere 
sa laingue tout amplit le leu 
de dire " lasse moi hareu " 
s ongle ausis con a zz hainc 
tout depiece quanqu il ataint 
la doulours qui en lui se plaint 
en cuer d angoisse taint 
li tonnoires de fuers montrés 
tonna teus sons or escoutés 
" lasse moi pere lasse toi fil 
las a moi pere las a toi fil 
beste enragie ran josep 
plus sourde ies ce ne le rans 
que mers criouse plus que serpens 
et plus hydouse que n est 
beste enraigie ran josep 
qui est plus soues que li mies 
plus luisans de clarte de ciel 
plus convenans qu onbres ne soit 
en tens qu il convient et en mois 
mieudres que ta lignie n est 
he lasse toi petis josep 
plus debonnaires que aigniaus 
et plus clers qu estoille de ciaus 
plus luisans qu eschaboucle n est 
he lasse toi petis josep 
plus simples que la tourterelle 
et plus nobles que violeste 
plus gracious que prinstens n est 
lasse a toi petis josep 
qui ies plus purs que verres n est 
plus clers asses que jupiter 
blans con yvoires de coutel 
lasse a toi petis josep 
venés enfant or sa 
plorés anfent plorés villart 
batés vos pis firés ou mi 
plainnés le mort por mon fil 
ja nul confort n arai por li 
fuiés de mi mi autre fil 
he mors a moi tu viens trop tart 
plorés anfant plorés villart 
de vos iex courre la fontainne 
vos vesteures li ongle 
vos ongles depiece vos dras 
plorés anfant plorés villart 
tous mautalans et tous courrous 
vaigne sor vos et tous irous 
si con sor moi et con je fas 
plorés anfant plorés viellart 
li de nostre nef 
est depecie s an plorés 
de ma viellesse he iex plorés 
mon gouvrenail mon soustenail 
ai je plorés viellart 
he las l anfant celle coulours 
est ma doulours celle figure 
est ma jacture lasse petite norriture 
ma samblance et ma desfance ma joue pure 
qui est ma sors cil est 
qui est m anmours mes dos recors 
et mes joiaus ma sole cure 
lasse petite norriture 
celle face qui estoit pure 
est a moi grans enrageure 
vostre charneure est ma mors dure 
mors qui n an feis c un morsel 
beste criouse ran josep 
mes antrailles qui estient douces 
a moi sunt plaies mervillouses 
mes tanres me feront panre la mort isnel 
mors angoisseuse ran josep 
clers con lins cil est ma fins 
celle chars sainte est ma conplainte 
qui fu m anprainte con scire en seel 
mors angoisseuse ran josep 
la flos de pree celle rousee 
ma belle crine ma medecine 
et m anmours fine qui ja mors est 
mors angoisseuse ran josep 
la mors mon fil blanc conme lait 
me donne escil la mort m atrait 
painne est a mi la mors de ti 
biaus filz las ti je per la pel 
par angoisse las ti josep 
celle maisselle rose novelle 
souvant m apelle que je chancelle 
celle rapine est ma ruine 
beste ferine a moi encline 
mors subitine des or t apel 
de traison des or t apel 
de traison ran moi josep 
languit sechist la mors m ocit 
celle clartes la flors d este 
oudors soues celle char tanre 
car me vien panre he mors anmere 
avec le fil car pran le pere 
ja nul confort pour lui n averai 
morir m estuet dieus que ferai 
je plorerai ja n ou lairai 
jusques rarai mon fil se puis 
ou mort ou vif mourir en cuis " 
ainsis ades mena jacob 
son duel n en avoit nul confort 
pour la doulour de lui s asamblent 
li fil jacob a lui ensamble 
mais pour chose que seussent dire 
ne se conforter a dire 
a print jacob " je descendrai 
avec mon fil tout sans delai 
en enfer le tres puant lai " 
tant a ploré qu estut cesser 
le plour jacob sans demorer 
et li marchans si a vandu 
josep a putiphar celui 
qui estoit maitres des chevaliers 
pharaon le roi et princier 
de josep zz pou tournerai 
quant leus en iert j i revanrai 
et de judas vos conterai 
frere josep qui le vandist 
et qui yy pieces d argent print 
en cel tens judas descendist 
a hyram et a fanme print 
suam la quelle enfanta 
par yy fois her honam cela 
quant elle out ces yy anfanté 
a enfanter si a cessé 
apres grant tens print her thamar 
son premier fil et l espousa 
her li jude 
encontre dieu a mal ouvré 
et dieu pour son mal l a tué 
et thamar n out de lui anfant 
judas li peres vint a honam 
si li conmande que il prainne 
thamar a fame sans aloinne 
que li semance de son frere 
ne perisse maisqu elle apere 
cil obeist mais pis fist cil 
que li premiers car dieus l ocist 
icil uist que tuit li anfent 
qui naiterient ne li serient noiant 
mais au conpe serient son frere 
qui estoit mors et seroit peres 
ci fist tel mal que a nonmer 
n est mie bon mais ne parler 
dieu le tua plus n an dirai 
se pechie n eust ja ne l eust fait 
ains de thamar ne rout anfant 
a cui judas dist " or antan 
soie vesve et t an reva 
chies ton pere demore la 
jusques grans iert mes sela " 
judas donner ne li vouloit 
car moult formant ice doutoit 
n avaigne con des yy premiers 
qui furent mort pour lor pechies 
donques thamar d ainqui ala 
chies son pere et demora 
quant maint jor puis furent passé 
si mourit la fanme jude 
quant il out assez gaimanté 
si se pourpance et aler 
as tondeors de ces berbis 
son ser hyras moinne o li 
ceste chose si fu noncie 
thamar de son soire qui guie 
en thamnas si c est despoillie 
des vesteures de sa vesvee 
habit de fole a endocee 
et au bordel s an ala seoir 
par ou judas passer devoit 
qui a thamnas menoit tout droit 
pour ce que sela ja croissoit 
et a mari point n an vouloit 
judas la voit si a pancé 
que fole fanme a celle esté 
n an quenoit point son vis avoit 
couvert de roube n ou parsoit 
judas entra a lei et dist 
" laisse moi jesir avec ti " 
ne savoit pas que fust sa brus 
cui requerist gesir ou lui 
celle respont " que me donras 
et ton vouloir de moi feras " 
judas li dist " je t anvoierai 
zz bouchest des berbis que j ai " 
et celle redist derechief 
" je soufferrai que a toi siet 
se ton chapel donnes a moi 
se qu as promis jusques j averai 
et pour mon chapel que wels tu 
ne weil aler pas celui " 
elle respont " t armille ton annel 
et le baton que tiens si bel " 
donques thamar yy consust 
a une fois d ainqui se must 
la vesteure qu elle avoit prins 
de fole fanme a jus mis 
et de vesvee reprint les dras 
nuls hons ne s an mervoille ja 
car jhesu crist naitre vouloit 
des pecheors con des benois 
cil yy furent de la lignie 
sa mere la vierge marie 
qui de ceste fanme nasquirent 
et judas si li anvoia 
zz bouchest par celui hiras 
qui fu ces pastres mais n est trouva 
car judas racheter vouloit 
ce que a lei baillié avoit 
quant ne la treuve si 
a honmes qu il vist en santier 
" ou est la fanme qui seoit 
en cel lou fole fanme estoit " 
cil respondirent tuit ensamble 
" en cel leu ne fu fole fanme " 
ad judam est cil retournés 
et dist " je n an ai point trové 
car li honme meismes dou leu 
respondu ne virrent hui 
fole fanme en leu " 
et judas dist " soit sien qu elle a 
certes ne nos repanra ja 
de mansonge ne 
le bouchest li ai envoié 
ne l as mie trouvé ou siet " 
quant yy mois furent trespassé 
et thamar out le ventre enflé 
et li puepples engroissie la vist 
a judas vint et se li dist 
que thamars estoit engroissie 
de avoutriere et enpraignie 
et ses ventres est veus enfler 
" elle est ta brus s est fais mander " 
judas a dit " soit amenee 
si sera arse et brulee " 
quant on a poigne l anmenoit 
a son soire mande et disoit 
" certes " fait elle " bien montrerai 
que cest pechie certes fait n ai 
de l onme cui ses choses sunt 
ai je consu sans meprison 
l armille quenoisse et le baton 
et l annel se est siens ou non " 
quant judas a quenu les dons 
" plus proude fanme ies tu de moi 
quant sela ne bailla a toi 
a espous et fu tes maris 
pour ce as fait ce si a mi 
et j ou faisoie ne fust peris 
si con sunt mi autre yy fil " 
onques puis cil ou lei ne just 
ne onques puis ne l a quenu 
quant li tans d anfanter avint 
si apparurent li yy fil 
en ventre et naitre les convint 
et li zz fuers sa main tandit 
et la baille li a loié 
zz fil de coton car premiers 
cuidoit que naitre deust et cil 
retrait sa main arriers a li 
et li autres en est issus 
la fanme dist " tu ies aparus 
pour ta maigresse et devisés " 
pour ce phares est apelés 
l autres freres dou ventres ist fors 
qui en sa main avoit encor 
le fil de coton bien loié 
le quel zaram a denoncié 
donques josep en fu menés 
en egipte et fu achetés 
de puthiphar prince de l ost 
de pharaon le grant signor 
roi et prince de tote egipte 
desor toute chevalerie 
et dieus ou josep demouroit 
et trop bien ades li venoit 
des choses don il se mesloit 
et en maisons de pharaon 
habitoit josep saiges hons 
qui tres bien quenoissoit en lui 
que nostres sires est avec lui 
et ce ces choses li mest en mains 
que nostre sires en fera mains 
se ses choses a en sa puissance 
josep li saiges et li anfes 
que dieus les fera 
et ja n amanrira 
si l a fait signor de sa terre 
prevost josep et esgarderre 
et la mainie qu on li bailloit 
saigemant et bien gouvrenoit 
et toute chose qu avoit en garde 
saigement garde riens n i fait parde 
mais a cent doubles multeplie 
ce qu il avoit en sa baillie 
et dieus en a beneist egipte 
pour josep qui ainqui habite 
les maisons les chans la sustance 
multeplie dieus et avance 
ainsis dieus ades multeplie 
la ou li proudonme 
avint que pharaons li rois 
a une feste ala veoir 
si conmanda tout a josep 
fors sa fanme qu an maison est 
pour faire tout sa voulante 
mais li diables a escité 
la roine pour josep biaute 
en son cuer consut tel chalour 
qui li est tourné a enmour 
longuemant en son cuer luita 
que tel anfant mies n anmast 
quant par raison ne pout fuir 
s anmour vaincre ne eschuir 
" pour niant te conbas " se dist 
" ne sai quex dieus contre moi est 
je mervoil quex chose s est 
aucune chose est se me samble 
qui a anmer trop bien resamble 
li conmandemant mon mari 
he sunt trop dur encontre mi 
tout li conmande forsque mi 
pour son voloir faire aconplir 
certes veraiemant trop sunt dur 
fi celui que tu as or veu 
ainmes qui est serjans hebreus 
quel cusanson as tu de li 
d un ser wels faire ton mari 
oste l anmour de ton coraige 
se pues meschans don tu enraiges 
se je garie seroie 
et dou tout tele anmour fuiroie 
mais je ne puis novelle force 
me trait a anmour et efforce 
li dieus d anmour me fait anmer 
et mes cuers le welt eschuer 
je me conbas aucune fois 
que trop bonne chose anmer fait 
et si le los et enseu mal 
fanme de roi et qui t anorte 
que tu ainses ainsis ton hoste 
et si wels estre mariee 
a autre homme fors ta contree 
ceste terre ou tu ies nee 
te puet donner asses anmis 
don tu feras tous tes delis 
je vouroie que cil fust mors 
nostre dieu car le tués or 
si ne m an sera plus niant 
n anmours ne m ira 
car la chose que on ne voit 
fait mult anvis le cuer 
toutevoies vive bien weil 
maisque n ou voissent plus mi eul 
ne ne l ainse de nulle anmour 
que ai je dist dou jouvancel 
quel pechie a fait cil josep 
certes criouse celle seroit 
qui ces aages ne soufferroit 
et sa vertus et ses paraiges 
que tout ce li faille je saiche 
sa biautes esmouvoir me puet 
certes mes pis est en son cuer 
s a ceste chose ne mes consoil 
mourir m estuet a grant travail 
se ce sueffre que je ne l ainse 
plus que tygre serai vilainne 
et plus que les roches de mer 
qui suellent pesoier les nes 
que ne fas je que peris soit 
pour coi ne l esgarde n es voi 
mes iex desloiaus n an retrai 
pour coi ne mande mes serjans 
qu i le bousent fors de saians 
et l ocissent mes iex voians 
li dieu weillent or millor chose 
que l ocisse vers lui ne pose 
chose don li mien soient peri 
car crious est mult mes maris 
savoir vouroit la mort de li 
a non chaloir le meterai 
et saians ainsis le lairai 
le roiaume de mon mari 
destruirai je ainsis parmi 
en sonanssent zz honme estrange 
qui est mes sers hons sans fiance 
revoise s an en son pais 
d une autre fanme soit maris 
et je demourai ci par mi 
sans pechie deles mon mari 
se faire puet je croi qu il a 
zz autre fanme en ces las 
mieus vaut que le face occirre 
ces visaiges qu il a benignes 
setui consoil ne me loe mies 
la noblesce de son coraige 
la biaute de lui moi enraige 
sa grace otroira mon folaige 
roine suis bien le puis faire 
a riche honme lait trestout faire 
je li donrai grans dons ansois 
et li fiancerai par fois 
et les dieus plesges en donrai 
que m ocissent ce ne le pai 
que dis tu va doutes tu riens 
tes maris ja n an saura riens 
et c il le set cil t anmanra 
en son pais la si seras 
par les cites orgueil manras 
et la gens de ti noncera 
voi ci la fanme que josep 
a amenee con jouvancel 
qui est sans fanme bien puet faire 
ce doit ravir qui fait a plaire 
donc lairai je ma roiaute 
et mon pais par nisete 
vere que maus est mes maris 
et estranges est mes pais 
et mes roiaumes est nians 
au regart de si bel anfant 
anmours est grande dedans mi 
pour ce grant chose ne lairai mi 
et avec ce je apanrai 
estrange et quenoistrerai 
les mestiers les cultivemens 
les menieres de juerie gent 
qui les choses m aporteroit 
de tout le mont et otroiroit 
maisque n anmasse le jouvancel 
le bel anfant le bel josep 
je vos diroie tout vos cuit 
maisque l aie et ainse lui 
dieus con or bien mariee 
jusques en ciel sera levee 
dieus qu ai je dist il m anmanra 
bestes sauvaiges en la voie a 
que tout depiecent et devorent 
nuns n an eschape sans demore 
nuns par aillours ne puet passer 
qui welt en lor pais aler 
pour ce les fait bon redouter 
a elles se convient conbatre 
qui ne welt morir en la place 
fanme sui ne a batillier 
je n ai aprins maisqu a filer 
mais se je suis les mon anmi 
en son giron et deles li 
par les peris je m an irai 
nulle chose et ne douterai 
car lui enbracié averai 
et se je doute soulemant 
de mon mari le bel anfant 
josep doutrai et avenant 
dist que tes maris sera 
certes roine trop dis mal 
regarde la desloiaute 
que faire wels et nisete 
fui le pechie ainsque soit fais 
andemantiersque il te lait " 
ainsis a dist devant ses iex 
drois et pities " chastes es tu " 
droiture dist " n est mie drois " 
anmours li semont " si est voir " 
chates li dist " tu as manti 
ja feroit contre son mari " 
li maus d anmours ja la laissoit 
pour tex choses qu elle pansoit 
quant zz jour vist le jouvancel 
qui li apparut trop plus bel 
plus que ancor ne l avoit veu 
quant enbrasa li estins feus 
donc de s anour li resouvint 
et toute rouge en devint 
d anmour toute si embrase elle 
con la petite estancelle 
qui reponnue est en la cendre 
suet raviver quant li vens vente 
et sa vigour tantost repanre 
ne garde l eure dou feu manre 
nait zz grans feus qui trestout art 
par le vent qui soufflé i a 
ainsis l qui fu petite 
qui lainguissoit raviver veisses 
puisqu elle vist le bel anfant 
toute ambrase de son cors gent 
par avanture fu en cel jour 
plus biaus li anfes de jacob 
tu peusses bien a cel jour dire 
pour niant n art mi la roine 
et li peusses pardonner 
son pechie pour josep biaute 
donc l esgarda quant voit son vis 
en lui s areste et estarcist 
son oil a la ne ne l an muet 
en quelque leu que josep muet 
bien li samble que elle voice 
visaige de dieu et quenoisse 
son cuer son cors con fuer dou san 
ne puet movoir dou vis l anfant 
les chevox voit desor son col 
ne mi peignié samblant a or 
" dieus " fait elle " c estient peignié 
quel serient il et afaitié " 
ses iex veoit resplandissans 
plus qu estoille et reluisans 
et veoit sa petite bouche 
cui ne sousfeist se ne l atouche 
et ne la baise et acole 
ses dois ses bras et ses mains loe 
a lui donques en est venue 
son col li lasse de sa main nue 
et li a dist " biaus dos anmis 
je vos proi que dormés ou mi 
de vostre anmour ar et enraige 
secourrés moi si serés saiges 
je vos donrai mult grant tresor 
mais j aie de vos l anmour 
ja mes maris mot n an savra 
ne chevaliers qu an ma court a 
je dirai que malade sui 
et si n ou savra ja nelui " 
li quex acorder ains ne wolt 
a ce que a la dame plout 
et dist " mes sires a baillié 
tout quanqu il a et otroié 
et riens ne sest de ce que a 
en sa maison tout me bailla 
et tout ai en ma poeste 
forsque toi sa fanme a garder 
donques conmant ce mal ferai 
encontre dieu et pecherai " 
ainsis la fanme zz chacun jour 
tantoit l anfant que preist s anmour 
et si est mult tres doulante 
jouvancel quant il s antante 
a ce que dist tost metoit 
l anfes ades la refusoit 
et li a dist " dame roine 
ce que dites ne feroie mie 
se n ou savoit vostres maris 
s ou savroit dieus de paradis 
que je ne weil mie courrecier 
ostés ostés vostre loier 
que ja tel chose ne ferai 
mieus ain morir ja n ou ferai 
virginite ai a anmour 
ja ne trahirai mon signour 
et ne ferai ja puterie 
se dieu plait tant con soie en vie " 
zz autre jour avint entra 
josep en maison et fait a 
ouvre que a lui apartint 
tous seuls fu la roine i vint 
qui bien savoit qu illuecques fu 
souvant l espie car mult li plut 
tout coiement laians entra 
que n ou sout nuns puis l araina 
de sa roube a prins le las 
" que te samble ies pourpancés 
dor avec moi fai que senés " 
par le las encor le tenoit 
quant il l oit si s an fuioit 
li mantex en mains la roine 
demoura josep le saintime 
onques ne la pout escouter 
ains s an fuist fors de l ostel 
quant en ses mains a veu la fame 
la vesteure ne qu a sa flanme 
josep ne s acordera mie 
despite l a ne n iert s anmie 
si a huchié a zz grant son 
tous les honmes de sa maison 
et parla a eus en apert 
" mes sires acheta il ser 
qui est juis pour ce que ou mi 
gesist et feist ces delis 
a moi s en est icil venus 
pour ce qu o moi feist ces jeus 
et si me dist or iestes soule 
sousfrés dame que vos acole 
car de vostre anmour trestous ars 
sousfrés dame mener mes gas 
quant tex mos li oi sonner 
et tel ordure a moi parler 
et je me vi soule ou soi 
et qu ancontre lui n avroie pooir 
si huchai tost aiue aiue 
quant il ma vois a entandue 
si s an fuist et j ou retins 
par le mantel et le saisi 
mais le mantel de soi lascha 
par tel barast et m eschapa 
li mantiaus montrera grant foi 
que il ou moi gesir vouloit 
quant mes sires venus sera 
de par moi noncié li sera 
si en fera qu a lui plaira " 
pharaons li rois si revint 
apres zz pou que ce avint 
celle qui fu enflee en cuer 
quant sout le roi venu de fuer 
a lui s an est con esgaree 
venue toute eschevelee 
et li a dist " rois ne savés 
li sers que tant avés anmé 
a force wolt ou moi gesir 
et ma chaate me wolt tolir 
sire " fait elle " et je le tins 
se li ostai ce mantel ci 
pour ce que m an creusiés sire 
qu il wolt faire tel desverie " 
quant ces choses a oi li rois 
qui trop as paroles creoit 
de sa fanme que li disoit 
si fu doulans et courreciés 
apeler fait ses sers iriés 
quant venu sont il lor a dist 
" josep quirés et menés ci " 
