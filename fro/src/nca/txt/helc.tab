or dist li contes que quant l empereris de romme se fu partie de coustentinoble , elle ne fina d errer lui et ses hommes tant qu ele vint en la cite de romme dont elle estoit dame et empereris . 
grant joie firent cil de la cite de leur dame quant il en ont seu la verite et de leur amis qui sain et sauf estoient repairié dont il avoient esté en grant doute . 
la verite fu seue des choses qui en gresce estoient avenues . 
si comme de l empereeur et de l empereris et distrent que bonne chose est de loiaute et que touz jourz venoit elle a son droit . 
l empereris , qui moult fu vaillant et sage , fist moult bonne chiere et tint a droit l empire . 
apres , elle se fist moult amer aus haus hommes de la terre , et tant comme fu amee et cremue . 
li termes vint , si comme j ai dit devant , que de l empereeur de constentinoble s en vint encainte que il couvint , si comme nature avoit prové oeuvre en eulz , que la dame se delivra de yy hoirs masles . 
celles qui la dame gardoient les ont esgardé entr elles et distrent que onques mais si tres belles creatures n avoient veu en leur vivant . 
quant poins fu , si distrent a la dame que moult se devoit prisier et chier tenir quant si nobles creatures avoit en ses costez portees . 
la dame , qui de joie ne pot respondre , a dieu loé et dist grant piece apres : " se diex m a visité en ceste chose , loez et graciez en soit il . 
" lors li ont enquis comment elle vouloit qu il fussent apelez . 
l empereris respondi , quant grant piece pensé ot , et entendu y avoit , et dist : " je veul que li premiers soit apelez fastidorus et soit li nons complis de mon non et du son pere . 
apres , du derainz vous dirai je ce que il m en siet . 
je veul que du sien non soient li pluseur menacié que je vous dirai . 
il aura a non peliarmenus ; 
tout n en aie je nul en mon lignage que je sache " . 
quant la dame ot devisé sa volente , adont furent li gentil prince du pays mandez pour ceste besoigne savoir , et furent li dui enfant baptizié selonc la loy et la coustume du pays . 
apres fu zz mes appareilliez pour aler en grece , et li fu dit que il alast en grece et deist l empereour ces nouveles et li portast lettres de ceste chose . 
cil se mist ou chemin et ne fina onques jusques atantqu il vint en constentinoble ou li empereres et l empereris estoient . 
il les salua de par l empereris de romme . 
quant la bonne dame de coustentinoble sot que cilz estoit a celle dont il parloit , si ot moult grant joie . 
lors le prist par la main si li dist moult doucement : " vous soiés li bien venus . 
dites moi que fait ma douce amie de qui je vous ai oy parler . 
- par ma foy , dame , elle ne fait se tout bien non , et vous fait as savoir que de yy biaus filz li a diex fait grace dont elle est delivree a grant joie . 
" lors leur a mis les lettres en la main ; 
si ont veu qu il a dedenz les lettres , puis ont dieu loé de ceste besoingne . 
bien fu li messages venus de l empereris et de l empereour . 
quant il fu temps de repairier celui qui ces nouveles ot aportees , si li a on autres lettres chargiees de l empereour et de l empereris . 
il se mist au retour et ne fina jusques atantque il par ses journees vint a romme . 
l empereris , qui relevee estoit de sa gesine , vit celui venir devant lui qui l a saluee de par cassidorum l empereour de coustentinnoble . 
dont li mist la lettre en sa main . 
elle a la cire froissiee . 
et trouva ens escript que moult estoit liez li empereres des yy enfanz et que elle meist paine a eulz bien garder et nourrir . 
quant la dame ot ce veu , dont l esgarda et li dist : " et que me diras tu de l empereris ? 
- ha ! 
dame , " dist il , " de li devez vous bien demander , quar onques mais noble dame si grant joie ne fist comme ele quant elle vit vostre lettre ; 
avec tot ce me conjoi elle si amiablement que moult m en doi loer , quar tant me donna du sien que jamais povres ne souffraiteus ne serai . 
" lors li mist cilz la lettre en la main que li empereres de constentinoble li envoioit . 
la dame l ouvri et y trouva moult grant signe d amour . 
et moult bien se tint apaie et tant qu ele demoura ainssi lonc temps et fist les yy enfans moult richement garder . 
il crurent et amenderent tant que bien en saurai parler avantque li contes remaigne . 
mais d eulz me veul ore taire . 
et veul revenir a l empereour et a l empereris de qui li contes muet . 
ci endroit vient li contes a l empereour et a l empereris de coustentinoble ainsi comme devant en ai fait mention . 
veritez fu que quant les choses furent mises a leur droit , si comme devant a esté dit , que moult furent ensamble li uns avec l autre par grant signe d amour . 
et tantque li empereres ot puis yy enfanz de l empereris l un apres l autre . 
li premiers apres helcanus fu une fille et fu apelee cassidore , quar ainssi avoit a non la mere a l empereour . 
li desrains fu masles qui sa mere voult que du non son pere fust apelez dorus de celui dorus . 
avint grant meschief a l empereour et a maint autre , quar de lui prist sa mere une maladie tele que morir l en couvint . 
li emperere en fu moult courouciez , que il en fu aussi comme touz hors du sens . 
li pays en fu aussi comme tous destourbez . 
la nouvele en ala en pluiseurs lieus et en pluiseurs pays . 
et meesmement a l empereris de romme le couvint savoir qui moult s en fist dolente par samblant . 
li empereres , qui son duel ne pot oublier , fu moult grant piece en ce destourbier . 
il avint que helcanus , li ains nez filz qu il eust , li dist ainsi : " peres , il me samble que vous a enfance repairiés . 
- biaus filz , " dist il , " pour quoi l avez vous dit ? 
- je l ai dit , " dist li enfes , " que vous samblant de courous faites que vous faire ne deussiez . 
- avoy ! 
biaus filz , dont n ai je receu le mal ? 
- et quel recouvrier y avez vous pour ce ? 
" dist li enfes , " que se nuls devoit avoir duel por mort d omme ne de femme que dont le deveroie je bien avoir par raison , meesmes ma soeur et encore plus mes freres li petiz . 
" quant li enfes ot ce dit , si li vindrent larmes aus yex et commenca moult piteusement a plourer . 
si n i ot cil qui l enfant oist qui n en eust grant pitie . 
et en y ot de tiex qui granz souspirs geterent . 
et meesmement li empereres dist : " biaus filz , vous m avez moult mon grant courous assouagié a ceste fois . 
" dont le prist et li mist sa main sus sa teste . 
et li dist : " filz , or vous souffrez , quar , tantque diex en bonne sante et en bon pooir me tiengne , n arez vous chose , se bonne non , dont je vous puisse aidier . 
- peres , " dist li enfes , " de ce vous veul je bien croire . 
mais j ai paour que vostre sens ne dechiee par quoi je et autres y soions perdant . 
- par mon chief " dist li empereres , " ce peseroit moi . 
" adont ont cil le duel laissié ester ; 
et fu li empereres aussi comme tous anoientis , et delaissoit tous deduis couvenables , et estoit comme tous perduz d ire . 
si ala li temps et passa que li diamoisiaus estoit en l aage de yy anz . 
moult fu granz et parcreux de son aage . 
nature le semont a ce que moult volentiers ooit parler de chevalerie et de granz painnes que pluiseurs avoient souffert et faisoient encore . 
dont vint li enfes a son pere et li dist : " sire , qu est chevalerie en vous devenue ? 
" lors esgarda li peres son filz et soursrist zz poi , et li dist : " biaus filz , dont te vient et muet ceste parole ? 
- dont il me muet ? 
" dist li enfes . 
- " voire , " dist li empereres . 
- " de ce que on soloit dire de vous par tout et parler . 
or est mais tout remez . 
et ne sai mie qu il y a nule bonne raison fors tant que li recreant prennent volentiers le repos . 
- par mon chief , " dist li empereres , " helcanus , biaus filz , bien m avez ore paié et nonpourquant aussi avez vous autre fois . 
" dont li dist : " biaus filz , a quele chevalerie volez vous que j entende , quant je ne sai homme tant poissant qui de riens me mefface ? 
- je le vous dirai , " dist li enfes , " j ai entendu et trouvé en aucunes hystoires des anciens peres que chevaliers ne doit mie estre oiseus pour tant qu il ait force de sousploier le tort contre le droit . 
- par mon chief , " dit li empereres , " non feroie se de par moi estoit sceu en ma terre . 
- se vous ne le savez en vostre terre , si l alons querre ailleurs . 
" dist li enfes . 
dont li a tant dist li enfes que li empereres dist a lui meismes que il metroit derechief les fers ou feu , et que il yroit en estrange pays quar li siens estoit trop en pais , ce li sambloit . 
dont a fait sa voie appareiller moult priveement . 
et fist seigneur et garde un sien prince qui avoit a non melcius . 
lors dist a touz ses hommes que pour celui feissent aussi comme por son cors meismes . 
il li ont demandé pour quoi il faisoit ce . 
et il leur a respondu que ainssi le vouloit il faire . 
et c estoit la plus grant raison qu il y savoit et d autre part il leur fist entendant que il vouloit aler veoir zz sien ami a poi de gent , si ne savoit quant il devoit repairier . 
dont dist une partie de ses meilleurs amis que por dieu il gardast la ou il voloit aler , quar il n aferoit mie a homme de son estre que il seulz alast par pays . 
" n aiés doute . 
" dist il . 
dont distrent il que il leur commandast sa volente . 
ainssi se departi de sa gent li empereres que plus ne voult que son filz et zz escuier tout seul et zz garcon qui son sommier menoit ou ses armes estoient . 
ainsi sont issu de coustentinnoble sanz autre compaignie . 
li empereres vint a son filz et li dist : " helcanus , biaus filz , par vostre conseil ai je emprise ceste voie . 
ou loez vous que nous alons ? 
peres , " dist li enfes , " tous jourz devant nous ; 
si ne porrons faillir ne meserrer . 
" quant li empereres ot ainssi oy parler et ainsi respondre si sousrist et sot bien que il ne li chaloit ou . 
dont ne finerent touz jourz d errer , tant qu il sont venuz en zz pays estrange . 
ne vous veil mie faire mention que il leur avint celui jour et l endemain . 
il ont grece traversee et ont tourné par devers l alemaigne . 
ce est une terre moult sauvage et y a mainte guerre souvent ; 
et poi sont amé li uns de l autre . 
li empereres qui poi avoit de compaignie , fors de ceulz qui poi estoient que vous bien avez oy , chevauchoit assez folement tant que par aventure il avint zz jour aincoisqu il peust avoir hostel a sa volente . 
il a esgardé jouste la rive la ou il aloit ainssi costoiant et vit zz moult riche chastel . 
si est cele part adreciez . 
il n avoit pas moult jusques la , et en assez poi d eure y vindrent . 
il trouverent que trop estoit fors li chastiaus et riches , et bien seant estoit aussi comme en zz pendant d un val . 
il l ont aprochié et trouverent que dehors la premiere porte n avoit ne borde ne maison ou il se puissent hosteler . 
dont ont trouvé a l entree du chastel une voie estroite qui moult estoit longue . 
il ont tant fait qu il trouverent le pont qui sachiez estoit amont . 
quant li empereres vit ce , si sot maintenant que cil n estoient mie asseur , qui dedens estoient , quant il avoient ainssi le pont levé . 
adont dist li escuiers : " sire , que voulez vous que nous facons de huchier a l uis ? 
de mon los nous retornerons . 
- va dont , " dist li empereres , " qu est ce que tu dis ? 
huche que on nous avale le pont ! 
" lors a li escuiers fait noise , et dist que on la porte li ouvrist . 
atant , es vous zz serjant venu , et leur demanda qui il erent . 
li empereres respondi qu il iert uns chevaliers errans et que il vouloit anuit par courtoisie laiens herbergier . 
dont s est cilz arriere trais et a dit ceste chose a ceulz dedens . 
" va ! 
" dient , " por quoi ne leur as tu ouvert la porte puisqu il ne sont que yy ? 
" dont fu li pons avalez et la porte ouverte . 
li empereres et sa compaignie sont enz entré , et furent serjant appareillié qui leur ont apresté ce que bon leur fu . 
et meismes yy serjans vindrent a l empereour , yy grans tortes en leur mains , qui distrent : " sire , bien soiez vous venuz . 
- par foi , " dist li empereres , " si sui je se dieu plaise . 
" atant l en ont mené ens ou palais ou plus maistre estage . 
iluec sont entré en une chambre qui a merveilles estoit belle et y ot grant clarte . 
li empereres si vit seoir une grant plente de chevaliers devant une cheminee ou il avoit grant feu . 
cil quant il ont veu venir l empereour sachiez que pas ne le congnurent . 
et pour ce n ont il mie laissié que contre lui ne soient venu et li ont fait bien veignant . 
il leur a touz ensamble renduz leur salu . 
appareilliez fu qui en une chambre les mena . 
iluecques s apareilla li empereres et fu son escuier qui sa robe li ot aportee telle comme a lui aferoit . 
il ot mis zz chapelet de vair sur son chef . 
et tout ainssi est de la chambre issuz et vint en la sale ou li chevalier estoient . 
cilz qui sires estoit d eulz touz vint a l empereour et l a pris par la main et puis se sont assis l un dejouste l autre . 
li chevaliers l a mis a raison et li dist : " sire , par amours et par courtoisie , dites moi vostre non et de quel terre vous estes nez ! 
" li empereres ne mist gaires a respondre ; 
si li dist qu il iert nez de grece et qu il ot non gasus . 
" or me dites dont , sire gasus , fustes vous onques mais en cest pays ? 
- par ma foi sire , " dist li empereres , " sire que non . 
mais que je me sui embatus sur vous , je vous dirai em partie que je vois querant . 
veritez est que mon pere fu jadiz de grant affaire . 
si avint en nostre pays un destorbier par quoi li gentil homme furent destruit et honni . 
si voult li empereres que cil qui estoient issus de ceulz dont je vous parole n eussent nul pooir ou pays . 
et je sui , " dist li empereres , " de ceulz ; 
si ai la marche widie a poi de gent si comme vous poez veoir . 
- ha ! 
sire , " dit li chevaliers , " et ou beez vous a converser ? 
- sire , " dist li empereres , " foy que je vous doi , de ce ne vous sauroie je dire autrement que se je trouvoie homme qui mon service me vausist merir je le serviroie d armes , quar d autres choses ne sauroie je gaires faire . 
" quant li chevalier qui la estoient ont ce entendu si ont regardé l un l autre et distrent : " ja ne doutez que cilz ne soit plains de grant valour . 
- voire , " ce dit li autres , " esgardez gente contenance de baron que ce seroit domage s il n estoit preus quar je ne cuit en toute alemaigne qu il ait son pareil de biaute . 
" et tout ainssi qu il aloient l empereour loant , il avint que li chevaliers qui a lui parloit dist : " bien avons oy parler de cest afaire qui en vostre pays est avenu d endroit l empereris . 
" et dist que se la chose est ainssi avenue en alemaigne que ja tels li empereres ne seroit que il fussent a ce venu que cil sont . 
" sire , " dist li empereres , " bien vous en croi . 
" ceste chose ont laissié ester . 
li empereres a son filz demandé . 
lors l a devant lui amené son escuier . 
li chevalier li firent feste et li demanderent s il estoit son filz . 
" par ma foi voirement est il miens . 
ce cuit ytant de joie ai je geté de nostre pais . 
par dieu , sire , " dient cil , " c est assez . 
maisque diex le croisse en bonte , quar a biaute n a il mie failli . 
" moult alerent entr eus l enfant loant . 
ainsi comme il parloient en tele maniere , si furent les tables commandees a metre . 
quant il orent ce fait , estes vous que yy tortis vindrent et sont issu d une chambre , et amenoient yy chevaliers et une dame de grant aage . 
et apres li venoient yy damoiseles moult gentes dont sont tout li chevalier sailli encontre lui , meismes li empereres . 
et li chevaliers qui a lui parloit vint a la dame , et li dist : " ma dame , or faites bonne chiere quar caiens a zz chevalier de grece ou vous jadis avez esté aucune fois . 
" a ce mot mua li empereres couleur , et vint devant la dame au plus tost que il pot et l a moult gentement saluee . 
quant elle l a veu si li esjoy le cuer . 
et a parfondement souspiré et dist : " sire vous soiez li bien venuz . 
- et vous dame , " dist li empereres , " aiez joie de touz vos adversaires . 
- ha ! 
sire , " dist la dame , " assez mains en prendroie . 
" dont , lava la dame et fist l empereour laver avec lui . 
apres il ont fait li autre chevalier asseoir et ont assise en une chaiere . 
et puis ont fait le chevalier asseoir d encoste lui . 
dont s asistrent toutes les pucelles apres et puis tout li chevalier dont yy la dame qui n estoit pas bien a aisse de ce qu ele ne savoit encore comment ses hostes avoit a non , ne de quel lieu il estoit de grece , li enquist de son estre . 
onques tant ne vaut atendre que elle eust soupé . 
le empereres l en a briement dit ce qu il au chevalier en avoit dit . 
quant ele l a entendu si a moult fort souspiré , et puis li sont grosses larmes cheues des yex . 
li empereres le vit et li a dit : " dame j ai dit chose qui vous anuie si amasse miex que je me fusse teuz . 
- sire , " dist elle , " foi que doi a dieu , non avez . 
or soiez de tout ce a vostre pays . 
et si vous souffrez jusques apres soper . 
et adont ci voudrai je a vous parler de plusieurs choses . 
- certes , " dist li empereres , " et je l otroi . 
" dont fu fais li souspers assez honnestement . 
quant ce vint que les tables furent ostees , dont dist la dame : " sire , il m est tart que je vous aie conté la raison pour quoi vous me meistes a meschief . 
- dame , " dist il , " et je vous em pri quar vos et cil de caiens savez assez auques de mon couvenant , et je ne sai encore ou je me sui embatuz ne quele gent vous estes . 
- certes , " dist la dame , " et je volentiers le vous dirai . 
et sachiez que a ore de lieus en cest pays que se vous y fussiez embatus aussi comme vous estes caiens dont vous partis n en fussiez sanz domage . 
- dame , " dist li empereres , " j en loe nostre seigneur . 
- dont , " dist la dame , " je vous dirai premierement qui je sui ; 
apres , qui cil chevalier sont que vous caiens veez . 
verite est que je fui caiens nee et a esté cist chastiaus anciennement a ceulz de qui je sui issue . 
mes peres , qui mors est , si ot le non de tout le meilleur chevalier qui fust point en alemaigne . 
il cercha maint divers pays et tant qu il s embati en grece , et fu au temps l empereour othon . 
il s acointa de lui et tantqu il furent bon ami et que mes peres de lui ne se voulot partir . 
a celui temps j estoie sanz mere , et avoit l empereour othes une sereur qui ot non laurine . 
dont je pri dieu que s il ot onques merci de dame que il l ait de lui , comme de cele dont j ai fait puis mainte preiere , quar elle amoit moult mon pere de grant amour et il de moi li parla . 
quant elle sot ce , dont ne voult plus atendre que maintenant n envoiast pour moi querre . 
quant je fui la venue , sachiez qu ele fist grant joie de moi . 
et je li fis tant qu en nulle ne se fioit tant comme en moi . 
ainsi que j estoie ou payer en telle maniere , ses freres qui moult l amoit la voult marier . 
et elle venoit a moi si me disoit : ' douce amie que me loez vous ? 
mes freres me veult marier . 
- damoisele , de ce vous dirai je par le los de mon seigneur vostre frere vous couvient faire . 
- ha ! 
dist elle , or sai je bien que la compaignie de nous yy defaudra . 
ja par dieu , dit elle , tant que j aie la volente que j ai orendroit , seigneur n aurai . 
onques tant de roys ne de dus ne la sorent demander qu ele en vausist nul prendre ne avoir . 
et tant que zz romains s embati la veille de la penthecouste en la cite de coustentinoble chiez zz bourgois qui moult l onnoura , dont je moult volentiers vous conteroie qu il en avint ; 
maisque je ne vous cuidaisse anuier . 
- dame , " dist li empereres , " sachiez que non fera il quar je desirre moult choses qui font a escouter . 
- en non dieu , sire pour ce qu il fait moult a oir le vous seul je dire volentiers . 
cilz bourgeois chies qui li chevaliers s embati si li dit que une quintainne avoit fait drecier li empereres a l endemain de touz les haus hommes du pays . 
et sachiez que moult en y vint qui moult firent a prisier . 
quant li rommains ot oy son oste si li esjoy li cuers et dist : ' par dieu , biaus hostes , se je eusse arme je y feroisse , se avant abatue n estoit que je y peusse venir . 
li hostes , qui bel et grant le vit , si dist : ' sire , sachiez que ja pour ce ne demourra quar a armes n avez vous pas failli quar il n a bourgeois en ceste vile qui tant en ait de bonnes et de belles comme j ai , et cheval fort et isnel . 
quant il ot ce dit , si l en a moult mercié et dist que son cheval ne changeroit il pas pour zz autre . 
mais le seurplus ne refusoit il mie . 
. 
quant ce vint au matin que tuit furent levé par la ville , li empereres fist la quintaine drecier tele que par raison nulz ne la peust metre a terre . 
li empereres et si baron pristrent une coupe plaine de vin et mengerent une soupe . 
et meismes la damoiselle y vouloit aler et savoir li quiex y ferroit miex . 
dont s apareilla o lui grant plente de dames et de damoiseles . 
et fusmes montees sus les palefrois . 
quant li empereres et tuit li autre baron du pays nous orent menees jusques au bourdeis qui fais estoit , li temps et li jours si biaus estoit que chascuns s en esjoissoit . 
et quant ma dame fu assise , sachiez que je estoie cele qui plus pres de lui estoit . 
cil chevalier s apresterent de jouster . 
et vous sai bien a dire que en toute grece on ne feri onques tant de biaus cops de lances que on y feri en celui jour quar meismes li empereres si y ensaia . 
et tant que quant chascuns ot fait son pooir , cilz rommains , dont je vous ai devant conté , se parti des rens et fu appareilliez d unes couvertures blanches . 
et sachiez que bien fu regardez de touz . 
et sachiez touz aussi fu il des dames et des damoiselles quar onques mais hons ne se maintint si noblement comme il fist . 
quant il fu au lieu dont il dut mouvoir et il ot mis l escu a son col et le fort glave enpoingnié , il feri cheval des esperons et s adreca vers la quintainne si adroit qu il perca les haubers et furent devant li escu percié et rons que l estache fu si adroite ferue que li fers de la lance entra ens yy piez . 
et convint , tant que de l escu au rommain que de la force du cheval , que l estache chay tout en un mont et rompi . 
quant cil qui la furent ont veu ce cop , dont furent si esbahy qu il n i ot nul qui de la merveille ne se seignast . 
neis la damoisele ne se pot tenir qu ele vers moi ne s enclinast et dist que cilz qui ce cop avoit feru estoit bien dignes d avoir la meilleur du monde . 
lors fist la damoiselle son frere apeler et il maintenant y est venus . 
elle li a demandé qui cis estoit qui ces merveilles avoit faites qui la quintaine avoit ainssi froissiee . 
' par ma foy , seur , je ne vous en sai verite dire . 
dont commanda li epereres que on li amenest le chevalier . 
chascuns dist . 
' sire , sachiez que onques si tost li chevaliers n ot fait son cop que il s en tourna vers la cite et y tourna son frain . 
dont me dist damoiselle : ' il n a cure que il soit congneus : mais ja n en aie je joie se je ne le veil savoir ainzque passe le jour de demain . 
dont dist a son frere en haut : ' qui le chevaliers est ? 
quar je meismes le sauroie moult volentiers . 
' . 
dont commanda li empereres que on seust qui li estoit . 
li auquant s en mirent en paine et empereres s en ala a toute sa compaignie . 
si avint que cil qui le chevalier avoient suivi ont son cheval trouvé en la court du bourgois et ont trouvé le chevalier ou il se desarmoit . 
dont le saluerent moult doucement et il leur rendi leur salut puis leur distrent cil : ' sire li empereres vous veult veoir et si veult parler a vous . 
- biaus seigneurs , dist li bourgeois , dites a mon seigneur que quant li chevaliers sera desarmez et il sera appareilliez que dont ira il volentiers et je meismes l i menrai . 
' cil distrent que bien avoit dit . 
lors quant il fu ainssi que li chevaliers fu desarmez et il fu chauciez et vestuz , li bourgeois dist : ' sire , or est il temps que nous aillons a l empereour qui vous a mandé . 
bien dites . 
' dist il . 
dont s en vinrent droit ou li emperes estoit . 
li bourgois s en vint a lui et li dist : ' sire , vez ci le chevalier qui vostre quitaine vous abati . 
li empereres l esgarda si l a pris par la main ; 
et l a fait dejouste lui seoir , vousist ou non . 
dont envoia es chambres ou nous estions et vint uns chevaliers a nous qui a ma damoisele parla et li dist que li chevaliers estoit en la sale qui la quitaine avoit mise a terre . 
et sachiez que moult tost se leva et d autres assez pour lui veoir . 
quant ma damoisele le vit seoir d encoste son frere si li plot moult elle s asist de l autre part et le salua moult . 
courtoisement . 
cilz ne fu mie esbahis . 
ainz li rendi son salu comme cilz qui bien faire le sot . 
li empereres li demanda son non . 
sanz faille il dist que fouques avoit a non . 
mais de ce failli il quar depuis fu il bien sceu . 
que vous tendroie je mais hui ci ? 
tant parlerent entre ma damoisele et l empereour et le chevalier que li feus d amours esprit ma damoisele . 
dont se leva aussi comme par aventure d encoste euls et fist samblant que poi li pleust son estre et sa contenance . 
elle maintenant sanz prendre congie s en entra en ses chambres . 
et li empereres tint le chevalier grant piece de paroles et l a de moult de choses assez ensaié et trouvé en lui par semblant autant de sens comme de proesce . 
quant il orent iluec ensamble parlé , si li demanda li empereres s i li plairoit avecques lui demourer . 
li chevaliers vit bien qu il y avoit poi de conquest , si dist qu il n estoit pas venuz ci pour demourer . 
a l autre lez s il seust que de lui eust auques a faire ja dangier ne feist . 
quant li empereres oy ceste parole , si l en a mercié . 
et atant prist li chevaliers congie a l empereour . 
comme il ot pris congie il s en est repairiez arriere entre lui et le bourgois son hoste sanz plus arrester . 
. 
li empereres entra es chambres a sa serour et li dist : '3seur , or avez vous veu le chevalier qui ma quitaine abati . 
- sire , voire , dist - elle , et qu en avez vous fait ? 
- par ma foy , dist - il , il a pris congie a moi et cuide qu il soit a son hostel . 
- a son hostel ? 
dist - elle et ne l avez vous mie , dist elle , retenu au mains a souper ? 
- par mon chief , dist - il , chiere suer je le voloie detenir de ma maisnie , mais j ai bien veu qu il n en a cure . 
- par ma foy , dist elle , qu il me samble nices et de fole contenance . 
ha ! 
suer , dist li empereres , ja vous ce ne dites je vous creant que de sens ne cuide je son pareil ou monde . 
et a grant proesce n a il mie failli quar il a le cop feru que vous veistes jehui . 
ma damoisele quant elle oy son frere ainsi le chevalier loer et proisier , s esjoy et pensa que a lui la couvenoit parler sanz ce que de riens nulz s en aperceust . 
elle a ces paroles mises aussi comme en non chaloir et vint a moi et me gehy ceste chose . 
et je dis : ' damoiselle , puisqu il est ainssi que ceste chose voulez faire , vous manderez le chevalier priveement a s ostesse qu ele le tiengne tant que vous aiez parlé a lui . 
- bien avez dit , dist elle . 
et comment y porrai je parler ? 
' dont li dis je que nous irions a biau manoir , un lieu privé qui delez la cite estoit a la moitie de demi lieue . 
et iluec porroit estre grant piece que nulz ne le sauroit . 
et ainssi comme nous le devisames ainssi le feismes . 
elle prist zz vallet privé qui la besoingne fist a la bourgoise . 
la bourgoise dist a celui qu ele feroit sa besoingne commentqu il aille . 
cilz revint arrieres et dist ce qu il avoit trouvé . 
quant ce vint au matin si s apareilla ma damoisele et nous en alasmes au biau manoir . 
le soir devant avoit pris le chevalier congie a son hoste . 
dont vint la bourgoise a lui et li dist : ' sire , le matin n en poez aler devantque vous aiez parlé a ma damoisele la suer a l empereour quar moult m en a prié . 
- dame , dist il , qu a a faire la suer a l empereour de moi ? 
- sire , dist ele , ce ne vous sai je pas a dire mais anuit uns de ses serjanz vint caiens qui me dist que j en feisse la besoingne . 
si vous pri en guerredon que vous m otroiez ceste requeste . 
- dame , dist il , se je de tele chose vous escondisoie petit feroie pour vous . 
' ainsi demoura li chevaliers la nuit chiez le bourgois . 
au matin y est venus uns vallez de par la pucele et parla a la dame , et li demanda se elle avoit fait la besoingne . 
elle dist : ' oil . 
dont s en vint en la chambre ou il trouva le chevalier chausant soi et li dist : ' sire , je vous est venus querre uns varlez de par ma damoisele . 
- a bien soit ce , dit - il . 
lors s est hastez et s en vint en la sale et y trouva celui qui li dist ce que on li mandoit . 
' amis tu soies li bien venus ; 
dist li chevaliers , maintenant m en irai o toi . 
' dont fu sa sele mise et ses chevaus hors trais . 
li bourgeois dist que sanz lui n iroit il mie . 
' grans mercis , ' dist li chevaliers . 
dont monterent es chevaus si n ont finé de chevauchier si sont venus au biau manoir . 
li portiers fu sages , si li a la porte ouverte . 
il sont descendu . 
bien fu qui leur chevaus durent prendre et les ont mis en l estable . 
il monterent amont en l escaute sale . 
dont leur vint une damoisele au devant qui leur fist bien veignant . 
et il li distrent : ' diex vous beneye . 
' dont parla li bourgois a lui et li dist : ' damoisele , vez ci le chevalier a qui ma damoisele veult parler . 
- sire , dist - elle , que vous et lui soiez bien venuz . 
ma damoisele se lieve : je li vois dire que vous estes ci . 
' lors s en est cele partie et vint en la chambre faisant grant joie et li dist ces nouveles . 
quant elle l ot oy , si fu moult lie et li demanda s il avoit ame avecques lui et qui y estoit . 
celle li dit : ' son hoste . 
- c est bien , ' dist ele . 
' alez et si les faites avant venir . 
' elle en est venue a eus et prist le chevalier par la main et dist : ' seigneur venez apres moi . 
' et il si firent . 
. 
quant il furent entrez en la chambre , elles se leverent toutes encontre eulz . 
meismes ma damoisele fu celle qui plus tost sailli en piez quant elle les vit ; 
elle vint contre eulz et ne fu de riens esbahie que maintenant ne li getast ses braz au col et dist : ' sire , vous soiez bien venuz . 
' cilz qui ne fu mie trop esbahis li dist : ' damoisele , si sui je ce me samble . 
onques mais ne fui en lieu ou je fusse si bien venuz . 
- avoy sire , dist elle , pour quoi le dites vous ? 
- ce vous dirai je bien , ' dist il . 
dont le prist la pucele par la main et dist : ' sire alons ca seoir et si le me dites . 
' lors se sont assis devant le lit a la pucelle . 
dont dist li chevaliers : ' damoisele , il me samble qu il me couvient dire la raison pour quoi je dis la parole que j estoie bien venus . 
sachiez damoisele que onques mais de si belle , ne de si gente ne de si sage pucelle ne fui acolez comme de vous ai esté . 
quant elle l entendi , si mua tres grant couleur et sa chiere enclina et dist : ' sire , j ai fait outrage , si me soit tourné a confusion . 
- ha ! 
damoisele , pour quoi avez vous ce dit ? 
- pour ce sire que onques mais ne vous avoie veu . 
- ha ! 
damoisele , ne vous repentez mie se vous joie et honneur m avez fait et courtoisie , quar se ainsi estoit que je tele chose peusse merir par le cors d un seul chevalier , ou de plus , vous seroit meri . 
' dont l esgarda ma damoiselle et dist : ' sire , certes se vous ne l eussiez deservi , sachiez que moult a envis en eusse tant fait a vous ne a homme qui vive . 
et soiez bien certains que vous estes li premiers . 
' moult longuement parlerent ensamble tantque li chevaliers dist : ' damoisele , je me sui oubliez avec vous quar pieca deusse je estre en mon chemin , si m en irai a vostre congie . 
mais je ne vouls laissier , puisque je sai vostre commandement , que je a vous ne venisse pour faire vostre volente . 
- par dieu , sire , bien avez dist et je veul que avecques moi demourez ou avec mon frere . 
' et quant li chevaliers entent ce , si voit bien a quoi elle baioit . 
et se pensa que de lui le couvenoit partir sagement et trouver aucun tour dont elle se tenist a paiee . 
dont dist : ' ma douce dame je vous di que il ne puet ore estre ainssi quar vostre frere aroit merveilles pour quoi je l en aroie escondit et puis si feroie tel chose . 
et sanz faille li pluiseur ne le tendroient mie a sens . 
et vous soufferrez de moi si comme de maint autre , que vous plus que moi avez veu que vous tant comme moi n avez mie proié . 
et bien sachiez que je autel gre vous en sai comme se la besoingne eust esté bien faite . 
' bien vit ma damoiselle que riens qu elle li eust dit n avoit riens valu . 
dont vint uns varlez qui dist que les tables estoient mises et l eure passee de mengier . 
lors est li chevaliers sailliz em piez et dist : ' douce damoisele , je vous commant au saint esperit . 
- sire , dist elle , au mains n en irez vous pas devant mengier . 
' de ceste chose ne fist il onques plus prier . 
et quant li mengiers fu fais et il furent levé , li chevaliers voult prendre congie . 
quant la damoisele dist : ' ou voulez vous hui mais aler ? 
' il dist vers son pays . 
' ja par dieu , dist elle hui mais n en yrez par mon congie plus loing que avec vostre hoste . 
et le matin vendrez par ci et je aurai une besoingne apareilliee que je veul que vous en vostre pays me faciez . 
- et je l octroie bonnement dist li chevaliers . 
' atant ont pris congie et sont arriere retourné en la cite . 
la damoisele qui ferue estoit d un dart d amours s en vint a moi et me dist : ' or se venge bien amors de moi au jour d ui . 
' que vous feroie je lonc conte ? 
onques ma damoisele ne se vault de cele amour oster , pour chose que je seusse dire ; 
ne riens n en vaut faire . 
aincois m en savoit mau gre . 
et me dit que elle vouloit aler couchier , et elle si fist . 
quant elle fu en son lit , si se commenca a drecier et dist que zz aces de fievre li estoit pris , et si estoit si fors comme la rage d amour le pot miex tenir . 
adont s est sus levee en son pelicon et s asist dessus son lit sur une coute pointe . 
je n estoie mie loing de lui , si me dist : ' damoiselle , ore ai je ailleurs a entendre que je n avoie quant vous me blasmastes le chevalier . 
- comment dame vous est il ? 
- il me samble que j aie une fievre ague . 
' quant je li oy son braz manié , je li dis aussi comme par anuy : ' damoisele or vous reposez hui mais et demain me laissiez parler et je ferai la besoingne . 
- damoiselle , dist - elle , onques por ce ne laissiez ce . 
alez vous ent et ne venez hui mais devant moi quar je gre ne vous en saurois . 
' atant s est arriere couchiee en son lit et je ou mien qui estoit assez pres de lui . 
et il estoit aussi comme pres de jour . 
dont li oy geter zz plaint et entendi que ele dist : ' avoi , qu est ore mon sens devenus que on soloit dire que j avoie ? 
comment , pour quoi l ai - je dit ? 
pour ce que je ainssi sui menee pour zz estrange chevalier ; 
et pour ce s il est estranges en vaut il pis ? 
oil certes . 
non fait . 
pour ce que devant ce qu il se soit fait connoistre ? 
n est il drois que dame ne damoisele mete s etente dont elle ne se puist repentir ? 
au repentir ? 
dont sui je fole par ceste raison quar je l aime outre mon cuer . 
pour quoi ? 
pour ce que devant ai je dit qu il est estranges ? 
voire . 
certes non est . 
en quele maniere ? 
je le vous dirai : quant il furent ensamble devant coustentinoble au dehors , et il y ot des meilleurs de l empire , si fu ce , bien scet on , tout li plus prisiez quant il fist ce que li autre ne porent faire . 
certes c est voirs . 
mais trop vint seuz sanz compaignie . 
et est ce du pis ? 
ouil , ce m est avis quar , par ce dis je ce n est mie blasmes , quar ce sont li plus prisié d armes qui ce font quar il ne veulent mie estre conneu . 
et pour ce le font il , et par ceste raison le doi je amer . 
ha , lasse ! 
si fais je tant que li miens cuers ne le puet soustenir plus . 
' a ces mos geta granz souspirs . 
et commenca a gemir , et oy que elle faisoit grant duel . 
lors me commencai a esgrommir et a faire aussi comme se je fusse nouvelement esveilliee . 
dont s acoisa et se tut , et soi qu ele s endormi en ceste chose . 
je meisme soi et vi bien que ce estoit forte chose d amour quant si efforciement l avoient prise que nulz conseuls riens n i valoit fors de celui pour qui elle yert si atournee . 
je pensai comment je porroie a ma damoisele garder sa pais et s onneur . 
a ceste chose fu ma pensee jusques au jour . 
. 
quant il fu temps , je soi le temps et l eure , si me levai de mon lit et issy de la chambre et laissai ma damoisele dormant , qui pas n avoit dormi toute la nuit . 
je m en vins en la sale et trouvai que li chevaliers estoit ja venuz . 
si en fui moult lie . 
et m en vins a lui et le saluai et il moi . 
dont m assis jouste lui . 
et li dis a bries paroles : ' sire moult vous devez prisier quant si estes couvoitiez de la plus souffissant du monde . 
- ha , damoisele , dist - il , pour dieu merci ! 
bien sai que vous volez dire . 
or gardez m ouneur et la vostre damoisele . 
je sui uns estranges chevaliers . 
et bien sai que ma demoisele , se elle me prise tant comme je l ai veu en son samblant que tele chose m otrieroit dont je vendroie malement a cheif . 
et elle poy y auroit d onneur . 
a l autre lez li cuers de femme est moult tost changiez quant elle voit chose qui ne li siet et plaist . 
- certes , sire chevaliers , veritez est d aucunes . 
mais je voi apertement que vous estes fouls , ou sages plus que moi . 
que poez vous perdre a ce que je vous veul dire ? 
- dites sanz plus , damoisele . 
vez ci vostre chevalier , faites de moi tout a vostre commant , sauve vostre honnour et la moie . 
par dieu , damoisele , par vostre conseil dirai ceste parole , mais que ce soit sanz mesprendre vers lui quar trop sera granz hardemens du dire . 
lors eusmes ceste chose finee . 
et en vins en une chambre et trouvai ma dame esveillie . 
dont li dis - je : damoisele , li chevaliers est venus et veult a vous parler . 
' ele dist que on avant le feist venir et on si fist . 
quant il vint devant la pucele , si se mist a genouls et le salua moult hautement . 
et elle ne fu pas dangereuse de lui saluer . 
apres , li dist que il se seist zz poi et il si fist . 
dont commencierent a parler de pluiseurs choses . 
en ce qu il parloient ainsi , la pucelle se donna garde que li chevaliers mua colour de fois en autres . 
dont s enhardi et dist : ' sire chevaliers , je vous pri par courtoisie que vous me dites se vous savez riens d amours . 
' il respondi : ' damoiselle , si sai . 
- dont m en dites , dit - elle , le premier point . 
- volentiers . 
' dist - il . 
' voirs est que l amour de dieu doit estre et est souverainne sur toutes choses . 
' quant la pucelle oy parler de celle , si dist : ' ha ! 
pour dieu souffrez vous ; 
bien sai que bien savez de celle et poi dont de celle dont je voloie oir . 
' dont s est a zz fais tournee d autre part . 
quant li chevaliers vit ce , si commenca a souzrire et dist : ' or vous retournez de ceste part damoisele , et je d une autre amour vous conterai mon avis . 
' il n ot mie ce mot pardit qu elle s est retournee et dist : ' or laissiez oir que vous direz . 
- damoisele , il me samble que li premiers poins d amour terrienne , dont vous parlez , si est tiex que , quant uns homs aime un autre , il doit estre cois et honteuz a lui demander chose couverte . 
c est a dire que se mon ami fait aucune chose par amours , que il le tente , que il veult que nuls ne le sache , ne cil meismes a qui il fait sa confession , ne cilz meismes a qui il le gehist . 
quant il ot ce dit , si se retourna la pucelle aussi comme devant ; 
et dist , par grant felonnie : ' sire chevaliers , bien croi que vous ne fustes onques de grant lignage estrais quant vous ne savez riens d amours . 
aincois sont trufes que vous alez disant . 
- avoy , damoisele , encore ne vous ai je mie dit quanque je vous vouloie dire . 
' dont s est arriere retournee et dist : ' moult avez targié a dire le , ne chose dont je vous sache gre . 
' dont sot li chevaliers a quoi elle tendoit . 
si dist : ' damoisele , il est une autre amour dont je vous dirai le premier point ; 
si croi en partie que vous le sachiez . 
se il est uns chevaliers qui par amours aime dame ou damoisele , la premiere fois que il s entracointent de veue ou de paroles , li uns et li autre voudroient sur toute rien que il seussent leur pensees ; 
quar il ont si leur cuers loiez qu i ne pueent dire leur volentez a ce que descouvrir s osassent du tout . 
- par dieu , dist la damoisele , pour nient n y avez vous pas tant mis , ne si longuement que vous ne m en aiez dit aucune chose . 
mais je me merveil que vous ne respondistes tantost a ma demande . 
- certes , dist - il , damoisele , si fis je selonc mon entendement . 
mais je ne savoie mie de la quele amour vous vouliez parler et oir . 
si vous en ai dit des yy manieres . 
si commencai premierement a la souveraine dont vous ne vausistes riens oir . 
apres , de la seconde vous dis je ce que j en seuls . 
il ne vous soufist mie . 
de la derreniere vous ai je dit ce que j en sai de moi meismes . 
' quant la pucele ot ce mot entendu , si li dist : sire , dites vous que vous en sentez ce que dit en avez ? 
- certes , dame , volentiers le vous dirai , voirement le dis je , si dis voir . 
- et pour ce , dist elle , vousisse savoir que ce fust voir . 
- dame , dist li chevaliers , bien le saurez par une chose que je vous dirai . 
maisque de vous fusse asseurez que vous mal gre ne m en saurez . 
- certes , dist - elle , dites hardiement ; 
ja mon mal gre n en aurez . 
' . 
lors dist li chevaliers : ' damoisele , je sui cilz qui du tout est vostres . 
et m ont a mours a ce mené que pour riens mon corage ne porroie dire ne gehir autrement que bien voudroie que vous le seussiez et puis feissiez de moi tele justice comme amours vous enseignera . 
et c est ce que devant ai dit . 
' quant la damoisele l a entendu si geta zz souspir de joie et de soulaz si dist : ' sire chevaliers , je ne cuide pas que il vous viengne de vilain cuer ne de povre qui si a point m avez ore requise de m amor . 
et certes je ne sai se vous m amez . 
mais de moi poez vous faire toute vostre volente comme de celle qui tant vous aime qu en moi n a mesure ne raison . 
' a cest mot li sont les lermes venues aus yex . 
et li chevaliers l aprocha si l a prise entre ses bras et l a moult amiablement confortee et li dist : ' damoisele , pour dieu merci . 
gardez que ceste amour soit celee tant que nous saurons a quel chief nous en porrons venir . 
- ha ! 
sire , dist - elle , a quel chief en voulez vous venir ? 
' il respondi qu il ne cuidoit mie que se li empereres savoit ceste besoingne qu il n en deust estre courouciez . 
' ja , dist - elle de ce ne doutez quar de mon frere ferai tot aussi comme je porroie faire de la riens du monde qui plus voudroit estre en ma subjection . 
- damoisele , bien sai que de lui en partie feriez vostre volente , mais il couvient que bonne amour soit sagement gardee . 
aler m en couvient arriere en mon pays . 
or gardez que de ce voulez dire . 
- comment , dist - elle , en irez vous avant de ci devantque je vous aie a seigneur et vous moi a femme ? 
' dont sousrist li chevaliers et dist : ' dame ainssi n esploiterons nous mie . 
ainz vous voudrai plus courtoisement demander a mon seigneur vostre frere par quoi il tendra la chose a miex enploiee que il ne feroit orendroit . 
quant il ot ce dit , si dit la damoisele : ' or voi je bien que vous du tout m avez guilee ; 
quar se vous autant m amiés com je fais vous ja assez a temps ne me cuideriez avoir , tout autressi comme je fais vous . 
- damoisele , dist il , par bonne raison je vous aime miex que vous moi . 
et vous dirai raison pour quoi . 
je vous di que cilz n aime mie a droit que ne garde la pais de son amant . 
- certes , dist - elle , vous avez voir dit . 
mais la tres grant amour que j ai a vous le m a fait dire . 
si faites vostre volente et je doucement le soufferrai . 
' ainssi furent les paroles et prist congie li chavaliers a la damoisele . 
et dist que il repaireroit en plus tost que il porroit a lui , et que il revendroit arriere atout tele compaignie que li empereres n aroit mie desdaing se il sa suer li requeroit a femme . 
il se departirent li uns des autres . 
et sachiez que leurs cuers furent moult durement serré . 
et s entrebaisierent en plours et en gemissemens . 
apres ceste departie avint que li empereres de coustentinoble ot afaire contre le duc d athenes et contre autres barons du pays . 
li empereres envoia a romme a l empereour , qui son cousin estoit et li manda qu il le secourust contre tel gent que je devant ai dit . 
et il si fist quar il meismes y vint a grant gent . 
li chevaliers dont j ai devant parlé estoit seneschal a l empereour de romme . 
et dist li contes que tant estoit amez de l empereour qu il tout plainement en faisoit sa volente . 
quant il furent venuz en constentinoble et li empereour se furent entrecontré , si fu moult la sereur a l empereour amee de son cousin l empereour de romme . 
ore ne se voult li seneschaus de romme faire connoistre a la pucelle devant qui il estoit . 
ainz s estoit escusez de ce vers la pucele , qu elle assez a temps le sauroit . 
zz jour , si pensa qu il le couvendroit faire par proesce d armes . 
il cueilli chevaliers tant qu il prist le duc d athenes et l amena dedenz la cite . 
et quant li doi empereour sorent ce , si en ont eu moult grant merveille de ceste chose . 
dont l ont fait venir par devant eulz et l ont moult conjoi et ont demandé comme il avoit esploitié du duc qu il avoit pris si faitement . 
a ces paroles , sont venues les nouveles a la sereur a l empereour que li seneschaus de romme avoit fait la greigneur proesce que onques mais homme feist quant le duc avoit ainssi pris . 
' par dieu , dist - elle , moult volentiers verroie celui qui si bien a esploitié comme vous dites . 
' dont dist uns chevaliers : ' damoisele , maintenant le poez veoir quar il siet en cele sale entre l empereour de romme et mon seigneur vostre frere . 
' lors est saillie en piez et dist que elle l iroit veoir . 
elle s est mise a la voie o lui grant plente de dames et de damoiseles . 
quant ele vint en la sale et li empereeur l ont veue , si sont levé contre lui . 
ele esgarda le chevalier , si l a maintenant conneu . 
lors dist : ' bien soit venuz cilz qui la quitaine mon frere abati quar or ne me merveil je mie se li dus d athenes est pris . 
' quant li doi empereour oirent ce , si ont eu trop grant merveille de ce que la pucele ot dit , si li demanderent la verite et elle n en a de riens menti dont si ont eu grant joie . 
et ne demoura gaires que la prouesce de ce seneschal mist touz leur enemis a leur volente . 
quant il orent ainsi fait et esploitié , il firent le mariage du dit chevalier et de la serour a l emperereour . 
li empereres s en retourna en son pays , et li seneschaus demoura en constentinoble . 
et tant qu il engendra zz hoir masle en la dame dont il l escouvint morir a l enfanter . 
et quant la dame fu morte , li seneschaus son mari en fu moult destourbez et dist que jamais ou pays ne demouroit ; 
a romme s en yroit . 
je meismes en fui destourbee quar je dis que puisque ma dame estoit de cest siecle partie que je m en partiroie . 
dont m en vins a mon pere et li dis que il feist que je fusse arriere repairie , et il si fist . 
dont fui mise chez zz mien oncle qui mainz nez estoit de mon seigneur mon pere . 
il avint que assez tost nouveles me furent aportees que il estoit trespassez . 
lors fu toute ma joie perdue . 
et fuy aussi comme toute desconseilliee . 
la terre me fu escheue , et n i avoit se moi non . 
mes oncles , qui felonnie et traison pensa envers moi , me vendi a zz chevaliers d e ce pays , qui de bons amis estoit , et fu ma terre departie en plusieurs lieus . 
et en orent li auquant leur part . 
je fui avec celui a qui je fui donnee qui grant honneur me porta . 
et tant fusmes ensamble que cest compaignie ai eu en de lui quar moult l amay . 
or vous di sire , " ce dist la dame , " que li sires est mors nouvelement . 
li dus de maience si chalenge cest chastel et dist que il siet sus sa teneure et nous veult tolir la terre et le chastel . 
si nous a assez de nostre pays gasté et tolu de ceulz qui nous deussent aidier si que tous les amis a a sa cordele . 
si que par temps ne nous aurons de qui aidier . 
ainz nous couvendra pais faire a sa volente . 
ore sire , " dit la dame , " vous ai je trop longuement tenu . 
je criens moult qu il ne vous anuit . 
dame , " dist li empereres , " moult volentiers vous ai oie . 
et sachiez que de vous ai grant pitie et vous aideroie de ceste chose se poins et lieu en pooit estre la ou je fusse . 
et or me dites , " dist li empereres , " viennent il souvent assaillir cest chastel , cil qui vous tiennent si court ? 
" dont apela la dame l ainz né de ses filz et il y est venus . 
adont li dist : " filz , vez ci le chevalier a qui j ai compté em partie qui nous sommes . 
et il me samble qu il en est dolans la seue merci , si li dites comment il nous destraingnent quar miex en savez parler que je ne fais . 
" dont dist li fils a la dame : 
