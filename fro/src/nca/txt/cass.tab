pour ce que li pluisour ont oy et encore oient 
volentiers contes desrimez m est il pris talent que je 
raconte mot a mot sans riens oster et sans riens 
acroistre la vie d un empereeur qui fu jadis en costantinnoble 
voirs fu que en la cite de romme ot jadis un seneschal 
qui fu filz caton il ot a non marques li seneschaus et ot 
eu a femme la sereur othon de costantinnoble li empereres 
morut sans hoir de sa char et eschay la terre a une femme 
qui estoit sa sereur la quelle avoit non laurine 
celle ot marques le seneschal de romme espousee de la dame issi 
un hoir masle qui ot non laurins icil tint la terre apres la 
mort sa mere et fu chevaliers tres aigres cils laurins 
ot une vaillant dame a femme dont il issi un hoir masle qui ot 
non helyenon cils fu bons chevaliers et loiaus et aigres 
durement il fu empereres apres vindrent li prince du palais et 
esgarderent entre eulz que bone chose seroit que li jones 
empereres eust femme li damoisiaus le fist par le los de ses 
barons et ot la fille au roy de frise moult furent poi ensamble 
quar la dame ne vesqui que yy ans aincois morut d un filz qui 
ot non cassidorus li enfes vesqui et la dame couvint morir 
li empereres en fu moult dolans car moult s entramoient 
de bonne amour li enfens amenda et crut li peres vesqui 
puis longuement et moult fist parler de lui mais atant m en 
veul ore taire et veul venir a ce que la mort qui tout 
prent vint et le couvint morir li pays en fu moult destourbez 
apres la mort de lui tindrent l enfant en grant chierte si ami 
si l ont fait moult richement garder et tant crut et 
amenda qu il fu en l aage de yy ans moult estoit sages et 
plains de bonnes meurs chascuns qui l enfant veoit le 
prisoit seur toute riens et tant l amoit que tous autres deduis 
il avoit lessié pour li siques il n avoit lieu qu il qu il ne fust 
par tout congneus que vous diroie je moult fu couvoitiez de 
dames et de pucelles mais onques tant n en veoit d unes 
ne d autres que il onques y vausist metre son cuer aincois 
s en savoit tant bien garder que nuls ne le peust sousprendre 
li damoisiaus cercha maint divers pays et tant ala et tant 
vint que li baron du pays s assamblerent un jour et esgarderent 
entr euls que bonne chose seroit que li damoisiaus preist 
femme il en sont venu a lui et l ont mis a raison et li 
ont dit que il vouloient que il preist femme 
li damoisiaus se tut touz cois et pensa a 
ce puis leur respondi ' biau seigneur volez vous 
dont que je preigne femme " il ont respondu que bien en 
estoit temps desoremais quar il ne vouloient pas que 
la terre demourast sanz hoir de sa char li damoisiaus leur 
a respondu que puisqu il estoit ainssi que il estoit 
drois que il par leur conseil en feist et d autre part il 
dist que par le sien conseil voloit il que on d autre part 
en feist on il ont respondu touz ensamble que c estoit 
toute raisons ' dont " dist il ' vous prie je et 
requier que vous ceste chose metez en respit et 
je vous savrai bien dire l eure et le temps que bon sera " 
quant li baron l ont entendu adont n i ot celui qui 
alast au devant aincois ont dist ' sire or soit quant 
il vous plaira " la chose est atant demouree et passa li 
temps li damoisiaus si s est pourpensez que tantqu il avoit 
la pensee que il avoit lors que ja femme n espouseroit quar trop 
amoit virginite et bien y parut aus oeuvres que il 
moustroit quar il disoit ' nient ne puist homs pechier en 
luxure " si estoit ce une chose qui moult devoit desplaire 
a honneste de cors et ceste parole dist il mainte foys et estoit 
repris pluiseurs fois contre lui que iroie je atargant 
li termes dura lons et passa et tantque aus princes du 
pays anuia moult et sont derechief venus ensamble et dient 
entr eulz que moult s esmerveilloient de leur 
seigneur comment il ne li prenoit nule volente de femme prendre 
et tantqu il y ot un sage homme qui dist que sans aucune raison 
n estoit ce pas adont parla uns autres et dit 
' biaus seigneurs ce sachiez que moult est 
sages nostre damoisiaus dont je vous di que se il a 
autel definement comme il a bon commencement il passera 
touz ses ancesseurs " la parole que cis dist a moult 
les autres meus et ont dist qu il voudront savoir 
a leurs sors quel fin li damoisiaus prendra a lui conduire 
il ont fait cerchier des plus sages maistres 
du pays et leur ont dist et promis que on meist 
painne a ce que on seust la verite de ceste chose 
cil se sont trait ensamble et ont esgardé et 
virent en la circonstance des estoilles que li empereres 
aroit une femme et couvendroit que li plus gentils homs du 
pays fussent destruit par le sens de l empereris ne ce 
ne pooit estre destourbé 
quant li maistre ont ce seu adont furent il moult 
esbahiz il sont repairié moult pensis et quant li baron 
les ont veus adont leur ont demandé ' quel chiere 
faites vous par foy biaus seigneurs " dient il 
' nous ne poons faire bonne chiere " lors sont cil moult 
engrant de savoir leur tres grant anui et distrent 
' or tost dites nous ce que vous avez trouvé quar nous 
le volons savoir " adont parla li uns des maistres 
et dist ' nous vous loerions pour le miex que vous 
deportissiés de ce savoir que nous avons trouvé pour ce " 
dist li plus gentilz homs de touz ' que nous le 
volons savoir vous avons nous prié que vous nous en 
faciez sage sire voire " dist cis ' mais quant vous 
le savrez vous en serez tous dolans par foy " 
dit cil ' se je devoie tout maintenant morir si le 
veul je savoir " adont n i ot celui des maistres 
qui n ait moult durement plouré et distrent que se il 
plus avant en parloient ce seroit maugre euls ' toutes voies " 
dient cil ' le volons nous savoir " lors quant il 
virent que il ne s en pooient escondire si lor ont dit 
tout ce que il ont trouvé que il n en ont 
de nule riens menti 
quant li baron ont ce entendu adont n i ot celui 
qui ne soit rougis de mautalent puis leur ont respondu 
touz ensamble se eulz d autre chose les voloient espoenter 
' sire " dient il ' aincois sommes moult dolent 
quant nous le vous avons gehi se nous en peussons aler 
a l encontre mais nous vous avons dit tout voir " 
adont se sont li conte trait a conseil et ont l un 
l autre esgardé et furent moult esbahy ' biaus seigneurs " dist 
li uns d euls ' ne soions pas esbahis aincois esploitons 
de ceste chose sagement selonc le meschief quar voirs est 
que nulz ne puet destourner ce que avenir doit si le faisons 
bien il nous couvendra vivre au plus sagement que 
nous porrons et d autre part il couvient que ceste chose 
soit celee quar sor nous et sor ceulz qui apres nous 
vendront couvient cheoir ceste buche si nous en 
deduisons sagement en non dieu " dient tuit li plus 
proisié ' il couvient que nulz ne sache ceste 
chose quar se il estoit seu nous en serions mains prisié " 
lors ont eu conseil entr eulz comment il porroient esploitier 
pour le miex ' biaus seigneurs " dist li uns ' je 
loeroie que nous seussons aus maistres se ceste chose 
porroit estre respitee et il nous en diront ce que 
il en porra estre " 
lors furent maintenant li maistre appellé et leur ont 
enquis comment il porroient esploitier que il y metent conseil 
ou autrement il meismes seront destruit li maistre vourent 
avoir conseil de respondre jusques a yy jours ' par foy " 
dient li prince ' et nous le vous donnons en 
tele maniere que nous serons saisi de vous quar autrement ne sera 
ce pas " li maistre respondirent ' comment en volez vous 
estre seur en non dieu " dient il ' nous le vous 
dirons il vous couvieng garder prison en un lieu fort 
et seur et la porrez vous savoir et aprendre ce de quoi nous 
volons estre sage ou autrement il vous couvient 
morir et si n en poez eschaper de ce soiez seurs 
et certains " quant li maistre oyrent ce si ont respondu 
que dont les meist on en lieu ou il peussent aler et venir 
on le fist ainssi et furent mené en un fort chastel et y ot un 
trop riche vergier quant il furent ensamble il ont regardé 
et devisé 
' biaus seigneurs dist 
li uns ' moult bel sens est de li conduire jusques 
a la mort naturel c est a dire jusques au jour que on ne 
puet mais voirs est que cil qui ci nous ont 
mis sont a meschief et ce n est pas merveille vous 
savez bien et veez que nuls ne puet aler au 
devant fors de tant que chascuns de nous yy les puet 
detrier un jour et non plus et se il le pueent 
deffendre l uitiesme il n avront garde de mort et 
ainsi leur disons hardiement car ce est quanques nous 
en poons faire et savoir " 
a ceste chose se sont tuit acordé li jours vint que 
il durent respondre li prince et li baron ne se 
sont pas oublié il en sont venu yy aus maistres 
et les ont mis a raison li ainsnez parla premiers pour 
touz les autres et dist ' biaus seigneurs moult nous 
sommes traveilliez par vos prieres si comme drois est 
nous avons esgardé ce que on puet faire de ceste 
chose il couvient tout premierement que vous tout le 
debat et contredit metez a ce que li empereres ne pregne 
femme et se ainssi est que faire le couviengne vous n 
en poez aler au devant autrement que vous dirons quant 
ce vendra la et adont vous aiderons nous de tout nostre 
pooir voire " dist dont li uns des princes ' couvient 
il dont que nous muirons en tele maniere sanz nule 
deffense sire " dist li uns des maistres ' vous avrez 
yy jours a souffrir sanz plus et de ces yy jours nous vous 
porterons entre les yy par nostre sens or esgardez 
se entre vous yy porrez detrier le huitiesme jour 
et se vous celui poez detrier l empereris sera arse 
et destruite " 
quant cil ont le maistre entendu si ont demandé aus 
autres yy se c estoit veritez que lor compains disoit 
il ont respondu que ce feroient il estable moult furent 
li prince de costantinnoble lie quant il ont 
ce entendu atant l ont laissié ester et ont 
l un l autre asseuré de tout leur pooir que 
ceste chose seroit celee en lieu et en temps atant 
sont departi et ala chascuns en son affaire li damoisiaus 
qui de tout ce ne savoit riens estoit un jour en la 
cite de costantinnoble en son palais entour lui furent 
des plus proisiez de tout l empire et tant que paroles 
coururent entr eulz et y ot un gentil homme qui nouvelement 
avoit oy nouveles de jherusalem et disoit que li 
caliphes de baudas avoit guerre au soudan de babyloine 
li damoisiaus entendi ce et enquist moult se nulz savoit 
li quelz avoit droit et li quels avoit tort 
on li fist entendant que li soudanz vouloit le caliphe 
desheriter et tolir un sien chastel et disoit li communs 
que li soudans n avoit nul droit a ce qu il faisoit ne a ce qu il 
demandoit li jones empereres en fu touz meus et dist 
entre ses denz que se guerre s esmuet prochainement en la terre 
il ira cele part quar moult desirroit qu il fust en lieu 
ou il peust faire d armes et lui souhaucier li temps 
passa li pays fu moult en pais et tantque li 
bachelers se gisoit une nuit en son lit et li souvint 
de ce qu il avoit entendu du caliphe et du soudan il li prist 
moult grant talent d aler y il se leva au matin moult apertement 
et a mandé son maistre et il y est venuz 
' savez vous " dist il ' que je vous veul dire sire 
dites vostre volente je l orrai volentiers je veul " 
dist li jones empereres ' aler en la terre de jherusalem 
quar je ai entendu qu il y a guerre et pour ce y 
veul je aler si veul que nuls ne sache m alee se 
vous et moi non et veul qu il soit fait maintenant " 
quant li maistres entent son desciple si fu trop 
esbahiz et dist ' sire se vous m en creez ce ne ferez 
vous pas sanz le conseil de vostre court pour noient " 
dist cassidorus ' en parleriez il ne sera autrement que je 
vous di sire " 
dist cil ' faites du tout a vostre volente je ne vous 
faudroie ne por mort ne pour vie " il ont leur 
voie acueillie si priveement qu il ne fu nuls 
qui garde s en donnast il ont fait leurs armes trousser 
sor un sommier et ont pris or et argent et 
tout ainssi sont issus de coustentinnoble et ne finerent 
d errer par leurs journees si sont entré en mer il sont 
arrivé au port et sont venu a terre et puis ont leur 
voie acueilliee et ne finerent si sont venu en la cite 
de baudas li caliphes estoit en la ville o lui 
grant plente de sarrazins cassidorus ne vault laissier qu il ne 
parlast au caliphe et se fist a lui connoistre 
quant li caliphes sot que ce fu cassidorus de 
costantinnoble moult fu liez dedenz son cuer 
quar moult avoit oy de lui parler si li a fait molt 
grant hounour sarrazin s aunerent entour lui et li ont 
fait moult grant feste ne demoura gaires que li soudans 
manda bataille au caliphe et ont leurs gens 
assemblees et d une part et d autre cassydorus s en est venus 
au caliphe et li a prié que il le face chevalier 
li caliphes en fu moult liez et li a fait ce que 
a chevalier appartient il li a baillié yy mil chevaliers 
sarrazins esleuz qui ne li faudront pour morir li jourz 
de la bataille fu venus et sont les os entr aprochiez 
bien avoit li calyphes yy mil haubers et li soudans yy mil 
les batailles sont devisees et avint que cassydorus ot 
la premiere il avoit baniere deploie et quant li soudans 
le vit si en fu moult esbahis et connut maintenant que ce 
fu li empereres de costantinnoble si l a moult douté 
il meismes s est mis avant et a assamblé a lui 
quant ce vint aus lances abaissier moult se sont fort 
affichié es estriers et se sont entreferu moult aigrement 
li soudans fu chevaliers tres aigres il a bien 
consui l empereour et li troue la penne de l escu mais 
li haubers fu fors onques maille n en rompi la lance 
vole em pieces qui moult fist grant noise cassidorus ne 
l a pas espargnié ne meschoisy aincois l a bien avisé et y 
mist tout son pooir il l a empaint et le fiert del glaive en 
tele maniere que estriers ne cengle ne le pot tenir qu il 
n ait cheval et chevalier porté tout en un mont 
cilz cols a moult resbaudie sa gent il a escrié 
s enseigne et a sachié l espee et en poi d eure leur 
en a yy mors li soudans fu a force remontez et se 
feri en la bataille comme preus et hardis que vous 
iroie je contant cilz feri celui et cil cel autre 
trop vous avroie a compter se tout vous vouloie retraire quar 
je cremiroie que je n i fausisse si m en passerai le 
plus briefment que je porrai mais tant vous ose 
je bien dire que moult y ot fait de chevalerie et avint 
que cassidorus fist tant d armes par son cors seul 
avecques la bone aide que si homme li firent qu en la fin 
prist le soudan et l a de sa main rendu au caliphe 
de baudas 
quant li soudans fu pris moult lor valu poi pour lor 
deffense il se sont mis tuit au frapier et li caliphes 
s est retrais et en ont mené le soudan et yy 
de ses hommes des plus proisiez il en sont venus en 
la cite de baudas li calyphes a le soudan mandé par 
devant lui il y est venuz iluecques fu faite la pais 
du caliphe et du soudan moult furent lie li sarrazin 
de ceste acordance et sorent bien li sarrasin que ce 
avoit esté fait par la priere de cassidorus meismes li 
soudans s est acointiez de lui et li dist que 
il ne cuidoit mie que en tout le mont eust chevalier que seur 
lui eust pooir cors a cors que vous iroie je atargant la chose 
fu si ordenee entre le caliphe et le soudan que trop bien 
se tint apaiez li uns et li autres de tel 
pais comme il avoient faite 
li soudans s est arrieres trais et pria cassidorus qu 
il li pleust d aler avecques lui en sa terre 
et il le menroit par tout ce que onques mais 
n avoit esté en la terre cassidorus a pris congie au 
calyphe et s en est repairiez avecques le soudan 
onques ne fu houneur que li soudans ne li ait faite 
par tout et moult l en prist cassidorus en grant amour 
de la grant hounour que il li faisoit et tout aussi faisoient 
li baron du pays et tant l a pourmené aval sa terre que 
cassidorus li dist qu i vouloit qu il li donnast sauf 
conduit par toute la terre des sarrazins li soudans l a 
fait moult volentiers et dit que par tout pooit aler 
en son conduit cassidorus s est atant partis de li 
et son maistre sanz plus que onques ne 
vaut avoir autre compaignon cassidorus a moult alé en poi 
d eure et moult estoit bien venus pour le conduit et por 
la grant renommee dont il estoit il avint 
que il se rabati en galylee la superiour et 
vint en une cite qui est apelee bethesayda et 
est pres des mons d ysrael iluec avoit un prince sarrazin 
qui moult estoit sages et tres bons chevaliers cassydorus 
par la tres grant renommee dont il estoit oy parler de lui 
et ne vaut pour lui ne pour riens laissier que il ne 
s acointast de lui li sarrazins avoit non edipus quant il 
sorent qui li uns et li autres estoit si porterent grant 
houneur li uns a l autre edipus vit que cassidorus 
estoit homs de tres grant sens et sot que il 
fu bons chevaliers si se pensa que s il pooit tant faire 
que il vausist avecques lui demourer une piece que il avroie 
bien esploitié il en est venus a lui et l en a requis 
du miex et du plus bel que il onques pot si comme cilz 
qui s en mist en grant paine et cassidorus d autre part ne 
demandoit autre chose quar trop li plaisoit a estre 
avecques lui et li respondi ' sire moult grans mercis 
quant il vous plaist que vous tel proiere me faites 
et je demourrai tant o vous comme il plaira a vous et a moi " 
ceste parole si li dist cassidorus simplement 
quant epidus oy ce adont fu moult liez et moult l en 
a bel mercié il furent ensamble ainssi comme je vous di 
grant piece et avoit epidus pluseurs femmes et tantqu il en 
y ot une que il tant amoit que il en estoit aussi 
comme touz jalous de celle avoit il une fille 
moult bele damoisele et disoit on que en toute paiennie 
n avoit si belle ne si sage et n ot la pucelle que 
yy ans epidus l avoit mise en une tour et fille et mere et la 
estoient si gardees que nuls homs ne les peust veoir 
tant fust amis au sarrazin que il ne fust tous jourz 
avecques cassydorus en oy parler mainte fois et moult li 
deplaisoit ne il ne se vault metre en lieu ou il les 
vausist veoir un jour parloient ensamble entre cassydorus 
et le sarrazin et tant que cassidorus ne se pot tenir 
que il ne deist ' par foy sire je m esmerveil 
plus d une chose que de riens que je sache de la quele 
est ce sire " dist epidus ' 
et je le vous dirai " dist il ' en tele maniere que vous ja 
mauvais gre ne m en savrez et je vous en asseur " 
dit epidus ' sire je ne m esmerveil pas 
se vous estes sages quar il affiert a vous apres 
se vous estes bons chevaliers ce n est pas 
de merveilles quar diex et nature a bon pooir 
de tout ce faire par raison mais je ne puis savoir 
qu il ait nule raison a ce que vous aiez 
si mis vostre cuer a yy femmes de quoi l une est 
vostre femme et vostre fille l autre " quant 
cassidorus ot ce dit epidus ne dit mot aincois rougi 
et fu un poi esbahis et sot merveilles bon gre a cassydorus 
de ceste parole 
et nepourquant ne vault il pas laissier que il n ait respondu 
et dist ' sire se vous estes esmerveilliez n est pas 
de merveille mais sachiez tout vraiement que nuls 
homs n est tant sages que se il hante compaignie 
de femme pour tant que il li plaise qu il ne soit 
deceuz par foy " dist dont cassidorus ' dont ne voi 
je qu il y ait point de conquest a ce que je vous oy dire 
si ne le fait pas bon aprendre a celui qui tenir s en 
puet " quant epidus entent cassidorus si ne se 
pot tenir qu il ne sousrisist et li dist ' sire comment 
vous en beés vous a garder encore " dist il ' m en 
sui je gardez jusques et ferai tant comme je porrai " 
moult fu epidus liez de ceste parole quar or le 
mist il hors de soupecon de ce de quoi il se doutoit moult 
et li dist ' par dieu sire se vous saviez la valour 
de l une et de l autre vous ne m en blasmeriez pas 
pour ce " dist cassidorus ' que je ne le sai pas et pour ce 
vous en ai je tant dit sire " dist epidus ' il 
couvient que vous les voiés et je vous pri " ce 
dist cassidorus ' que vous m en deportez " atant l ont 
laissié ester que vous iroie je atargant epidus ne targa 
gaires quant il li prist talent d aler a sa femme il en est 
montez en la tour et trouva la dame et sa fille et a 
parlé de pluiseurs choses or avoit il deffendu que nulz 
ne fust si hardiz que on parlast de cassydorus 
en lieu ou les dames le sceussent et il meismes 
l avoit celé jusques la mais quant il sot que il 
avoit si poi de cure d eles ne d autres il ne s en pot 
tenir qu il n en ait parlé par devant elles et l a tant 
proisié que il onques pot et leur dist comment il le 
vault amener pour eles veoir mais onques n i vaut venir 
quant celes ont entendu leur seigneur si furent 
moult meues de veoir le chevalier et dist la dame 
qui ot non erga ' ne me creez jamais se il n est 
de mauvaise loy ne onques ne fu preudons qui 
volentiers ne veist dames et damoiseles " la pucelle 
respondi a ce et dist ' mere vous ne savez onques en jour 
de vostre vie n oistes ne ne sceustes de sa mauvaistie ja 
l avez vous oy mon seigneur tant prisier si vous souffrez 
de ce dire tantque vous en sachiez encore el par 
dieu fille " dist epidus ' moult estes sage je le 
vous amenrai se je puis quar trop desir que 
vous le veez " 
atant s est epidus departis d elles et s en est venus 
en son palais et quant cassidorus le vit adont sot 
moult bien dont il venoit il en est venus encontre 
lui aussi comme se il n en seust riens et dist 
' sire ou avez vous tant demouré je cuidoie que 
vous deussiez estre alez en riviere par foy " dist il 
' je vieng d un lieu ou vous estes moult desirrez 
en quel lieu est ce " dit il ' dites le moi " 
adont li a dist que il venoit de sa dame veoir qui 
moult li avoit prié qu il l i menast quar trop l a 
couvoitié a veoir pour le grant sens que elle avoit oy retraire 
de lui ' si vous pri tout avant et ma dame aussi 
et encore plus ma fille que vous les veigniés veoir 
quar moult m en ont prié " quant cassidorus oy ce 
si respondi ' poi avrez gaaignié ne elle d autre part quant 
elles m aront veu et je irai pour vostre volente acomplir 
et la leur aussi quar je m en souffrisse bien maisqu il ne 
vous anuiast par foi " dist epidus ' elles m en ont 
tant prié que je ne leur veul escondire " 
atant se sont mis a la voie et sont montez en la 
tour et quant les dames les virent venir elles sont 
levees contre eulz moult se contient cassidorus gentement aus 
dames saluer elles li ont rendu son salu puis 
se sont assis l un delez l autre cassidorus 
s assist de coste la pucelle qui ot non helcana moult fu 
cassidorus biaus seur tous hommes de son aage il n avoit 
que yy ans il a esgardé la pucelle si li sambla que onques 
mais jour de sa vie n ot veue sa pareille de biaute 
et comme plus li sambloit bele mains le voult esgarder 
la pucelle n ot pas telle volente aincois l esgarda 
entre yy yex et li commenca tant a plaire que maintenant 
li feus d amours esprist par dedenz li et quant 
elle vit qu il ostoit ses yex de lui regarder si ne se pot 
tenir qu ele ne deist ' sire chevaliers comment est 
li vostres nons " lors l esgarda cassidorus et congnut 
la pucelle et sa chiere et dist ' damoisele je sui appellez 
cassidorus et fui nez en gresse " adont li a la 
pucelle enquis de son estre et il ne li vault pas mentir 
ainz li a dit ce qu il cuida que bon fust tant 
parlerent longuement ensamble meismes la dame s est 
prise a parler a lui de pluiseurs choses et moult se 
repenti de ce que elle avoit dit de lui avantque elle onques 
l eust veu si dist entre ses dens ' moult sui ore 
fole quant tele parole me vola des dens quar onques 
mais ne vi homme qui miex me pleust que cist fait " 
apres dist si bas que nulz ne le pot entendre " onques n avint 
que il feist le froit de ci venir se pour ce non que mes sires 
y eust sa bonne pais " quant elle ot ce pensé si dist ' a 
cestui mot ne se puet on mesfaire et icelui doins mon 
cuer et toute ma pensee " quant elle ot ce pensé adont parla en haut 
et dist ' sire chevaliers je entens que vous avez 
mis moult grant debat a venir ceste part 
je ne sai raison pour quoi vous l avez fait je vous pri 
par la foy que vous devez a mon seignour 
que vous le nous dites maisqu il ne vous anuit " 
cassydorus fu moult tost apensez et dist ' dame 
ce n est pas moult grant avantage d aler en lieu ou 
on n a mie granment a faire et d autre part je sai assez 
que me sires vous a ci mises pour ce que il ne veult 
que on y voit ne que on y viengne qui afaire n i a " 
quant cassidorus ot ce dit epidus respondi a ce et dist 
' sire voirs est que il me plaist ainsi et ce 
est signe que je l aimme plus que toutes les autres 
si ne vous en merveilliez pas quar trop fait a amer " 
quant il orent iluecques grant piece parlé 
il ont pris congie et s en sont repairié atant et 
quant il se furent departi des dames l une a esgardé 
l autre et ont moult fort plouré et souspiré 
et commence l une a l autre a demander que il li 
sambloit du chevalier la pucelle parla premierement et 
dist ' mere il me samble qu il n est pas tiex 
que vous deistes hui quar bien samble qu il soit 
sages et preus et sai de voir que a biaute n a 
il pas failli damoisele que savez vous quel il est ja ne 
le veistes vous onques mais selonc ce que on y puet 
veoir " dist la pucele ' n i sai je se tout 
bien non et voudroie qu il eust moult de bien " 
bien vit la mere et pensa que li chevaliers plaisoit a la fille 
si n en fu pas bien a aise et n osa son corage descouvrir 
si s est tenue atant et a commencié d autres choses 
a parler pour ce que elle ne vouloit pas que sa fille 
s en perceust li temps passa et commenca cassidorus 
a anuier il en est venus a epidus et li dist ' sire or ai 
je esté a tant de temps avecques vous avantque je aie 
autant esté avecques un autre ert il temps que je aie 
repairié en mon pays quar aussi ne scet on ou je sui 
comment sire " dit epidus ' or voi je bien qu il vous 
anoie avecques moi dites moi foy que vous devés 
vostre sauveeur que bon vous seroit et je le ferai se je 
puis esploitier por chose que je puisse faire certes sire " 
dist cassidorus ' je ne le di pas pour chose que je veuille 
que vous me faciez quar vous m avez 
fet qu il ne sera jamais meri pour moi ains ne ving en cest 
pays pour el que pour veoir la maniere des gens si en ai 
tant apris que bien m en plaist et d autre part se vous eussiez 
de moi afaire moult m i pleust a demourer et je veul encore 
aler en autre lieu si sera quant il vous plaira " 
epidus ot et entent que cassidorus s en veult 
aler si ne scet comment il le puisse retenir et 
nonporquant il querra art et enging par quoi il le detenra encore 
se il puet il en est venus a lui et li dist 
' certes sire je me complaindroie volentiers a vous d une 
chose maisque je seusse que vous me vausissiez aidier dites 
vostre volente " dist cassidorus ' et je vous aiderai se m 
aide vous a mestier a mon pooir " adont li commenca 
epidus a dire que uns princes de tebergadis li avoit 
un sien filz occis dont il n avoit onques 
pais faite et se il li vouloit aidier il avroit bien 
pooir a lui mais il l avoit mis en respit pour ce que touz jourz 
cuidoit que il deust venir a merci ' pour ce " dist cassidorus 
' le vous di je que nus homs ne doit estre oiseus 
pour tant que il ait riens a faire se cis vous a riens 
mesfait il est bien drois que cis vous en face 
amende et se ce non querez que vous l aiez et je vous 
aiderai de mon pooir " 
quant edypus l entent adont fu moult liez il li a 
demandé comment il porra du premier esploitier ' alez " 
dist cassidorus ' prendez un message et li mandez 
qu il vous amende ce que il vous a mesfait 
se il le veult faire prendez le et se ce non 
alez sor lui et le deffiez si comme le vostre anemi 
mortel " ainssi comme il le dit ainssi fu fait 
edypus prist yy chevaliers et lor carcha la besoingne 
et n ont finé si sont venus en la cite de tebergadis 
iluec trouva le sarrazin qui ot non lapsus li uns 
des chevaliers li a conté le message en telle maniere 
qu il li fu chargié cis lapsus respondi que se il cuidoit 
avoir riens mesfait a son seigneur il n eust pas 
tant atendu de l amende faire ne il ja autre chose n emportera 
de lui 
quant chevaliers entent celui si l a 
deffié de par son seigneur ainssi comme dit li estoit lapsus 
respondi ' je oi bien la deffiance va tost hors 
de ma terre quar se je te puis trouver en ma terre ne 
consuir ne toi ne homme de ton seigneur de ce jour en avant 
je les ferai touz les membres trenchier " et quant cis 
ot fait son message il se mist au retour si comme cis 
qui n en pooit plus faire que uns seuls homs et nonpourquant estoit 
il chevaliers esleuz il s est mis au chemin si ne fina 
si vint en la cite de bethsaida iluec a trouvé edipus 
entour lui grant plente de barons si comme cil qui bien atendoient 
guerre li chevaliers est descendus en court puis si est 
montez ou palais et a salué son seigneur et li a dit ce qu 
il a trouvé quant edipus entendi celui lors a 
fait sa plainte a ses barons et il ont tuit fait 
moult bon samblant de lui aidier il a mandé par tout 
au plus efforciement que il pot gent il ne demoura 
pas yy jours quant il ot yy mil sarrazins bien montez et dist 
chascuns qu il yront par tout pour leur seigneur et leur ami 
aidier son droit et son honneur a maintenir edypus en vint 
a cassidorus et li dist qu il vouloit yy mil 
haubers a conduire bien se fiast en eulz quar tout 
erent seur et gentilz hommes cassidorus ne s en 
fist onques proier aincois dist que se il estoient tel 
comme il disoit que moult voit bien li afaire 
il furent tout appareillié pour mouvoir edypus en est 
venus en la court et trouve sa femme et sa fille 
qui moult estoient taintes et palez il les a esgardees 
et fu touz esbahiz ' comment " dist il ' vous est il " 
elles ne sorent que respondre car elles ne voloient pas 
connoistre verite ainz se sont couvertes de ce ' sire 
comment volez vous qu il nous soit ja volez vous 
aler sus lapsum cuidiez vous qu il nous en soit bel 
dame " dist epidus ' or ne vous anuie se je vois 
vengier mon cousin sire " dist lors la pucele ' je vous 
pri que vous me dites qui vous muet a ce que vous 
volez maintenant mouvoir fille " dist edipus 
' le sens et la prouesce que je sent en cassydorus 
quar autrement se fust il partis de moi si 
vraiement que je en vendrai du tout au desseure par 
sa prouesce pere " dist la pucelle ' faites moi 
a lui parler au mains li prierai je et ma mere aussi que 
il pense de vostre besoingne et je l otroi " dist 
cilz qui riens ne pensoit a ce que elles pensoient 
il est venus a cassydorus et li dist ' sire il 
vous couvient venir a ma dame quar elle veult a vous 
parler avantque nous nous metons hors du pays " cassidorus 
s en fust departis mais il ne veut lessier que il 
n i alast il en sont monté en la tour amont et 
ont trouvé la dame et la pucelle elles se sont 
dreciees encontre eulz et commencierent moult tendrement 
a plourer quant cassidorus vit ce si li desplait moult 
' comment " dit il ' qu avez vous contenez vous 
sagement " adont se sont reprises a plourer et distrent ' biau sire 
nous avons moult grant fiance en vous nous vous prions 
pour dieu que vous pensez de mon seigneur quar moult a 
grant fiance en vous " il respondi a ce et dist ' dame 
de tout ce sui je proiez pieca volez vous autre chose 
dire " adont se turent toutes quoies et commenca 
l une et l autre a penser et dirent entre leurs dens 
' voirement voudrions nous bien el dire se nous loisir 
en eussions ha cassidorus " dist la dame si bas que 
nuls ne l entendi ' comme celle seroit bonneeuree 
qui vous porroit tenir en lieu ou elle peust parler a vous 
a sa volente " et autretel disoit sa fille et quant il 
orrent parlé assez de leurs affaires il ont pris congie et 
s en sont retourné a ceulz qui les atendoient maintenant 
se sont mis en leur chemin et ont conduit leur gent 
par villes et par plains il ont tant chevauchié qu 
il ont aprochié thyberiadis et quant li pays entent 
que on vient sor lui il a fait sa cite appareillier 
et se sont apresté de deffendre 
edypus a fait ses fourriers cerchier le pays et y ont 
fait moult de domage li os s est fais haubergier et sont 
monté sus les chevaus de pris cassidorus conduit sa gent moult 
ordeneement il a fait s enseigne desploier 
a la guise de son pays qui dont veist l or et l azur esclaroir 
contre le soleil bien peust dire qu il ne fussent 
pas garcon il sont aprochiez de la cite lapsus 
ne vaut pas laissier que il ne soit hors issus contre 
eulz il avoit bien yy mil haubers sanz ceulz a pie et 
quant cassidorus les a veuz adont tint sa gent serree 
et leur a dit ' biaus seigneurs ci voi mes anemis 
nous avons droit et il ont tort si leur courons 
sus quar autrement est ce nostre mort ou nostre vie 
si comme vous poez veoir apertement 
si face chascuns endroit soi comme bonne gent 
doivent faire au grant besoing qui maintenant nous en est 
ou autrement nous sommes a perdre houneur a touz jourz mais 
sanz nule merci recouvrer " et tantost il ont respondu touz 
ensamble de bon cuer et de bonne volente comme ceulz 
qui estoient engrant de vengier leur seigneur en toutes 
guises ' sire n en doutez ja " 
ci endroit dit li contes que quant edipus et son ost furent 
venus devant tyberiadis et ceulz de la cite furent 
issu aus champs cassydorus mist lance sor fautre et 
s est affichiez es estriers de grant force il point 
le cheval des esperons et a choisi lapsus et est 
assamblez a lui vausist ou non la se sont si 
entr encontré des lances que lapsus couvint cheoir 
a terre la fist cassidorus plus d armes que onques 
achilles ne fist devant troies si chevalier d autre part 
s i prouverent si bien que trop car la prouesce 
cassydorus leur donna force et hardement par quoi chascuns 
ot cuer de lyon edypus et li sien le firent si bien 
que grant merveille estoit que il porrent faire ce que 
il firent car lor adversaire d autre part estoient si 
bon chevalier que chascun ot cuer de lyon et disoient 
entr eulz qu il avoient droit et quant cassidorus vit 
ce qu il avoit si fort encontré il s est esvertuez et 
si homme l ont sui et ont tant feru des espees que par 
force les ont rembatus en la cite il ont fait 
leur retraite et ont pris terre et ont apertement 
tenduz paveillons et tres et ont la ville assegie de 
toutes pars 
quant edipus vit et sot que la proesce cassidorus 
avoit faite la ville assegier si l a enamé dedens 
son cuer 
il en est venus a lui et li a geté les braz au col 
' sire " dist il ' or sai je tout vraiement qu il 
ne vous annuie mie tant en partie comme il souloit sire " 
dist cassidorus ' pour quoi le dites vous dites le moi 
volentiers " dist il ' je sai de voir que vous 
amez chevalerie et le deduit qui au gieu apartient 
si en avez trouvé ce me samble sire " dist il ' vous 
dites voir voirement en ai je moult tenu estire 
mais encore ne nous departons nous pas ce m est avis " 
atant l ont laissié ester et ont ordené leur gent meismes 
cassidorus dist que il vouloit gaitier la nuit tout 
en tele maniere comme il l ont dit il l ont fait 
mais onques la nuit n i ot feru ne lancié li jourz venoit 
et ont cil de l ost esgardé comment il porroient miex 
ceulz dedenz grever moult trouverent la ville fort et 
appareilliez de eulz deffendre que vous feroie je lonc 
conte bethysaydiens assaillirent par pluiseurs foys mais riens 
ne lor valut quar trop bien se deffendoient cil 
dedenz fierement si comme cil qui trop savoient de guerre 
quant edypus vit que assaus n i pooit riens valoir 
il en est venus a cassydorus et li a dit 
' sire que porrons nous faire moult est fors la cite 
et il ne veulent pas issir hors que conseilliez vous que 
nous facons " cassydorus respondi ' sire je n i sai autre 
conseil que nous facons du pis que nous porrons quar 
son anemi doit on grever en toutes les manieres que 
onques on puet par foy tout ce feroie je volentiers " 
dist edipus ' mais je ne puis mon cuer ressasier 
or vous souffrez " dist cassydorus ' encore n i avons 
pas sis an ne jour " ainssi comme il parloient en tele maniere 
atant ez vous un chevalier qui est issus de la 
cite et pour ce qu il aloit en message aloit il parmi 
l ost seurement quar il portoit en sa main un rain d olivier 
li chevaliers en est venus droit au tref epidus 
est descendus de son cheval et vint devant lui le rain d 
olivier en sa main li rains senefioit qu il estoit messages et 
venoit dire son message et puis lui metre en son retour 
' epidus " dist cilz ' lapsus m envoie a toi et veult 
savoir quele amende tu veulz qu il te face et je sui 
cilz qui de par toi li dirai car pour autre chose ne sui 
je ci venus " quant edypus ot ce entendu il a trait son 
conseil d une part et leur a demandé conseil selonc le mant 
que cilz li ot mandé li prince et li baron en ont 
la chose getee seur cassidorus et quant cassidorus 
vit ce si li dist ' biaus seigneurs moult savez ore miex 
comment la chose va que je ne sai qui ne sui 
pas de cest pays " lors li ont conté tout de chief 
en chief comment li affaires estoit alez quant cassydorus ot 
et entent la verite si dist oiant tous que 
se lapsus ne metoit par devers edypus li entierement si n en 
estoit pas bien vengiez d autre part se il ce ne faisoit 
issist hors a jour nommé et s i combatist a lui gent contre gent 
et se il ce ne vouloit faire et il vausist la bataille cors 
a cors edypus le vouloit faire et quique fust vainqus venist 
li adverse partie comme mesfais et en feist l amende 
selonc le mesfait et de ce fussent donné bons ostages il 
est venus en la cite et a compté a lapsus ce 
qu il avoit trouvé 
quant lapsus ot entendu le mant edipum il en a eu 
conseil mais il ne trouva qui le conseillast que il se 
meist par devers edypus car il n est pas encore si prez pris 
apres il n ont pas gent a leur volente pour faire la bataille 
contre eulz et d autre part lapsus ne se sent pas si seur 
que il se veille combatre cors a cors a edypus encore 
avoit il plus grant meschief de faire la bataille de yy chevaliers 
quar bien avoient oy parler de cassidorus de gresse que 
il ne savoient ore homme de leur partie qui contre lui 
s osast armer quar trop estoit doutez or remanda arrieres 
a edypus que il seust de fi que il estoient bien assouvi 
de lui mettre au dessous sans eulz faire meschief tel et quant 
edypus sot ce lors a fait son sairement que il de la ne 
se partira si en avra son sez et dist que nul n en prendra 
qu il ne face destruire adont a fait son arriereban venir 
et a mandé arrieres a touz ceuz que il pot avoir que 
il le viengnent secourre a cest besoing les lettres furent 
faites et a on par mandé li messagier s en sont venus 
li uns ca et li autres la meismes erga ot un 
message de par son seigneur que il la saluoit moult et helcana sa fille 
et leur mandoit que il ne faisoient se tout bien non et 
qu il a assis lapsum par dedens tyberiade ne que il n avoit 
pooir de lui deffendre et fust tout a sa pais lui et sa fille 
mais moult la desirroit a veoir 
quant la dame ot oye la lettre si demanda au message de cassidorus 
' dame " dient il ' tyberrien ne doutent se lui 
non quar onques chevaliers ne fist tant d armes par son 
cors seul comme il fist a assegier la cite et tu que sces 
foy que tu me dois " dist elle ' quar nous di 
comment il assamblerent " lors li a il conté comment 
cassidorus assambla a lapsum et tout ainssi qu il 
avoit entendu de ceuz qui avoient esté a la bataille 
quant eles ont entendu la chevalerie qu il avoient faite 
lors est renouvelez leurs maus ' he certes " dist helcana 
' de bonne eure est cis homs nez quar s il est 
biaus il est gracieus et y a il plus ouil il 
est sages et plus y a il si a selonc ce que 
je entens il est chevaliers a droit et la derreniere 
grace fait encore miex a croire et a prisier que toutes les 
autres quar onques mais homs ne fu miex fais de membres 
por estre fors et puissanz si comme il est 
avec tout ce a il bien avantage d estre hardis 
car ses samblans devroit mater un aumacour " 
a cest mot ont les yy dame fait widier la tour de 
ceulz qui la estoient 
quant elles furent seules lors a la mere parlé 
et ne se pot tenir qu elle n ait dit ' moult avez 
ore prisié le chevalier et si sai de voir qu il li est 
moult poi de vous " et quant la pucelle ot entendu sa mere 
ele rougi de mautalent et ne se vaut taire qu ele n ait 
respondu a ce si dist ' mere se il n aconte a moi de tant 
doi je mains aconter a lui et pour ce ne demeure 
il pas que je n aconte a li tantque bien le puet 
on apercevoir et fera avantque li plais remanoir puist 
comment " dist la mere ' damoisele estes vous tele 
que il vous seroit d omme a qui il ne seroit riens de vous 
en non dieu mere " dist elle ' si est il par maintes 
fois avenu et si ne vous en esmerveilliez ja quar vous 
savez bien quant la chose plaist il n i couvient 
avoir point de moien et ci n affiert nulz blasmes 
quant en plus souffisant lieu ne porroie je metre mon cuer et se 
vous y savez que reprendre dites le et je l escouterai 
volentiers " dont parla la dame qui fu couroucie de ce qu 
ele avoit dit et oy et dit ' garce voirement y sai 
je a reprendre et moult estes hardie quant vous 
si abandonneement vous estes descouverte envers moi et si 
vous dirai pour quoi je sai tout vraiement qu i 
n a envers vous ne cuer ne pensee si a droit quar 
voirs est lui ne veul je pas blasmer que je ne 
saroie dont et se je le savoie si m en voudroie je deporter 
pour l amour de mon seigneur qui l aimme plus que nul homme 
et pour ce que mes sires l aimme le veul je amer en 
tous biens et pour ces raisons estes fole quant vous 
y pensez mere " dist la pucele ' encore n avez vous 
nule raison par quoi je aie dite 
ne faite nule folie 
si as " dist la mere ' cuides tu que uns teulz 
chevaliers comme il est deust metre son cuer en tel 
cochet comme tu es et por quoi " dist elle ' dites 
vous que je sui coches je le te dirai " dist elle 
' il est voirs que tu es pucele et pour ce 
t ai je appellé cochet quar toi et toutes les puceles 
qui sont on les doit appeller coches car a droit 
parler elles tournent en telle maniere comme li coches 
au vent ci sont ci ne sont hui ameront eles cestui et 
demain ameront elles un autre et pour ce ne le tendroie 
je pas a sage se il en nule maniere qui soit y metoit 
son cuer ne s amour " 
