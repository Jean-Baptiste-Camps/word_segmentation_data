
c est le cartulaire de l ospital fondé 
en l onneur et a la 
reverence de dieu nostre createur et mon 
seigneur saint jaques le 
grant situé en ceste ville et cyte de 
tournay d empres la porte 
valenchenoise contenant le fondation et 
amortissement d icelui les 
status et ordonnances des confreres et 
consoers ordonnés par 
confraternite establie ou dit hospital les 
previleges graces et 
pardons ottroyés aus dis confreres consoers 
et autres 
bienfaiteurs au dit hospital par eugenius et 
sixtus en leurs 
vivans papes de ronme la declaration de 
toutes les rentes 
heritables terres pres masons gardins et 
autres heritages 
appartenans a icelui et dont il posesse 
a ce jour de ce present 
cartulaire fourme la declaration aussi des 
charges d obis messes 
et autres fondations dont le dit hospital 
est annuellement 
chargié et tenus de faire et autrement 
de pluiseurs et 
diverses 
autres materes conme cy apres est declaré 
et renouvelé en l an de 
grace mil yy quatre vings et huit par 
honnourables honmes les 
douse maistres esleus pour le dit an au 
gouvernement et 
administration du dit hospital dont les noms 
sont telz michiel de 
gramntmes bourgois de tournay et souverain 
maistre jehan le heu 
pieres copin rasse du flocq pierart cordier 
bernard du hauron 
jaquemart gillotin vinchant vignon thiery 
richart jehan de l 
escluse miquiel muchet et jaspar mouturier 

l an de grace mil trois cens et 
dix noef par ung mardi prochain 
apres les brandons furent les quatre 
premieres pieres mises et 
assises pour le fondation de l hospital 
fondé a l onneur et 
reverence de nostre seigneur dieu et de 
mon seigneur saint jaques 
le grant situé en ceste ditte ville et 
cyte de tournay empres le 
porte valenchenoise conme le tout on 
troeuve par croniques 

c est la requeste que sire jehan 
wectins et pluiseurs 
autres des 
confreres fisent a tous les conchitoires de 
le halle de tournay 
sacent tout cil qui sont et qui a 
venir sont que 
en l onneur et 
en la ramenbrance de dieu tout poissant 
et de le benoitte 
glorieuse vierge marie se chiere mere et 
de mon seigneur saint 
jaque apostle vinrent et se apparurent 
devant les prouvos jurés 
et tout le conseil de le cyte de 
tournay sires jehans wettins li 
aisnés et pluiseurs autres bonnes personnes 
digne 
de foy en 
supliant et requerrant aus dis conchitores 
qu il leur pleuist a 
consentir greer et ottroijer de faire grace 
a eauls par quoy il 
peussent faire et parediffier une maison 
qui conmenchie est pour 
herbregier lever et couchier les povres 
trespassans en le mason 
que li dis sires jehans wettins avoit 
donnét pour ce faire seans 
a sainte catherine et le gardin deriere 
tenant as murs de le 
ville a l un lez et a l hiretage 
qui fu jaquemon morille a l autre 
les et si s estent chius hiretages par 
deriere jusques a le porte 
de wasiers a tel cens et a telles 
rentes que li dis heritages 
doit par an item prierent et requisent 
li dit preudonme as dis 
conchitoires que pour les necessitez de le 
dite mason et les 
povres a gouverner et soustenir il leur 
pleuist qu il peuissent 
acquerre dedens le justice de tournay yy 
livres de revenue par an 
en telle maniere que li maires des 
eskievins de tournay en fust 
adiés ahiretez et en rechiust le werp a 
ots et ou nom de le ditte 
mason et de tout ce aussi que toutes 
les bonnes gens qui devotion 
y ont eu de donner et aront en 
temps a venir et que adies ly dis 
maires en soit sires et souverains a 
tous jours et que tout li 
bien de le ditte mason soient gouvrenét 
a l assens des eskievins 
de tournay et en face on chescun an 
bon compte devant eauls et s 
il advenoit qu il pleuist en temps a 
venir as personnes qui 
tenroient et possesseroient des hiretages sour 
quoy on aroit 
acquis aucunes rentes des yy livrez dessus 
dittes ou aucuns 
autres hiretages ou rentes que aucunnes 
autres personnes 
trespassees y aroient donnét ou aumonnét 
que cil qui tenront les 
dis heritages ou deveront aucunes des 
dittes rentes les puissent 
rachater et avoir par pris de sermentez 
de tournay en quel 
temps 
que ce soit sans nul contredit et 
toudis rente paiant a l avenant 
dou temps et que li denier que on en 
recevra de telz racatz 
soient et demeurent en le main des 
eskievins de tournay pour 
acater autres rentes ou hiretages par le 
conseil des preudonmes 
qui adont y seront qui soient de 
autelle maniere et condition que 
ly hiretage que on aroit racatét estoient 
chou entendu que li 
hoir le dit seigneur jehan wettin ne 
autres pour eaus ne 
poeent 
ne ne poront racater james ne demander 
riens a l hiretage que li 
dis sire jehan wettins y donist et si 
puet toudis et en tous 
temps li ville de tournay pour guerre ou 
pour ost a toutes les 
fois que elle en ara besoing aler et 
venir as murs et as tours 
pour le necessite de la ville sans nul 
contredit et a le 
supplication et requeste que li devant dis 
sires jehans wettins 
et li preudonme dessus dit ont fait au 
conseil de le cite de 
tournay tout le quatre conchitore par l 
acord d eaus tous 
ensemble en l onneur de dieu principaument 
de le benoitte vierge 
marie et de mon seigneur saint jaques 
apostele et pour les ames de 
tous cheaus et de toutes celles que 
bien ont fait et feront a le 
ditte mason greerent loerent et ottroijerent 
au dit seigneur 
jehan wettin et as preudonmes dessus nonmés 
toutes les choses 
dessus dittes a estre faictes bien et 
loialment en le fourme et 
maniere que deseure est dit et devisét 
ce fu fait l an de grace 
nostre seigneur mil yy et yy le witieme 
jour de fevrier conme il 
appert de la ditte remoustrance par ung 
anchien cartulaire en 
datte de l an yy 

item que le dit seigneur jehan wettin a 
aussi encores donné au 
dit hospital une maison gardin et heritage 
pour en possesser 
tresfonsierement et a tous jours tenant d 
un au dit hospital 
mesmes et d autre lez allant du long 
jusques a la muraille et 
frumete nouvelle de la ville de tournay 

c est le teneur des escrips de loy 
faisans mention de l acat de la 
ditte mason gardin et hiretage 
sacent tout cil qui cest escript verront 
ou orront que jaquemes 
morille a vendut werpit et clamét quitte 
a tous jours 
hiretavlement a marijen wettine fille jehan 
wettin clerc une 
maison qui fu jehan fouque le gardin et 
li estre derriere ses 
aises es deux tours et en le pietvoye 
des murs tout ainsi qu il 
le tient de le ville entre le porte 
valenchenoise et le porte de 
wasiers tenant a l hiretage qui fu 
jaquemon le louchier et si qu 
il est bonnee et sevree et le muret 
de tierre a moittiet et si ne 
doit tout li hiretages devant dis que 
yy livres et yy solz de 
tournois de rente par an et ung 
lonisien de cens ainsi 
conme il dist 
et parmy tant jaquemes morille doit et 
a eu en couvent l iretage 
devant dit a conduire et a aquitter tout 
quitte a marijen wettine 
jusques a l assens des eschievins s en 
a assenét a lui et au sien 
a quanqu il a et ara par tout pour 
la quittance et si se 
tient 
jaquemes morille bien plainement a solz et 
a payét boins deniers 
contans de tout le pris et de toute 
le valeur dou vendage devant 
dit et en quitta marijen wettine devant 
nonmee de tout le 
payement et si fu ly hiretages devant 
dis criés par trois 
dimences et demenés par loy a l assens 
des eschievins et nulz ne 
vint avant qui nient y seuist a 
demander ne clamer ne qui nient 
empechast le vendaige devant dit et pour 
chou que ce soit ferme 
cose et estable si en est cis escrips 
fais par le volentet des 
parties devant dittes qui presentes furent 
au delivrer en le 
main et en le warde des eschievins de 
tournay dont ly nom 
sont 
tel jehans de hielenmes jehans de bacly 
pieres de waudripont 
jehans d orque witiers de sorlepont witiers 
gargatte et collars 
des planques ce fu fait l an de 
grace mil yy et yy el mois de 
march sauves les droittures de le ville 

sacent tout cil qui cest escript verront 
et oront que 
convenences 
et devises sont entre jehan wettin d 
une part et willanme de 
clermes baron marotain fille du dit jehan 
d autre part telles 
que cy apres s ensievent c est 
assavoir que ly devant dis jehans 
wettins a donnét et donne a marotain 
se fille fenme dou dit 
willame yy bonniers de bos en une piece 
tenans as bos de rongy en 
le prisie de yy livres de tournois par 
an de quoy li ditte 
marotte est ahiretee item a li dis 
jehans wettins donné a le 
devant ditte marotain se fille yy livres 
au tournois de rente 
hiretavle a tous jours sour pluiseurs 
hiretaiges aval tournay de 
quoy elle est ahiretee item li a il 
donnét yy livres au 
tournois 
de rente par an tout le cours de 
sa vie sour l abbye de 
vauchielles de yy livres au paresis que 
li dis jehans a de rente 
cescun an sour la ditte abbeye a le 
vie le devant ditte marotain 
se fille et le sourplus qui de ces 
yy livres de parsis sera 
deseure ches yy livres de tournois 
retient li dis jehans wettins 
pour lui tout le cours de le vie le 
devant ditte marotain se 
fille et par ainsi li dit willames et 
marotte se fenme 
doivent l 
iretaige que jehans wettins a seant a 
le porte valenchenoise 
li 
quelz heritages fu jaquemon morille tout 
ainsi qu il s 
estent en 
tous costes devant et deriere werpir et 
clamer tout quitte a tous 
jours hiretavlement a qui que jehans wettins 
vorra et a se 
semonce et s ainsi avenoit que ly 
devant ditte marotte alast de 
vie a mort avant le dit willanme sans 
hoirs vivant de leur char 
li dis willanmes doit yestre quittes 
pour rendre chou que elle 
aroit aporté avoec luy et se willanmes 
moroit devant ly sans hoir 
de leur char ly ditte marotte tenroit 
tout le cours de se vie ung 
fief qu il ont gisans a bleharies le 
quel fief on tient de saint 
amand et tous li remanans qu il aroient 
au jour dou trespas 
willanme yroit a loy tant en meules 
conme en heritages sauf chou 
que tout li drap et li juiel que li 
ditte marotte aroit adont et 
tout ly hostil de l ostel demorroient a 
le ditte marottain sans 
perchon faire a nuluy toutes ches 
convenences et devises 
ont li 
dit jehans et willanmes pronmis et en 
couvent a tenir sans venir 
encontre s en a li dis jehans assenét 
a lui et au sien par tout 
et li dis willanmes a lui et a ses 
meulles et a ses cateulz et 
est assenét que jehans et rogiers frere 
au devant dit willanme 
ont promis et en couvent que le devant 
ditte marotte il lairont 
paisivlement goir dou dit fief et des 
pourfis qui en venront tout 
le cours de le vie le ditte marottain 
et s il li empeschoient u 
li quelz que fust de eauls deus chius 
qui ce feroit seroit 
enqueus enviers le ditte marottain en yy 
livres de parsis de 
bonne debte loial et le poroit le ditte 
marotte cachier et 
requerre conme dette de jour rent sour 
celui qui l empechement 
feroit s en a cescuns d eaulx deux 
assenét a lui et au sien a 
quanqu il a et ara par tout cescun 
pour la personne et pour le 
tout et pour rendre les coustz les 
frais et les damages qui fait 
seroient par le deffaulte de se convenence 
et de sen payement la 
fu lottars de wilyes com voirs jurés et 
jehans de leuwe com 
autres hom et si furent les parties a 
cest escript livrer qui 
est 
fais en yy parties s en warde jehans 
wettins le premiere li voirs 
jurés le seconde et willanmes de clermes 
le tierche che fu fait l 
an de grace mil yy le venredy devant 
le pourcession de tournay 

sacent tout cil qui cest escript verront 
et orront que yde 
morille jaquemes et jehans si doy fil 
ont vendut werpit et 
clamét 
quitte a tous jours hiretavlement au mayeur 
des eschievins de 
tournay a oes et ou nom des povres 
de le mason de l hospital saint 
jaqueme par dela le moustier sainte 
catherine une piecette de 
terre sour le quelle tierre une partie 
de le maison du dit 
hospital est faitte et fondee tenant a 
l hiretage le ditte ydain 
et ses enfans parmy yy solz tournois de 
rente par an et une 
maille de cens devens que ly maisons ou 
li dis hospitaulx 
est en 
doit rendre et payer cescun an a tous 
jours a le ditte ydain et a 
ses enfans devant dis le moittiet et le 
cens au noel et l autre 
moittiet a le saint jehan et s est 
ly pieche de tierre devant 
ditte dou menbre de l hiretage le ditte 
ydain qui doit yy livres 
de tournois de viese rente et le cens 
mais ly hiretaiges le ditte 
ydain et ses enfans en doit le ditte 
pieche de terre aquitter 
tout quitte des dittes yy livres de 
rente parmy les yy solz qu il 
en recevront cescun an de rente se com 
dist est ly quel 
sont et 
seront assis a prendre cescun an as 
termes qui dit sont sour le 
dit hospital et s est assavoir que le 
murait qui fait closure ens 
ou gardinage par deriere contre le hiretage 
ydain et ses enfans 
de le porte de wasiers mouvant jusques a 
le grange dou dit 
hospital assavoir est que celui murait qui 
est tous l ospital et 
fait closure si com dit est li dis 
hospitaux le doit retenir a 
sen fret a tous jours paisivlement et 
parmy tant et ainsi que dit 
est ly trois devant nonmét doibvent et 
ont en couvent le ditte 
piece de tierre a conduire et a aquitter 
tout quitte au dit 
mayeur a oes et ou non le dit 
hospital jusques a l assens des 
eschievins s en ont assenét a eaulx et 
au leur a quanqu il 
ont et 
aront par tout pour la quitance et 
cescuns pour se partie et si 
fu ly arrentement devant dis cryés par 
trois dimences et demenés 
par loy a l assens des eschievins et 
nulz ne viunt avant qui riens 
y seuist a demander ne clamer ne qui 
de riens empechast l 
arentement devant dit et si fu li werps 
devant dis greés au dit 
hospital par l accort et l assens des 
quatre consistores de le 
cite de tournay de prevos de jurez d 
eschievins d eswardeurs et 
de mayeurs et pour chou que ce soit 
ferme cose et estavle si en 
est chis escrips fais en trois parties 
s en wardent yde 
et si doy 
fil le premiere partie li povre dou dit 
hospital le daraine 
partie et li moyenne partie est mise et 
livree en le main et en 
le warde des eschievins de tournay dont 
ly nom sont tel collars 
coppes jehans gargatte willanmes du porch 
jaquemes florins jehans 
vilains jehans li drappiers et mahius li 
bouleres l an de grace 
mil yy et yy le premier jour d aoust 
sauves les droitures de le 
ville 

et sur le dos des dis escrips est 
contenu ce qui s 
ensuit et 
conment que en l escript devant dit 
soit contenut assavoir 
est 
que ly raboux des yy solz tournois de 
rente n est que sour le 
maison dou dit hospital ou ly povre 
giront tout ainsi que 
est 
macenee et edifijee a present et non 
ailleurs tenant au gardin le 
ditte ydain et ses enfans 

sacent tout cil qui cest escript verront 
ou orront que com il 
soit ainsi que jehans wettins ait fait 
et maconnét ung mur de 
piere qui desoivre son hiretage a le 
porte valencenoise de l 
hiretage ydain morille et ses enffans li 
quelz murs s estent de 
devant sour rue jusques a le porte des 
wasiers par deriere 
assavoir est que li ditte yde johans et 
jaquemes si doi fil 
sont 
venut et vinrent par devant les eschievins 
de tournay et ont 
recongneut et tiesmoingniét par devant eaulx 
que a tout le dit 
muret sy lons que il s estent il n 
ont riens ne ne 
pueent riens 
avoir ne demander ne cil qui leur dit 
hiretaige tenra la furent 
conme eskievin de tournay dont ly non 
sont tel jehans des moulins 
jehans gargatte jehans naicure robers d 
orque jehans li drappiers 
gontiers de calonne et jaquemes as karijols 
et cil eskievin l 
ont 
recordét as eschievins de tournay qui au 
jour de wy sont eskievin 
dont li non sont tel jehans poulains 
jehans paijens jehans 
villains jaquemes moriaus jehan li drappiers 
colars coppes et 
jaquemes as karijols l an de grace yy 
et yy el mois de 
ghieskerech 
les dis quatre escrips de loy sont en 
ung sacq en le laye de le 
paroice sainte catherine 

c est la teneur des lettres d 
amortissement fait par phelippes 
roys de france de la maison et 
pourpris du dit lieu de l ospital 
saint jaques 
phelippe par la grace de dieu roys de 
france savoir faisons a 
tous presens et a venir que conme 
nostre amé jehan wettin 
citoijen de tournay meu de devotion envers 
nostre seigneur 
jesu crist ait ordonné et fait faire et 
edifier en ung sien manoir 
seans dedens les murs de tournay deles 
la porte valencenoise ung 
hospital et icelui manoir avecques les 
jardins appartenans a 
icelui contenans tout ensemble environ quatre 
bonniers de tierre 
baillie et donnee a tous jours mes pour 
fonder le dit hospital en 
l onneur de dieu et de saint jaque 
et pour le salu de l ame de 
lui pour herbregier et gouverner les povres 
nostre seigneur qui 
au dit hospital vendront si conme de 
par le dit jehan nous a 
esté 
donné a entendre et supplié que nous le 
dit manoir li vousissiens 
amortir nous loans et reconmandans le bon 
propos d icelui 
desirans que le service de dieu et tout 
ce que est ordonné et 
establi a son honneur soit essaucié et 
acreu en nostre temps 
considerans aussy que nous serons participans 
es heures et 
bienfais qui ou dit hospital seront fais 
avons ottroyé et 
ottroyons de grace especial et de certaine 
science par ces 
presentes lettres que les maistres freres ou 
povres du dit 
hospital selon l ordonnance du dit jehan 
faitte ou a faire et 
leurs successeurs gouverneurs d icelui puissent 
tenir et posseoir 
le dit manoir et jardins ainsy conme il 
se comporte pour les dis 
povres soustenir et herbergier a perpetuite 
sans ce que il 
puissent estre contrains en aucunne maniere 
de vendre les ou 
mettre hors de leur main ou de payer 
pour ce aucune finance a 
nous ou a nos successeurs en quelque 
maniere ce soit sauf ce que 
nous retenons a nous et a nos 
successeurs roys de france a tous 
jours la justice haulte et basse et la 
garde des dis manoir et 
jardins et que ce soit ferme et estable 
a tous jours mes nous 
avons fait mettre nostre seel en ces 
lettres sauf nostre droit et 
aultres choses et l autrui en toutes 
donné au bois de vincennes l 
an de grace mil yy trente et trois 
ou mois de aoust ainsi signees 
par le roy et son conseil et signé 
vinchart 

item ung vidimus des dittes lettres d 
amortissement passé par 
devant prouvostz et jurez de tournay sur 
le seel as causes en 
datte du huitieme jour d octobre l an 
mil yy et soixante ainsy 
signees gargatte 
et ou dit vidimus est contenu aussi 
unes lettres d amortissement 
des terres de marquaing donnees au dit 
hospital par seigneur 
miquiel de pyennes et le quel vidimus 
est en ung sacq en le laye 
ou sont les lettres des dis amortissemen 

c est la teneur des lettres obtenues 
des mes seigneurs de 
chapitle 
de tournay pour pendre et avoir une 
cloque ou dit hospital saint 
jaques 
a tous ceaulx qui ces presentes lettres 
verront ou orront jehans 
doyens et caplens de l eglise de tournay 
salut en nostre seigneur 
conme honnourables personnes nobles homs mes 
sire jehans de 
launart chlers jehan dou recq pieres as 
karijols collars des 
wastines jaques davelare pietres dores jehan 
de hollay pietres du 
bos collars moule jehan senallart jehans 
bertrans bouchiers et 
willame li baseneres li quel douse dessus 
nonmés esleut ad 
present pour ceste presente annee conme il 
disent a estre 
souverain de le maison et hospital dieu 
et mon seigneur saint 
jaque en le paroice de sainte catheline 
en tournay ad chou conmis 
diputez et ordonnés par les autres confreres 
et consoers dou dit 
hospital se soient trais par devers nous 
en nostre capitle et nous 
aient suppliét que de nostre grace il 
nous pleuist a eulz donner 
licence de faire mettre et pendre au 
dessus dit hospital ou le 
mieulx sera seant une cloque pour sonner 
a le messe et au faire 
elevation dou saint sacrement le quelle 
cloque eulx tienent et 
voellent tenir yestre pendue et mise 
ou dit lieu sains pour chou 
acquerre ne avoir acquis contre nous aucunne 
possession ou 
saisine mais de nostre pure grace si 
conme che et aultres choses 
poeent plus clerement apparoir es lettres 
seellees dou seel 
royal 
ordonné en le cite de tournay faittes et 
donnees le yy jour du 
mois de may l an mil yy soisante et 
quinse 
sacent tout que nous attendans et 
considerans le supplication des 
dessus dis ou non d eulx et de 
tous les confreres et consoers 
d icelui hospital a l honneur et 
reverence de dieu et de 
mon seigneur saint jaques et adfin que 
eulx et li aultre 
aient 
plus grant devotion de bien faire au 
dit hospital nous leur 
avons 
ottryé et par ces presentes ottrijons de 
nostre grace que tant 
qui nous plaira eulx puissent faire 
mettre et tenir ycelle cloque 
ou dit hospital ou lieu ou elle sera 
mieulx seant pour sonner et 
faire sonner a le messe et au faire 
elevation dou saint sacrement 
tant seulement sains chou qu il puest 
porter ou temps a venir 
aucun prejudice a nous ou a nostre ditte 
eglise sauf tous jours 
nos drois et les drois de nostre ditte 
eglise et dou cure de le 
ditte eglise paroicial de sainte catherine 
en tesmoing de ce nous 
avons seellees ces presentes lettres de 
nostre seel as causes qui 
furent faittes et donnees le second jour 
du mois de juing l an 
mil trois cens soixante et quinse ainsi 
signees par 
de bincio 
les dis escrips sont en le laye ou 
sont les bulles 

c est la teneur d unes lettres en 
latin obtenues de mes dis 
seigneurs de cappitre contenant le povoir de 
faire l eauwe 
benoitte ou dit hospital de dire messe 
et de povoir confesser en 
iceluy 
les dis escrips sont en le laye ou 
sont les bulles 

che sont les heritages sur les quelz 
seigneurs jehans wettins que 
dieu absoille donna au dit hospital vingt 
et une livres 
tournois 
de rente par an 
pour une mason gardin et hiretage seant 
dehors le porte 
valenchenoise contenant yy cens de grant ou 
environ tenant d une part 
a ung autre mason gardin et hiretage 
appartenant au dit hospital 
que occupe a present par arentement jehan 
de le motte 
torgeur et 
par avant lui jehan maquelin banneleur et 
d autre part a le loge 
d aubert et habouttand par deriere jusques 
au brun pire au jour 
saint jehan baptiste et noel 
yy livres tournois 
pour le mason gardin et heritage seant 
hors la ditte porte 
valencenoise contenant yy cens de grant ou 
environ tenant a l hiretage 
dessus dit et d autre part a l 
iretage jehan de brabant qui fut 
jehan pantin le quel hiretage tient par 
arentement jehan de le 
motte durant certain viage en rendant cescun 
an au dit hospital 
au jour saint jehan baptiste et noel 
yy livres tournois 

les quelles deux parties d iretages 
contenus ensemble yy cens de 
terre a courtillage ou environ ont esté 
donnees au dit hospital 
est assavoir premierement par sire jehan 
wettin yy livres 
tournois de 
rente pour l alimentation des povres logans 
au dit hospital et le 
proprietaire treffons des dis hiretages par 
ernoul blanchart et 
catherine sa fenme a le charge d une 
messe a tous jours chescune 
sepmaine au jour du lundy et de yy 
solz tournois de rente a tous 
jours que le dit hospital est tenus 
payer au cure de sainte 
catherine pour deux obis qu il est 
tenus faire chescun an pour 
les ames des dis ernoul et catherine sa 
fenme conme cy enssivant de la 
teneur des lettres des dis dons est 
contenu et declaré 
et premiers 

la teneur des lettres du don des dis 
yy livres tournois de rente 
fait au dit hospital par le dit sire 
jehan wettin 
a tous cheaus qui ces presentes lettres 
verront ou orront jehans 
thiebegos prouvost de tournay salut sacent 
tout que par devant 
nous conme prouvost de tournay et par 
devant honmes de fiefz 
avons pour le ville de tournay telz que 
miquiel colemer gossvin 
du mortier nicaise asse gossvyn du mortier 
le fil et jehan de 
bauwegnies se comparurent personnelment sire 
jehans wettins d une 
part et evrars espoussars conme procureres 
de l hospital saint 
jaqueme dales le porte valenchenoise et a 
oes et ou non du dit 
hospital d autre part et dist li dis 
sire jehans que il avoit 
vingt et une livres de tournois de 
rente chescun an a tous jours 
sour environ quarante et deux cens de 
terre qui est courtillage 
gisans dehuirs le porte valenchenoise tenans 
a l un lez a le 
terre sandrain le quaree vayve de lotard 
du parch et a l autre 
lez a le terre jehan baudart et a 
le terre de l hostelerie de 
nostre dame et se aboute par devant au 
kemin valenchenois et par 
deriere au brun pire ly quelle terre 
avoit esté de son fief de le 
vigne et l avoit donnét a rente dou 
tamps passét et ensevieut le 
ditte rente il tenoit en fief de le 
ville de tournay le quelle 
rente il voloit donner donnoit et donna 
a l honneur de dieu de 
me dame sainte marie et de mon seigneur 
saint jaqueme et pour l 
avanchement dou salut de s ame au dit 
hospital saint jaqueme pour 
avoir et recevoir les menistres mambours et 
gouverneurs du dit 
hospital puis sen trespas cescun an a 
tous jours pour comvertir 
au pourfit dou dit hospital par si que 
tous jours li ditte rente 
sans amortir soit en main laye et que 
cil qui le devront le 
puissent racatter quant il leur plaira par 
pris de sermentés et 
que ou cas que ainsi seroit racatee 
toute ou partie li denier dou 
racat ou racas soient convertit en acquerre 
autre revenue au 
pourfit du dit hospital et pour le dit 
hospital avoir le ditte 
rente a tous jours apries sen trespas li 
dis sire jehans raporta 
et a raportét en no main tout sus 
bien et a loy toute le ditte 
rente et s en deshireta a tous jours 
bien et a loy sauve sen viage 
pour le dit evrard a oes et ou nom 
dou dit hospital ahireter a 
tous jours en le maniere et as 
conditions dessus dittes et 
fiancha li dis sires jehans et jura 
sur sains que jamais il ne 
querra ne ne fera querre ne trouver 
par lui ne par autrui art ne 
engien cause matere occoison ne cose nulle 
en nulle maniere par 
quoy li dis hospitaus ne chieus qui 
cause en ara pour le dit 
hospital viengne de l aumosne raport et 
deshiretement dessus dit 
a damage ne a destourbier de quattre 
deniers ne de nient et quand 
li dis sires jehans out congneut le don 
et aumosne dessus dit et 
eut raporté le ditte rente en no main 
et s en fu deshiretés bien 
et a loy pour conjurames les honmes 
deseure nonmés par le foy qu 
il devoient a dieu et a nous nos 
desissent se li dis sire jehans 
avoit fait le don et aumosne dessus dit 
bien et a loy et s il 
avoit le rente dessus ditte raportee en 
no main et s il en estoit 
deshiretés bien et a loy pour le dit 
evrard a oes et ou non dou 
dit hospital ahireter a tous jours sauve 
sen viaige et as 
conditions dessus dittes et que nous en 
avions a faire li quel 
honme deseure nonmét disent aus conjurement 
par loy que nous 
sevissons au dit seigneur jehan pour quoy 
il avoit fait l aumosne 
et raport dessus dit et s il estoit 
fis de ce pour quoy il le 
faisoit et nous a l enseignement des 
honmes dessus dis le feismes 
li quelz sires jehans dist que il l 
avoit fait et faisoit par 
necessite et pour son pourfit apparant car 
il le faisoit pour le 
necessite qu il avoit de avoir l amour 
de dieu et avoir 
participation a se glore et aussi pour 
le pourfit et le 
avanchement dou salut de s ame sans 
aultre convoitise ne aultre 
cose penser et de chou eut il tant 
de tiesmoings qu il souffy 
a loy et dist qui se tenoit bien 
et plainement a sols et a payés 
de toute le aumosne raport et deshiretement 
dessus dit car il 
avoit si grant fianche en le misericorde 
de dieu que il tenoit 
que il lui vaulroit plus a l ame 
que doncq que il laissast le 
rente a ses hoirs pour quoy il en 
quitta et quitte clama le dit 
evrards et tous chiaus a qui quittanche 
en appartient tous 
quittes et tant en fist et dist li 
dis sires jehans que li 
honme 
deseure nonmét disent a no conjurement par 
loy et par jugement 
que li dis sires jehans avoit bien 
raportét en no main les vint 
et une livres de rente dessus dittes et 
s en estoit deshiretés a 
tous jours bien et a loy sauve sen 
viaige pour le dit evrard a 
oes 
et ou nom dou dit hospital ahiretét a 
tous jours as conditions 
dessus dittes et tantost presens les honmes 
deseure nonmez nous 
ahiretames le dit evrard a oes et ou 
nom dou dit hospital de 
toute le rente dessus ditte a tous jours 
bien et a loy sauve le 
viage le dit seigneur jehan et as 
conditions deseure devisees et 
tant en feismes que li honme deseure 
nonmét disent a no 
conjurement par loy et par jugement que 
li dis evrards conme 
procureres dou dit hospital a oes et ou 
nom dou dit hospital 
estoit de toute le rente dessus ditte 
ahiretés a tous jours bien 
et a loy sauve le viaige dou dit sire 
jehan et as conditions 
deseure devisees et as us et as 
coustumes que li rente doit et 
sauf tous drois et est assavoir que li 
dis sires jehans 
volt et 
ordonna que se apres sen trespas si 
hoir ou cil qui de lui 
aroient cause aloient ou procuroient a 
aler contre le aumosne 
raport et deshiretement dessus dit en tout 
ou en partie ou y 
meissent ou feyssent mettre empeechement aucun 
pour empeschier l 
aumousne dessus ditte et par yauls li 
mambour ou procureur dou 
dit hospital y avoient empeschement ne 
feyssent par le fait ou 
pour kas d iauls ou des ayans cause 
d iauls ou de aucuns d iauls 
tous frais ou damaige li dis sires 
jehans volt et oblega que des 
biens qui de lui demoroient li dit 
mambour ou procureur 
presissent et euissent autant que monteroit 
tout chou qui 
empeechiét retrenchiét u ostét leur seroit 
et aussi tous les cous 
frais et damages qu il pour chou 
aroient fais eus et soustenus et 
quand a tout chou que dit est tenir 
raemplir li dis sires jehans 
en a oblegiét et oblega tous ses biens 
ses hoirs et tous leurs 
biens meubles et non meubles presens et 
futurs par tout ou 
qu il soient et seront et les a 
soubmis et soubmist quand a chou a 
le juridition et coertion de tous seigneurs 
ecclesiastes et 
seculers 
en qui juridition il seront trouvé ou a 
qui juridition il en 
appertenra a congnoistre pour tant d iceulx 
vendre mesvendre et a 
demerer tel fuer tele vente que toutes 
les choses dessus dittes 
soient emplies et entermees dou tout en 
tesmoingnage des quels 
coses nous avons ces presentes lettres 
seellees de no seel et 
requerrons as honmes deseure nonmés que en 
tiesmongnage des 
coses dessus dittes il voellent mettre 
leurs seaulx a ches 
presentes lettres avecq le no et nous li 
honme deseure nonmét a 
le requeste dou dit prouvost et a le 
prijere des parties dessus 
dittes avons mis nos seauls a ches 
presentes lettres avoecq le 
seel dou dit prevost en tesmongnage de 
verite par devant nous 
conme honmes de fiefz au dit prouvost ou 
non de le ville furent 
des dittes parties toutes les cosses dessus 
dittes congneutes 
devisees faittes et acordees et passerent 
par no jugement bien et 
a loy sy que devisét est si avant 
qu il estoit en no jugement et 
sauf tous drois che fu fait le witieme 
jour d aoust l an de grace 
mil trois cens quarante et trois 

item unes lettres seellees du seel as 
causes de la ville et cite 
de tournay en datte de l an de 
grace mil trois cens quarante et 
trois le yy jour du mois d aoust 
contenant mot apres autre le 
contenu des dittes lettres passees par 
devant le prouvost de 
tournay et les honmes de fief a cause 
des dittes vingt et une 
livre tournois de rente 
item une coppie des dittes lettres en 
fourme de vidimus faisant 
mention de mot apres aultre l orginalle 
partie 

c est la teneur des lettres du proces 
qui s esvint par wattiers 
wettin prochain hoir de sire jehan wettin 
son tayon a l encontre de 
evrards espoussars lors procureur et conchierge 
de l hospital 
saint jaques pretendat par li dis wattiers 
de ravoir par 
proximite les dittes yy livres tournois que 
icelui sire jehans 
wettins avoit de son vivant donné au 
dit hospital 
a tous chiaus qui ces presentes lettres 
verront ou orront jehans 
moulle prevost de le cite de tournay 
salut conme sires jehans 
wettins qui dieus absoille a l honneur 
de dieu pour le salut 
de s 
ame acquerre ewist donné ou aumousné pour 
dieu et en aumousne a 
le maison de l hospital mon seigneur 
saint jaques seant en tournay 
dales le porte valenchenoise vingt et une 
livres de rente a tous 
jours hiretablement que li dis sires jehans 
tenoit en fief de le 
ville de tournay assence sour certain 
hiretage seant dehors la 
ditte porte asses pres de ycelle et s 
en fuist li dis sires 
jehans desviestis et deshiretés bien et a 
loy par devant le prevost 
et honmes de fief a la ditte ville 
ou nom de le conmugne et 
evrars espoussars a oes ou non et pour 
le dit hospital ahireter 
bien et a loy a tous jours hiretablement 
conme boin hiretaige dou 
dit hospital si com toutes ces coses 
appert plus plainement par 
lettres dou dit don ou aumousne que li 
dis sires jehans en fist 
au dit hospital si que dessus est dit 
les quelles lettres 
sont 
saiellees des sayauls des dis prouvost et 
honmes et depuis le 
don ou aumousne ainsi fait que dessus 
est dit une espasse de 
temps li dis sires jehans wettins ala 
de vie a trespassement luy 
trespassé de cest siecle watiers wettins 
dont li dis sires jehans 
wettins fu taions pour ce que il 
tenoit que droit avoit et povoit 
avoir en le ditte rente ainsi donnee au 
dit hospital que dessus 
est dit de se voulente dedens l an 
et le jour dou trespas dou dit 
seigneur jehan wettin son taion se comparu 
par devant nous prevost 
de tournay a celi jour et honmes de 
fief a la ditte ville et dist 
li dis wattiers a nous prevost et 
honmes que droit avoit et 
povoit avoir en le rente dessus ditte 
que li dis sires jehans 
wettins ses taions avoit donné ou aumousné 
au dit hospital et que 
il avoit esté proismes du dit seigneur 
jehan wettin en tierch ou 
plus pres dou lez et dou coste dont 
la ditte rente venoit se le 
demandoit a avoir par proismete pour teuls 
deniers ou mailles que 
la ditte rente avoit esté vendue donnee 
ou aumousnee le quel que 
ce fust et s en plainst li dis 
wattiers a loy souffissanment et 
requist que tout cil et celles qui a 
la ditte rente savoient 
aucune cose a demander fussent adjourné a 
l encontre de luy a le 
quinzaine et ainsi fu jugiét et fait 
souffissanment par loy au 
quel jour de le quinsaine li dis 
wattiers se comparu par devant 
nous et honmes de fief de une part 
et evrars espoussars conme 
procureres dou dit hospital et hiretiers de 
la ditte rente de 
autre sy propposa li dis watiers par 
devant nous et les honmes de 
fief pluiseurs raisons tendans a la fin 
que la ditte rente li 
peuist demourer par proismette en le 
maniere que demandee le 
avoit si que dessus est dit et li 
dis evrars a l encontre dou dit 
wattier pluisseurs raisons contraires adfin que 
proismettes ne s i 
devoit asseir et que le dons ou 
aumousne fais dou dit 
seigneurs 
jehan wettin au dit hospital se tenist 
et demourast boins 
heritages dou dit hospital en le maniere 
que fais estoit et que 
plus plainement estoit contenu es lettres d 
dit don ou aumousne 
que il en avoit par devers lui si 
que dessus est dit et warderent 
en plaidyant les parties dessus dittes 
pluisseurs journees li une 
a l encontre de l autre par devant 
nous et les dis honmes tant 
que en fin il se apointierent en 
jugement et vaurent droit et 
sour chou a no conjurement fu dit par 
le bouque des honmes que du 
prochies jugier ne estoient mie saige et 
en demanderent a yestre 
mené a enqueste sour le dit plait et 
demene assavoir est que 
sires jehans thiebegos et sires jaquemes 
moutons finars qui 
sceurent ches choses pour oster toutes 
manieres et matieres de 
plait et de debat traitierent par deviers 
les dis wattiers et 
evrard et fisent tant que les dittes 
parties pour bien de paix et 
amour nourir entre yauls se misent dou 
tout finalment es dis 
seigneur jehan et seigneur jaqme de hault 
et de bas a tenir tout 
che que il en diroient et ordeneroient 
pour le mieulx fait que 
laissiét a leurs enssians par les fois 
de leurs corps fianchies 
sour chou corporelment et sour yy livres 
tournois de paine que le 
partie le dit tenant pouroit donner sour 
celui qui encontre yroit 
au prouvost de tournay et pour tenir et 
acomplir leur dit et 
ordonnanche li dis wattiers obliga lui et 
tous ses biens et li 
dis evrards ou nom et pour le dit 
hospital en obliga les biens 
dou dit hospital conme procureres de ycelui 
sacent tout que le 
merquedi jour des plais qui fu vingt et 
noef jours ou mois de 
juing l an mil trois cens quarante et 
chincq en le halle de 
tournay par devant nous conme seigneur et 
honmes de fief a le 
ditte ville ou nom de le conmugne teuls 
que caron d estraiielles 
nicaisse asse maistre jaque delcuwe et 
jaquemon de le bassee se 
comparurent personnelment li dis wattiers 
wettins de une part et 
evrards espoussars conme procureres dou dit 
hospital et 
hiretiers 
de la ditte rente de autre et aussi 
li dit sires jehans thiebegos 
et sires jaques moutons finars ly quelz 
wattiers et evrards ou 
nom que dessus par devant nous et les 
dis honmes recongneurent que 
mis et carquiét se estoient sour les 
dis seigneur jehan thiebegot 
et seigneur jaquemon mouton en le maniere 
que dessus est devisee 
et que la se comparoient pour leur dit 
a oyr et quand les dittes 
parties eurent recongneut conment il se 
estoient lijét et 
obligiét si que dessus est devisét nous 
priasmes as dessus nonmez 
seigneur jehan et seigneur jaque que il 
deyssent leur dit en le 
maniere que queilliét le avoient li quel 
disent leur dit en le 
maniere qui s enssuit premiers disent que 
pour bien de pais et 
amour nourir et pour le salut de l 
ame dou dit seigneur jehan 
wettin alegier que li dis wattiers 
renonchast souffissanment et 
par loy a le proismete que demandee 
avoit et a tout le droit et 
action que il a ycelle povoit avoir ne 
demander en quelconques 
maniere que ce fust et a toute le 
plaidoierie que faitte en avoit 
tant dou conmenchement com de le fin 
item disent que li dis 
evrards conme procureres dou dit hospital ou 
nom que dessus feyst 
dire trois ans messes de requiem ou dit 
hospital c est assavoir 
cescune sepmaine trois messes pour les ames 
dou dit seigneur 
jehan wettin et des confreres dou dit 
hospital et avoec disent en 
leur dit que cescune partie de le 
plaidoierie que faitte avoient 
li une partie contre l autre que cescune 
partie paiast ses frais 
et disent que les parties dessus dittes 
tenissent sour leurs fois 
et paine dessus contenue leur dit u 
pronontiation dessus dit 
ferme et estable en le maniere que dit 
et ordené le avoient les 
quelles parties dessus dittes toutes d acort 
ensamble en le 
presence de nous et des dis honmes 
disent que le dit et 
ordonnanche des dis seigneurs jehan et 
seigneur jaque tenoient et 
voloient tenir a boin et le pronmisent 
les dittes parties a tenir 
en le maniere que dit et ordonné le 
avoient et tantost en le 
presence de nous et des dis honmes pour 
le dit et ordenanche a 
aprouver yestre boine et juste et pour 
icelle tenir et garder 
fermement sans enfraindre li dis wattiers 
renoncha souffissanment 
a le ditte proismette et a tout le 
droit et action que a icelle 
povoit avoir ne demander en quelconque 
maniere que ce fust et 
pronmist que jamais par lui ne par 
autrui ne s en mouveroit ne ne 
feroit meller ne mouvoir et li dis 
evrards conme procureres ou 
nom et pour le dit hospital promist et 
eut en couvent des dittes 
messes faire dire le cours des trois 
ans cescune sepmaine trois 
messes en le maniere que dessus est dit 
et ce fait que dit 
est 
nous a le requeste dou dit evrard 
conjurames les honmes de fief 
dessus nonmés que par le foy que il 
debvoient a dieu et a nous il 
nous deissent par loy se li dis 
wattiers a le ditte proismete 
avoit si souffissanment renonchié que il 
peuist et devist souffir 
li quel honme de fief dessus nonmé 
disent a no conjurement par 
loy et par jugement que li dis wattiers 
a le ditte proismete et 
au plait que fait en avoit et a 
tout tel droit et action que a la 
ditte rente povoit ne savoit a demander 
avoit si souffissanment 
renonchiét que il pooit et debvoit souffir 
et que tant fait en 
avoit que nuls drois pour lui ne pour 
ses hoirs ne l en estoit 
demourés ne demouroit en tiesmoingnage des 
quelles choses nous 
prevost dessus dis avons ces presentes 
lettres saiellees de no 
saiel et requerrons as honmes de fief 
dessus nonmez que en 
tiesmoingnage de veritey des choses dessus 
dittes il voellent 
avoec no saiel mettre et pendre les 
leurs sayauls et nous li 
honme de fief dessus nonmé a le requeste 
dou dit prouvost et a le 
prijere des parties dessus dittes avons 
avoec le saiel dou dit 
prevost mis les nostres sayauls a ces 
presentes lettres en 
tesmoingnant et aprouvant toutes les coses 
dessus dittes et que 
par devant nous com homes de fief toutes 
les coses dessus dittes 
furent des dittes parties congneutes et 
accordees et passerent 
par no jugement au conjurement dou dit 
prouvost tout yestre bien 
fait et a loy ce fu fait vingt et 
noef jours ou mois dessus dit l 
an de grace mil trois cens quarante et 
chincq 

c est le teneur des lettres du don 
fait au dit hospital par 
ernouls blanchars et catherine sa fenme du 
treffons des dis yy 
cens de 
terre a courtillage sur quoy estoient assis 
les dis vint et une 
livres tournois a le charge d une messe 
tous les jours du lundi 
de chescune sepmaine a perpetuite au lieu 
et capelle du dit 
hospital et de yy solz tournois de rente 
a tous jours au cure de 
sainte catherine pour deux obis qu il 
est tenus faire chescun an 
pour les ames des dis ernoul et 
catherine sa fenme conme dit 
est 
cy dessus 
a tous chiaus qui ces presentes lettres 
verront ou orront 
jaquemes li sauvaiges lieutenans de hault 
honme et noble 
mon seigneur oudart de renty gouverneur de 
tournay pour le roy 
nostre sire salut sachent tout que par 
devant nous conme luitenant 
du gouverneur de tournay si que dit est 
et par devant honmes de 
fiefs de la ville de tournay tels que 
gillion colepin henry dare 
jehan de bawegnies mahieu yerbaut et collart 
buche se comparurent 
personnelment ernouls blanchars dis de vret 
et catherine se 
fenme 
d une part et rogiers de clermes conme 
mayres de l eschevinage de 
tournay pour a oes et ou nom de l 
hospital saint jaqueme dales le 
porte valenchenoise d autre part et disoit 
li dis ernouls et 
catherine se fenme dou gret auctorite et 
consentement dou dit 
arnoul son mary et advoet donnét par 
loy souffissanment que 
toutes les terres masons et heritages que 
il avoient dehors le 
porte valenchenoise qui pooient contenir 
quarante et deux cens ou 
environ tenans a l un lez a le 
terre qui fu sandrain le quarte 
vaive de feu lottart dou parch et a 
l autre les a le terre de l 
hostelerye de nostre dame et a le tierre 
qui fu jehan baudart et 
se aboute par devant au chemin valenchenois 
et par derriere au 
brun pire li quelle terre avoit esté 
dou fief de le vigne et le 
tenoient li dit congoint ad cause de 
certain arrentement fait dou 
temps passé par seigneur jehan wettin a 
robert blanchart et a le 
quierque de vingt et une livres de 
tournois de rente chescun an a 
tous jours qu il ou cil qui le ditte 
terre masons et heritages 
tenroient en doibvent payer cescun an a 
tous jours au dit 
hospital au quel li dis sires jehans 
donna et laissa yceli rente 
a tous jours il li dit arnouls et 
catherine se fenme voloient de 
conmun accort toutes ycelles dessus dittes 
tierres maisons et 
hiretages donner donnoient et donnerent a 
l honneur de dieu de 
me dame sainte marie et de mon seigneur 
saint jaqueme et pour l 
avancement dou salut de leurs ames et 
des ames de leurs peres et 
meres et de leurs amys et bienfaitteurs 
et de toutes les ames de 
toutes les personnes que il y entendent 
acompagnier au dit mayeur 
des eschievins pour a oes et ou nom 
du dit hospital saint jaqueme 
pour tenir a tous jours avoir et 
recevoir et possesser les 
menistres mambours et gouverneurs dou dit 
hospital toutes les 
tierres masons et hiretaiges deseure dis 
puis le trespas dou 
darain vivant des dis arnoul et se 
fenme en tel point que ychil 
hiretage et tierres seroient adont et aussi 
toutes les admestures 
qui seroient au au jour du trespas dou 
darain vivant des dis 
congoins sur les dittes terres et hiretages 
et pour tout 
convertir au pourfit d dit hospital par 
si que li menistre 
mambour et gouverneur d dit hospital 
quiconques le seront pour 
le temps seront tenut de faire dire ou 
dit hospital des 
maintenant en avant cescun lundy tant que 
li premiers d iauls deulx sera alez de 
vie a trespas et non plus une messe 
dou saint 
espir et apres le trespas dou premier d 
iauls deulx trespassé ou 
trespassee li dit ministre mambour et 
gouverneur d dit hospital 
seront tenut de faire dire ou dit 
hospital au lieu et pour le 
messe dou saint espir dessus ditte une 
messe de requiem cescune 
sepmaine cescun an a tous jours a 
conmenchier au lundi prochain 
apres ce que le premier d iaux deus 
sera alez ou alee de vie a 
trespas et avoecq pour le salut de l 
ame de chelui ou cheli d 
iaux deulx qui premiers yra de vie a 
trespas seront tenut li 
ministre mambour et gouverneur d dit 
hospital de faire faire en 
l eglise sainte catherine par le cure d 
icelle eglise sen obit 
cescun an a tous jours a conmenchier au 
lundy prochain apres le 
premier des conjoins trespassé et apres 
continuelment a tous 
jours et pour cely obit faire seront 
tenut li dit ministre 
mambour et gouverneur de paijer et de 
livrer au dit cure cincq 
solz tournois de rente cescun an a tous 
jours et apres le 
trespas 
dou darain vivant des dis arnoul et se 
fenme seront aussi a cause 
dou dit don li dit ministre mambours et 
gouverneur dou dit 
hospital tenut de faire faire en le 
ditte eglise par le dit cure 
pour celui ou celle d iaus deulx qui 
darains sera allez de vie a 
trespas sen obit a tous jours par tel 
jour que il ou elle sera 
trespassés ou trespassee et pour celi obit 
seront aussi tenut de 
payer et de livrer au dit cure chincq 
solz tournois de rente 
cescun an a tous jours et pour le 
dit hospital avoir les dittes 
tierres maisons et hiretaiges a tous jours 
as quierques dessus 
declarees tantost apres le trespas dou 
darain vivant des dis 
arnoul et se fenme en tel point que 
les dittes terres maison et 
hiretaiges seroient adont mis et advesties 
il de leurs bonnes 
volentes et li ditte catherine dou gre 
et auctorite dou dit 
ernoul son mary et advoet donné par loy 
rapporterent en no main 
tous sus bien et a loy toutes les 
tierres maisons et heritages 
dessus dis et s en deshireterent a 
tous jours bien et a loy sauf 
leurs viages si que dit est et as 
quierques deseure declarees 
pour le dit mayeur des eschevins a oes 
et ou nom du dit hospital 
ahireter a ycelles quierques a tous jours 
en le maniere et as 
conditions dessus dittes et puis fiancherent 
et jurerent sur 
sains que james il ne querront ne 
feront querre ne trouver par 
yauls ne par aultrui art ne engien cause 
matere ocquoyson ne 
chose nulle en nulle maniere par quoy li 
dis hospitauls ne 
chil 
qui cause en aront pour le dit hospital 
viengnent de l aumosne 
rapport et deshiretement dessus dis a 
damage ne a destourbier de 
quatre deniers ne de nient et quand li 
dis ernouls et se fenme 
eurent congneut le don et aumousne dessus 
dit et eurent 
rapportét 
les tierres maisons et hiretaiges dessus 
nonmés si que dit 
est en 
no main et en furent deshiretét bien et 
a loy nous conjurames les 
honmes de fiefz deseure nonmés par le 
foy qu il debvoient a dieu 
et a nous nos deyssent se li dit 
ernouls et se fenme avoient fait 
le don et aumousne dessus dis bien et 
a loy et s il avoient le 
ditte tierre les maisons et heritaiges 
dessus dis bien rapporté 
en no main et s il s en estoient 
deshireté bien et a loy pour le 
dit mayeur des eschevins a oes et ou 
nom du dit hospital ahireter 
a tous jours sauf leurs viages et as 
conditions et as quierques 
dessus dittes et que nous en aviens a 
faire li quel honmes de 
fiefz deseure nonmé disent a no conjurement 
par loy que nous 
scevissiens as dis ernoul et se fenme 
pour quoy il avoient fait l 
aumousne et rapport dessus dis et s il 
estoient fit de ce pour 
quoy il le faisoient et nous a l 
enseignement des honmes de fiefz 
dessus dis le feismes li quel ernouls 
et se fenme disent que il 
le avoient fait et faisoient de leurs 
bonnes volentez et de 
conmun accort par neccessite et pour leur 
pourfit apparant car il 
le faisoient pour le neccessite qu il 
avoient de avoir l amour de 
dieu et avoir participation a se glore 
et aussi pour le pourfit 
et avanchement dou salut de leurs ames 
et des ames de leurs peres 
et meres de leurs amys et bienfaitteurs 
et de toutes les ames de 
toutes les personnes que il y entendent 
a acompaignier aultre 
convoitise ne aultre chose penser et de 
chou eurent il tant de 
tiesmoings qu il souffi a loy et 
disent que il se tenoient bien et 
plainement a solz et a paijés de toute 
l aumousne rapport et 
deshiretement dessus dis car il avoient si 
grant fiance en le 
misericorde de dieu qu il tenoient que 
il leur vaulroit plus a 
leurs ames que dont que il laissassent 
le tierre maisons et 
heritaiges dessus dis a leurs hoirs pour 
quoy il en quitterent et 
quicte clamerent le dit mayeur des 
eschevins les menistres 
mambours et gouverneurs d dit hospital et 
tous cheulx a qui 
quittance en appartient tous quittes et 
tant en fisent et 
disent 
le dit ernouls et catherine se fenme 
ensy que a loy 
appartient que 
le honme de fiefz deseure nonmé disent 
a no conjurement par loy 
et par jugement que il congoint et li 
ditte catherine dou gre et 
auctorite dou dit ernoul son mary et 
advoet donnét par loy 
avoient bien rapportét en no main la 
terre maisons et heritages 
dessus dis et a le quierque des dittes 
rentes s en estoient 
deshiretét a tous jours bien et a loy 
sauf leurs viages pour le 
dit maieur des eschevins a oes et ou 
nom dou dit hospital 
ahireter a tous jours as conditions 
quierques et devises dessus 
dittes et tantost presens les honmes de 
fiefz deseure nonmez nos 
ahiretames le dit maieur des eschevins a 
oes et ou nom dou dit 
hospital de toute le tierre maisons et 
hiretages dessus dis a 
tous jours bien et a loy sauf les 
viages des dis ernoul et se 
fenme et as conditions et quierques dessus 
dittes et tant en 
feismes que ly honme de fiefz deseure 
nonmé disent a no 
conjurement par loy et par jugement que 
li dis maires des 
eschevins pour a oes et ou nom d dit 
hospital estoit de toute 
le tierre maisons et hiretaiges dessus dis 
a le quierque des 
dittes rentes si que dit est ahiretez a 
tous jours bien et a loy 
sauf les viaiges des dis ernoul et se 
fenme et as conditions et 
quierques deseure devisees et declarees et 
as us et as coustumes 
que le ditte tierre maisons et hiretages 
doibvent et sauf 
tous 
drois et furent a toutes les choses 
dessus dittes faire bien et 
a loy faittes toutes les solempnites et 
circonstances qui par loy 
selonc l usaige de le ditte court y 
appartinrent a estre faittes 
en tiesmongnaige des quelz choses dessus 
dittes nous avons ces 
presentes lettres seellees de no seel et 
requerrons as honmes de 
fiefz deseure nonmés que en tiesmongnages 
des choses dessus 
dittes il voellent mettre leurs seaulx a 
ces presentes lettres 
avoec le no et nous li honme de fief 
deseure nonmé a le requeste 
dou dit luitenant et a le prijere des 
parties dessus dittes 
avons 
mis nos seaulx a ces presentes lettres 
avoec le seel dou dit 
luitenant en tiesmongnage de verite que par 
devant nous conme 
honmes de fiefz si que dit est furent 
des dittes parties toutes 
les choses dessus dittes congneutes devisees 
faittes et accordees 
et passerent par no jugement bien et a 
loy en le maniere dessus 
contenue si avant que il estoit en no 
jugement et sauf tous drois 
ce fu fait le vintisme jour du mois 
d aoust l an de grace mil 
trois cens soissante chincq 
tous les dis yy escrips faisant mention 
des dis yy cens de terre 
sont 
en sacq mis en le laye de le paroice 
sainte catherine 


ce sont les ordonnances anchiennes des 
confreres de la confrarie 
mon seigneur saint jaque 
premiers que tout li confrere qui seront 
en le ville de tournay 
le jour saint jaque soyent tout a le 
cloque des ouvriers a l 
hospital saint jaqueme pour convoyer le 
candeille au moustier 
saint jaques et demeurent tout pour oir 
le messe et puis apres 
reviengnent a l hospital saint jaques ainsi 
qu il est a coustume 
item qu il ne soit donné blanque coroie 
ne blanque verghe fors as 
confreres de le confrarie saint jaqueme 
item que nulz ne soit recheus en le 
ditte confrarie qu il 
soit de 
maise renonmee de nul diffame et qui ne 
puissent souffrir les 
frais de le ditte confrarie et si est 
assavoir que tout 
cil qui 
seront rechut soient rechut par le conseil 
des yy qui seront pour 
le temps eslut ou par le plus grant 
partie 
item que nuls ne soit rechius qui ne 
paiece yy solz 
tournois pour 
l entree et yy solz yy deniers maille 
tournois pour le mengier se 
conme li autre et qu il promaiche les 
dis yy solz yy deniers 
maille a payer cescun an se povretes ne 
l y fait destourner ou il 
soit demourans huers du pouvoir de tournay 
item pour la ditte confrarie a maintenir 
a l onneur de dieu et de 
mon seigneur saint jaques conment que il 
ait estét ordonnét que 
tout ly confrere soyent tenut de payer 
yy solz yy deniers maille 
tournois pour leur disner et que cil qui 
n y estoient povoient 
envoyer querre leur escuielle s il sont 
malade ou dehors la 
ville ilz l aront mais que cescuns 
envoieche yy solz yy deniers 
maille tournois et chius qui seroit en 
le ville haittiés 
n aroit 
mie l esquielle et se paieroit les yy 
solz yy deniers maille 
tournois et pour chou tout cil qui ne 
seront au disner ne 
seront 
mie quitte de payer les yy solz yy 
deniers maille tournois 
item que ly doy eslut en cascune paroice 
pour l anee soient tenut 
de recevoir les yy solz yy deniers 
maille tournois dessus dis a 
leur confreres en leur dittes paroiches et 
ou cas qu il seroient 
rebelles dou payer il soient mis hors 
de la ditte confrarie 
item que li yy getteront cescun an l 
os pour savoir ou cescune 
paroiche sera assise au disner et que 
nulz des confreres ne 
sieche fors en la ditte paroiche la ly 
nons de le paroice sera 
mis sur paine de ung lot de vin 
item que li yy qui seront eslut pour 
le temps soient tenut de 
faire faire le candaille et les pignoncheaus 
et ordonnent chiaux 
qui porteront le ditte candeille et qu 
il soient tenut de prendre 
yy trompeurs au frait des pelerins et 
nient plus pour le ditte 
journee et a tous autres menestreulx soient 
donné congie 
item que li yy qui seront pour le 
temps soient tenut de siervir 
au disner le ditte journee et de prendre 
varles abillés pour 
yaulx aidier et qui soient tenut que ly 
doy des yy soient au 
dreschoir ung a le bouttellerie dou vin 
ung a le panetrie et li 
yy soient establit pour assir cescun a 
se paroiche et li autre 
doy soyent pour regarder par les tables 
se yl y fault aucune 
chose et pour faire assir quant il sera 
temps 
item que li yy viez soyent tenus apries 
disner de assanbler leurs 
paroiches pour eslire les yy nouviaus et 
s il ont aucune chose a 
ordonner qui soit au pourfit du dit 
hospital qu il en 
soit parlét 
devant tous les dis confreres 
item que ly yy viez a l apres disner 
soyent tenut de compter et 
de paier les despens qui seront fait 
pour le dit journee et qu il 
soient tenut d avoir appareilliés leurs 
comptes tous pres 
pour 
l endemain dou jour saint jaque yestre a 
le cloque des ouvries au 
dit hospital pour rendre compte de l 
anee as yy nouviaux 
item qu il soient tenut li yy nouviel 
de eslire ung preudhonme d 
entre yaulx pour recevoir l argent tout 
qui vendra en le ditte 
annee d apport ou dit hospital de quel 
part que soit et qu il 
sont 
tenus li dis receveres de payer les 
frais qui appartenront au 
dit hospital pour le ditte annee et de 
rendre compte 
item que li yy qui seront pour le 
temps soient tenut que le 
journee que on rendera les comptes d 
establir personnes bonnes 
et 
souffissans qui soient pourfitable pour faire 
les pourveances dou 
dit hospital pour l annee et soient 
tenut de establir une 
personne pour rentes et hostaiges et dons 
recevoir dou dit 
hospital et qui prengne l argent au 
receveur 
item que tout li confrere dou dit hospital 
qui se remueront d une 
paroice en une autre soient tenut de 
venir au clerc dou dit 
hospital et yaulx faire mettre en le 
paroiche la ou il seront 
demourant sur paine de ung lot de vin 
item s aucuns confreres trespasse de ce 
siecle que li 
semonneur 
facent semonce d iestre au corps les 
confreres et tous les 
defalans qui ne seront as vegilles et a 
le messe soyent 
deswagiét 
de yy tournois dont ly semonneur aront 
l un denier et les autres 
yy deniers revenront au pourfit dou dit 
hospital et si est 
assavoir que ly doy de le paroice esleus 
pour l anee puissent 
conmander a porter le corps et le drap 
a chiaus qu il venront que 
bon sera des dis confreres sour le 
paine de yy los de vin et que 
ly semonneurs les en puisse deswagier et 
li dis argens 
viengne au 
pourfit du dit hospital 
item s aucuns debas avenist qui fuist 
entre les dis confreres la 
ou ne fu saings ne plaie ouverte que 
li yy qui seront pour le 
temps il le puissent apaisier et chou 
qu il en sera ordonnét par 
le plus grant partie d eauls soit tenut 
par leur serment sauf 
le 
droit de la ville et dou roy nostre 
sire 
item qu il soit mis en ung rolle 
les debtes vieses dou disner et 
de toutes autres promesses que se tout 
cil qui doivent n 
ont 
payét devens noel prochain venant apres il 
soient mis hors de le 
confrarie ou il prenderont sour leur 
serment qu il ont payét et 
pour chou ne sont il mie quitte qu 
il ne payassent 
item qu il soit mis en ung coffre 
et ou ferme du dit hospital 
tous les escrips previleges et papiers et 
toutes autres 
escriptures et enseignemens qui appartiengnent 
et appartenront 
pour le dit hospital du quel coffre ou 
ferme y aura clef que 
garderont les deux souverains des yy de 
l anee qui seront pour le 
temps 
item que se aucuns pelerins de le 
confrarie aloit a saint jaques 
et il vouloit mander as yy des yy 
de le paroice que tout cil de 
le paroice alassent contre lui sour ung 
lot de vin et se heuque 
ou se cloque seroit a l hospital 
item se aucuns pelerins trespassent li 
hospitaux doit avoir son 
meilleur warnement ou l argent qu il 
vauroit se on le vouloit 
racater 
item se aucuns des confreres ne vousissent 
tenir les ordonnances 
qui seront confremees et il se vousissent 
deporter d iestre en le 
confrarie faire le poeent car ou cas ou 
il seroient 
defaillant 
des dittes ordonnances tenir on les 
metteroit hors a tous jours 
item fu accordé en l an mil yy le 
jour saint jaques et saint 
christofle au matin quant li confrere 
furent venut pour porter le 
candeille en le paroiche saint jaques par 
toutes les paroices et 
de conmun assens que james nuls ne 
peuist estre des yy qui 
sont 
pris le jour saint christofle pour entendre 
as besongnes de le 
maison toutes les fois que il en sont 
requis se il n ont fait le 
voyage au baron en galisse dou leur a 
piet ou a cheval et chius 
assens et accors fu demoustrés as yy 
personnes qui estoient pour 
le temps a le requeste de tous les 
confreres par le bouche 
seigneur pieron le muisyt 
toutes les quelles ordonnances sont contenues 
et escriptes ou dit 
anchien cartulaire en date de l an de 
grace mil yy cinquante et 
ung 

c est la teneur de le privation d 
un confrere pour sa deshonneste 
conversation 
est vray que le dimence devant le 
quaresme l an de grace mil yy 
ung nonmé jehan de rasse porteur de 
carbon de harchon fu pryvé de 
la confrarie de mon seigneur saint jaques 
par l assens de le 
grande compagnie de la ditte confrarie pour 
ce assemblez pour 
avoir delinquié en pluiseurs manieres en ce 
qu il n estoit point 
de conversation honneste car present les yy 
maistres d icelle 
confrarie apres ce qu il fut accusé d 
avoir journelment 
conmuniquié au mengier boire et jouer auz 
des en taverne publique 
et ailleurs avoec le pendeur de tournay 
le quel pendeur est vile 
personne tant pour son dit office conme 
avoir esté tuequien et 
ouvrier de ronde oeuvre honme du tout 
biffame quant aux honmes la 
quelle chose icelui de rasse confessa et 
congnut disant que 
encore convenoit qu il hantast avoec 
icelui pendeur pour aucunes 
causes pour quoy les dis confreres 
le priverent de leur 
compagnie et confrarie de quoy icelui de 
rasse appella et releva 
son appel devant mes seigneurs prevostz et 
jurez et fu aux douse 
maistres d icelle confrarie jour assigné au 
premier jour d avril 
ou dit an yy avant pasques et puis 
au yy jour d avril enssivant ou dit 
an sire symon savary prevostz de le 
conmune appella les parties 
est assavoir les maistres et procureur dou 
dit hospital et le dit 
de rasse en la salle derriere presens 
maistre jehan maure 
graffier de la ditte ville thomas aronde 
pierart de la barre 
jehan le roy jehan thiebault jaquemart le 
vroult pierart le 
dyeule et autres confreres apres pluiseurs 
parolles remoustrees 
par mon dit seigneur le prouvostz et 
maistre jehan maure le dit 
de rasse pria et requist a mon dit 
seigneur le prouvostz qu il 
lui pleust estre son moyen envers les 
dis confreres et 
pareillement aus dis confreres que on lui 
voulsist rendre l 
argent qu il avoit tiré pour son 
entree tant pour dons qu il 
avoit fais au dit hospital conme pour 
despens et ainsi se 
deporteroit de plus estre confrere d icelle 
confrarie a tous 
jours et que jamais ne feroit requerre 
par personne aucune de le 
restre item aussy du plaidoye que avoit 
fait son advocat et par 
lui avoir dit villonnie des confreres d 
icelle confrarie le dit 
de rasse fist serment solempnel par devant 
mon dit seigneur le 
prouvost et confreres que oncques n en 
avoit parlé ne fait dire 
au dit advocat la ditte vilonnie et le 
desadvoa et dist autre le 
dit de rasse qu il ne scavoit que 
bien et honneur en toute la 
compagnie d icelle confrarie et n y a 
si petit a qui ne voulsist 
faire plaisir et ce pesoit lui que 
ainsi lui estoit advenu et 
lors requist mon dit seigneur le prevost 
aus dis confreres qui la 
estoient que on lui voulsist baillier la 
chose sus et il en 
appointeroit du dit proces enconmencié car 
lors convenoit entrer 
par escript au dit proces ce qui lui 
fu accordé par les dis 
confreres et alors dist et apointa que 
le dit jehan de rasse ne 
seroit plus tenu pour confrere d icelle 
confrarie de saint jaque 
et estoit du tout pryvé de la compagnie 
des confreres d icelle et 
le dit hospital lui donroit pour une 
fois cent solz 
tournois 
disans que se les dis confreres ne 
voloient tenir son 
appointement pour ce que aucuns en estoient 
mal contens il 
paieroit au chois la moittie des dis 
yy solz tournois ou tout ce 
que on lui accorda pour son honneur 
non point conme tenus ad ce 
et lors fu le dit appel et proces 
nul et mis au neant et le dit 
de rasse se deporta presens tous ceulx 
qui estoient au siege 
devant mes seigneurs prevostz et jurez qu 
il n estoit ne seroit 
plus confrere de saint jaques et renonchoit 
au dit proces 
enonmenchié et tout le dit appointement fu 
prestement prononcié en 
concitoire par collart le roy par devant 
mes dis seigneurs 
prevostz et jurez de la ditte ville et 
cite de tournay 

ce sont les ordonnances conment les povres 
gens venans herbergier 
au dit hospital se doibvent maintenir et 
conduire 
en l an mil yy ou mois de septembre 
firent et ordonnerent ly yy 
preudhonme confrere qui furent maistres et 
gouverneur de l 
hospital dieu et mon seigneur saint jaque 
ces ordonnances chi 
apres escriptes et les conmandent a tenir 
et warder sour les 
amendes que dittes y sont chi apres 
nonmees et toudis par leur 
amendement et a leur volente 
premiers que nulz n y soit herbegiés 
fors que ly honme et point 
les fenmes de nuyt a autre et 
especialment pelerin et trespassant 
item que on fache gire deux et deux 
en ung lit et nulluy par lui 
seul se li lyt ne sont despareilliét 
item que nulz n y soit herbeghiés qui 
soit malades de quoy que 
soit et especialment de nulle vilaine 
maladie d aucun saint 
item que nulz qui aura ghut une nuyt 
a l hospital n y 
reviengne 
point l endemain pour yestre herbeghiés sour 
paine de estre banys 
de l hospital ung mois 
item que nulz n y soit herbeghiés se 
il n a ses deux oreilles 
item que nulz n y soit herbeghiés se 
il est tigneus 
item que nulz n y soit herbeghiés que 
une nuyt se il ne 
scet le 
pere nostre 
item que nulz enfes ne soit herbeghiés 
que une nuit s il n 
a 
passét yy ans 
item que nulz ne soit herbegiés qui 
ait grace de i 
estre houriers 
se il ne s en puet purgier 
item que nulz n y soit herbeghiés qui 
soit retés de larchin se 
pareillement il ne s en puet purgier 
item se nulz vient yvres a l hospital 
et il fache 
l anyeus il sera 
banys ung mois de l hospital 
item que nulz ne face ne ne dye 
aucune ne nulle vilonnie au 
maistre qui warde l ospital a se fenme 
ne a sen varlet sour y 
estre mis en prison jusques a le volente 
des yy maistres et s il 
n est en prison mis il sera banis 
de l hospital un an 
item que cascuns lave bien ses pies 
sour iestre banys ung 
mois 
de l hospital 
item se nulz fiert ung autre au 
pourpris de l hospital 
il sera 
mis en prison a le voulente des yy 
maistres s il n est en prison 
il sera banys de l hospital ung an 
item que nulz geuwe aux dez ne as 
quartes dedens le 
pourpris de l 
hospital sour yestre banys ung mois dou 
dit lieu de l hospital 
item se ungs homs trespassans vient de 
dehors puis que on ara 
herbegiét on le doit herbegier et se li 
lyt son plain 
on en doit 
faire widier celui qui plus souvent y 
vient ou celui qui 
a grace 
de yestre le plus anyeus en l 
ospital 
item se nulz parolle vilainement de fenme 
ne qui envoiera ly uns 
l autre a le lanterne se mere 
villainement il sera banis de l 
hospital deux mois 
item se nulz jure villainement le sanc 
nostre seigneur il 
sera 
banys de l hospital deux mois 
item que nulx ne marchande ne baratte 
ly ungs a l 
autre en l 
ospital car li marchies ne li baras ne 
vauroit riens et si seroit 
banys de l hospital ung mois 
item que cescuns mengne tel pain que on 
li donne avoec son potage 
se ce n est li volentez de son 
compaignon sour yestre banys ung 
mois 
item se nulz fait grosse oryne en son 
lyt ne en le cuvyelle ne 
ailleurs en l ospital il sera amenés 
tous nudz en le cauchie et 
li getteran l escloit et l ordure de 
le cuvyelle parmi luy et le 
baniran de l ospital ung an s on 
ne li fait grace 
item se nulz fait vilonnye par le 
boucque en son lyt ne en le 
cuvyelle ne ailleurs en l ospital ou il 
pisse de l eauwe en son 
lyt il sera banis de l hospital un 
an ou il sera baigniés de l 
escloit le quel qu il vaura 
item se nulz est rebelles qui ne 
veulle nient 
couchier avec celui 
a qui on l aroit assenét ou ens ou 
lyt ou on ly aroit rouvét 
gesir il sera banys de l hospital ung 
mois 
item se il y a clers deux ou plus 
il doibvent canter 
mais il doibvent laver leurs pies premiers 
et gesir es plus beaus 
lys et li autre se doibvent mettre a 
genous et dire leur 
pere 
nostre sour estre banys de l hospital 
ung mois 
item que nulz ne soit herbegiés quant 
on siet au feu que une nuit 
se il n a brayes cauchies con maises 
que elles soyent 
item que nulz ne viengne cauchiés au 
feu sour yestre banys ung 
mois se il scet l usaige de l 
hospital 
item se nulz porte en dortoir pain 
coutiel chissoires alennes 
poinchon cauches ne sorles on les donra 
aux compagnons pour boire 
se chius qui se porteroit n en savoit 
l usaige et avec ce seroit 
il banys de l hospital ung mois 
item que nulz ne pisse de l eauwe 
hors de le cuvyelle ne ailleurs 
en l ospital sour yestre banis d 
icelui ung mois 
item que nulz ne prenge que ung 
flassart as pierches se on ne lui 
donne sour iestre banys ung mois 
item que nulz ne prenge au matin en 
le corbille ne pain ne 
couttiel ne autre chose se ce n est 
sien sour yestre banis de l 
hospital deux mois 
item que nulz ne soit rebelles de 
porter le cuvielle a l escloit 
au matin a celui a qui on le 
conmanderoit sour iestre banyt de l 
hospital ung mois 
item que nulz ne soit herbegiés puis le 
cloque dou viespre de le 
saint martin jusques a pasques se ce n 
est par grace ou il 
viengne de dehors ville 
item se il en y a nul que on ne 
veulle nient herbegier et il ne s 
en voelle aller et se voelle jocquier 
dehuers l uys pour faire 
blasme a l hospital il doit iestre 
banys de l hospital ung an et 
mis en prison 
toutes ches ordonnances cy dessus dittes 
sont a le volente des yy 
maistres et dou receveur qui ont et 
aront le dit hospital a 
gouverner et conmandent a faire tenir et 
warder en le fourme et 
maniere que devisé est par dessus 
et les quelles ordonnances sont contenues 
et au long declarees en 
ung anchien cartulaire du dit hospital qui 
fut renouvelé et 
fourmé en l an de grace mil trois 
cens chinquante ung le premier 
jour du mois de may conmes des dis 
ordonnances et statuz par 
icelui cartulaire puelt apparoir 

c est la teneur des lettres pour l 
emprinse faitte par mes 
seigneurs les eschevins de tournay sur les 
gouverneurs et 
administrateurs des biens du dit hospital et 
comment les dis 
gouverneurs en furent redreschiés par arrestz 
de la court de 
parlement conme la declaration s ensieult 
tant du vidimus 
passé 
par devant les tabellions royaulx conme des 
originalles lettres 
seellees de chire gaune 
a tous cheaus qui ces presentes lettres 
verront ou orront 
engherans de beuvrequem chanonnes de tournay 
clers du roy nostre 
sire et garde dou seel royal par lui 
ordonné en sa ville et cite 
de tournay salut sachent tout que le 
vingtiesme jour dou 
mois de 
juing l an de grace mil trois cens 
soixainte treise jaques 
campions et jaques riques tabellion royal 
juré et estably en la 
ditte ville aus quelz nous adjustons plaine 
foy veirent 
tindrent 
et leurent unes lettres sainnes et entieres 
du roy no seigneur 
seellees de son grant seel en double 
queuwe pendant si come par l 
inspection des dittes lettres apparut aus 
dis tabellions et des 
quelles la teneur s ensieut 

ch est li teneur du traittiet de l 
accord fait s il 
plaist a la 
court de parlement entre les confreres et 
consoers de l hospital 
saint jaques en la ville de tournay 
seant en la ditte ville assez 
pries de la porte ditte valenchenoise ou 
nom et pour le dit 
hospital d une part et les prevos jurez 
et consaulx de la ditte 
ville pour tant que a cascun poet ou 
poroit touchier et 
meismement les eschevins de tournay d autre 
part sur ce que du 
temps passé et de piecha que la ditte 
maisons et hospitaulx fu 
fondé par feu sire jehan wettin et 
pluiseurs aultres bonnes gens 
pour le quel gouverner et ycelui retenir 
et administrer as povres 
menbres dieu qui conversoient et retournoient 
en ycelui leurs 
vivres et necessites seloncq l ordonnance ou 
usaige dou dit 
hospital et pour recevoir les emolumens 
pourfis et revenues dou 
dit hospital fuissent esleu chascun an par 
les dis confreres et 
consoers douze personnes des dis confreres 
connus souverain de la 
ditte maison et li quel douze ainsi 
esleu as aultres douse esleuz 
nouveaux quant cascun an esleu estoient 
par eaulx ou par le 
clercq ou receveur ad ce connus et 
deputé de par les dis 
confreres rendoient boin compte des recepts 
et mises faittes pour 
et ou nom dou dit hospital et de ce 
faire gouverner et excerser 
fuissent li dit confrere et consoers en 
boine et paisivle 
possession par un an dix ans vingt ans 
trente ans et plus et pour 
ce que nagaires jehans de camphaing dis 
de namur et se compaignon 
eschevin de tournay avoec lui fait et 
creé a la saint remy 
darrain passé qui fu l an mil trois 
cens soixante et quattre en 
tourblant et empeschant les dis confreres 
et consoers de la ditte 
saisine et possession leur il estoient ycil 
eschevin sans cause 
raisonnable et de nouvel euissent deporté 
et demis les douse 
esleus a la saint jaque et saint 
christofle darain passé qui fu l 
an mil trois cens soixante quatre et 
aussi jaque vilain clerc 
receveur et administreur du dit hospital 
connus de par les dis 
confreres et y euissent li dit eschievin 
conmis et deputé conme 
gouverneur receveur et administreur jaque d 
orque qui pour lors 
estoit ung de leurs compaignons eschevins 
de tournay pour le quel 
chose et grief fait au dit hospital li 
dit confreres et 
consoers 
en eulx complaingnant de la nouvellite 
tourble et empeschement 
dessus dit empetrerent certaines lettres du 
roy nostre sire 
adrechans au bailli de tournesis contenant 
la fourme qui 
s ensieut 
sour la quelle impetration jours 
fu assignés aux dittes parties pour icelles 
veyr interiner au dit 
lieu contencieux et a certain jour au 
quel jour et lieu les dis 
confreres et consoers comparans d une part 
pour le dit mandement 
veir executer et jehans de haudion ad 
present sergant des 
eschevins de tournay lui portant conme 
procureur des dis prevos 
jurez et consauls et aussi conme procureur 
de ses dis maistres 
les eschevins de tournay d autre part 
sour ce que li dis 
baillius 
eubt executé la ditte impetration il sour 
fait de opposition 
euist donné jour aux dittes parties ou 
parlement du roy nostre 
sire a paris a estre y et comparoir 
au lundi dixieme jour de 
march prochain venant qui sera l an 
mil trois cens soixante et 
quatre accordé est sour ce des dittes 
parties se il 
plaist a la 
court de parlement pour eschieuwer toute 
matere de plait et pour 
le mieulz fait que laissiét a l honneur 
de dieu et au pourfit du 
dit hospital et a l avanchement des 
povres menbres de dieu et 
pour ce que li confrere et consoer qui 
ad present y sont et qui 
entrer y volront ayent plus grant 
affection au dit hospital ycil 
confrere et consoers doibvent demourer et 
demouront d ores en 
avant a tous jours en la bonne saisine 
et pasivle possession dou 
dit hospital et aussi des biens revenues 
emolumens et pourfis d 
icelui en aiant plaine poissance et 
auctorite de eslire d eaus 
meismes chascun an douse personnes confreres 
dou dit hospital 
conme souverains pour cascune annee et aus 
quelles douse 
personnes confreres ainsi cascun an esleuwes 
li recheveres dou 
dit hospital quiconques le sera d ores 
en avant mis par les dis 
confreres fera compte cascun an des biens 
revenues et receptes 
quelconque et aussi des distributions et 
mises a celi cause 
faittes pour le dit hospital ce entendu 
et reservé que quand li 
dis recheveres ara rendu compte cascun an 
as douse devant nonmés 
esleus cascun an conme dit est il de 
sen conpte en recepte et en 
mises fera apparoir aux eschevins de 
tournay et le quel compte 
doibvent et seront tenu de rechevoir ly 
eschevin de tournay 
quiconques le seront pour eaus ou pour 
leurs subges passer et 
accorder et mettre en leur ferme sans 
frait ne sallaire avoir et 
est bien a entendre que li maires des 
eschevins de tournay et li 
maieur de l eschevinage de tournay 
quiconques pour le temps le 
seront demoura et heritiers sera et 
ahiretés au pourfit de l 
hospital des heritaiges et rentes qui d 
ores en avant venront 
eskeront et appartenront au dit hospital 
estans et gisans ens ou 
povoir et banlieuwe de tournay et non 
ailleurs et ainsi le feront 
li dit eschevin pour souvenance avoir ou 
temps ad venir registrer 
en leur pappier et registre et ainsi que 
dit est cy dessus et 
escript y sera il fait et passé par 
arrest de parlement et dou 
consentement des dittes parties a ce tenir 
warder et a emplir y 
seront condepnés et de ce lettres leuees 
et prinses qui avoir les 
volra a son frait 

a tous cheaus qui ces presentes lettres 
verront ou orront prevost 
jurét eschievin et conseil de le cite de 
tournay salut sacent 
tout que nous pour nous et ou nom de 
nous tant conjointement 
conme diviseement avons fait constitué ordonné 
et estably nos 
chiers et amés guillaume du bois maistre 
pieres de veli jehan de 
gand et rogier despi nos procureurs 
generaulx et messaiges 
especiaulx tous ensemble et cascun par lui 
pour le tout par telle 
maniere que li condition de l un ne 
soit meure ou pieur 
de l 
aultre et que ce que conmenchiét sera 
par l un soit et 
puist 
estre poursuiwi et mis ad fin par les 
autres ou par l un d eaulx 
en toutes les causes querelles et besongnes 
que nous pour et a 
le cause de la ditte cite tant 
conjointement conme diviseement 
avons et arons meutes et a mouvoir par 
devant tous seigneurs tous 
juges toutes justices justiciers conmissaires et 
officiers 
quelconques quelz que il soient et de 
quelconques pooir et 
auctorite qu il usent ou soient fondé 
en parlement et dehors aus 
quelz procureurs et a cascun par lui 
pour le tout nous tant en 
demandant conme en deffendant avons donné 
et donnons plain pooir 
et mandement especial de nous et nos 
causes deffendre de demander 
pour nous et en nos noms de congnoistre 
de nyer de alleguier de 
proposer toutes manieres de raisons tant de 
droit conme de fait 
de repliquier de respondre aux positions de 
opposer de nous 
excuser de mettre main a le cose ou 
as coses de veir et 
ouvrir articles de yceulx affremer et y 
respondre de jurer en l 
ame de nous et de prester toutes 
manieres de sermens que ordenes 
de droit requiert de requerre retour de 
court de journees 
continier et ralongier de produire tesmoings 
de veir et oir jurer 
tesmoings de dire contre yceulx et contre 
leurs depositions de 
advoer de desadvoer de faire reproches 
protestations et 
salvations de conclure en droit de oyr 
et attendre droit toutes 
manieres de jugemens interlocutoires et 
sentences diffinitives 
de 
ratiffier caucions faittes ou a faire de 
appeller de poursuiwir l 
appel ou appiaux de renonchier a ycelui 
ou a iceulx touteffois 
que mestiers en sera de demander et 
recevoir tous despens et de 
prester serment sour yceulx de substituer 
aultres procureurs un 
ou pluiseurs qui aient ou ait autel 
et le meisme 
pooir conme nous ariens se present y 
estiens et de rappeller touteffois qu il 
leur 
plaira ou l un d eaus et de dire 
procurer et faire toutes les 
coses generalment et especialment que nous 
diriemes feriemes ou 
procureriemes se present y estiens si 
promettons et 
avons en couvent 
soubz l obligation de tous les biens de 
la ditte cite a avoir 
pour ferme et estable tout ce que par 
nos dis procureurs ou par l 
un d eaus ou par le substitut ou 
substitus d eaux sera dit fait 
ou procurét et a payer le jugiet se 
mestier est soubz l 
obligation dessus ditte en tiesmoing de ce 
nous avons fait mettre 
a ces presentes lettres le seel aux 
causes de le ditte cite qui 
furent faittes et donnees le quart jour 
de march l an de grace 
mil trois cens soixante quatre 

item unes autres lettres de vidimus passees 
par devant tabellions 
royaulx faisant mention et contenant mot 
apres aultre les dessus 
dittes lettres passees par arrestz de la 
court de parlement de 
mismes dade d an et jour signees 
campions licquet collation 
faitte 
les quelles originalles lettres et vidimus 
sont mises en le laye 
des amortissemens 

la teneur des bulles en latin obtenues 
de pappe eugene en l an de 
grace mil quatre cens quarante et ung 
conme de mot apres autre 
s enssieut 

item le double de unes pareilles bulles 
en latin en las de soye 
conme les dis originalles bulles contenant 
de mot apres autre 
ainsi que les dis originalles ainsi signees 

la teneur d unes autres bulles obtenues 
du dit pape eugene 
seellees en ploncq pendant en las de 
fil de quennene en datte de 
l an mil yy conme la declaration 
s ensieut 

item unes lettres en latin en fourme de 
vidimus contenant la 
declaration mot apres autre les dittes 
bulles obtenues du dit 
pape eugene et pareillement les bulles 
obtenues du pape sixtus 
contenues cy apres mot apres autre les 
dittes lettres de 
vidimus 
en date de l an de grace mil quatre 
cens soixante dis noef 
les quelles lettres de vidimus sont en 
ung sacq apert en le laye 
des bulles 

item unes autres lettres en fourme de 
conmission obtenues de mes 
seigneurs de chapitre de l eglise nostre 
dame de tournay affin que 
au moyen d icelles on peuist faire 
preschier et publier les 
graces pardons et status de la ditte 
confrarie saint jaques 
donnés et confermés a tous confreres et 
consoers par les dis pape 
eugenius et sixtus les dittes lettres de 
conmission en la 
pareille datte de l an de grace mil 
quatre cens soixante dis noef 
ainsi signees brassart 

c est la teneur des bulles en latin 
obtenues du pape sixtus conme 
de mot apres autre s enssuit en l 
an de grace mil quatre cens 
soixante dis noef 

c est le teneur de le premiere bulle 
obtenue du pape eugenius 
translattee de lattin en franchois conme la 
declaration s 
enssuit 
la quelle translation est en ung tabliau 
en le capelle du dit 
hospital 

c est le teneur de la seconde bulle 
obtenue du pape syxtus 
quatrieme de ce nom translatee de latin 
en frachois et la quelle 
translation est aussi en ung tabliau 
pendant en le capelle dou 
dit hospital 

la teneur des ordonnances et status de 
la confrarie de 
mon seigneur saint jaque a recevoir ung 
nouveau confrere ou 
consoer en icelle confrarie et approuvez par 
mes seigneurs de 
chapitre de tournay selon les bulles 
obtenues du pape de ronme en l 
an mil yy soixante dix noef 
a l honneur du pere du filz et du 
saint esprit de la tres 
glorieuse vierge marie et de mon seigneur 
saint jaques le grant 
pour l exauchement de nostre mere sainte 
eglise et de la 
confrarie du dit saint jaques ordonnee en 
l ospital d icelui en 
ceste ville et cite de tournay empres la 
porte valenchenoise s 
ensievent les ordonnances et status qui 
sont a tenir et observer 
a tous ceulx et celles qui enteront en 
la ditte confrarie avoec 
certaines remoustrances de pluiseurs salutaire 
meritoires 
et 
pittoiables oeuvres qui journelment se font 
et excercent ou dit 
hospital pour le salut de tous confreres 
et consoers de la ditte 
confrarie 
premierement iceulx confreres et consoeurs sont 
participans a 
quatorse messes chescune sepmaine qui sont 
dittes et celebrees 
tant ou dit hospital conme en l eglise 
paroichial de saint jaques 
aux despens de la ditte confrarie 
item ont les dis confreres et consoers 
une grace especialle 
de l 
auctorite apostolique donnee des sains peres 
de ronme telz que 
eugenius et sixtus quatriemes de ce nom 
de povoir eslire 
confesseur ydoine ad ce toutes et 
quanteffois qu ilz en auront 
besoing pour les absoldre de tous cas 
reservés au saint siege 
apostolique et en l article de la mort 
plaine remission de tous 
pechies 
item se aucun ou aucune d iceulx 
confreres ou consoers fust ung 
ou pluiseurs estoit ou estoient en quelque 
dangier ou anuy le 
conchierge du dit hospital lui sur ce 
requis sera tenus de faire 
dire une messe du saint esperit aux 
despens de la ditte confrarie 
pour la personne ou personnes dessus dittes 
item est ordonné que pour chescun confrere 
ou consoer qui 
trespasseront de ce siecle seront celebrees 
vegilles et messe 
solemnelment ou dit hospital et aux despens 
d icelui hospital 
item est ordonné de donner chescune 
sepmaine aux povres confreres 
et consoers certaine portion d argent de 
bled ou de pain selong 
ce qu il apparra aux maistres du dit 
hospital de la povrete et 
necessite d iceulx povres 
item est ordonné que ou dit hospital 
seront receus et 
hostelés 
les povres menbres de dieu et especialment 
les pelerins passans 
toutes les nuys et depuis la nuit saint 
martin jusques aux grans 
pasques ensivant iceulx povres hostelez ont 
cescun ung pain 
pesant yy onches de bled de gollenee une 
pinte de hambours une 
escuielle de pottage de feves et une 
trenque de char de porcq ou 
ung herrencq selon ce que le jour le 
requiert et pour eulx 
chauffer ensemble ilz ont ung grant 
faissiel de laigne d estocq 
item est ordonné que les yy maistres ne 
porront recevoir honme ne 
fenme en la ditte confrarie s il n 
a fait faire le voyage de 
saint jaques en galisce a ses propres 
despens et de sa pure 
devotion sans constrainte fraulde ou deception 
aulcune selong le 
contenu en la seconde bulle obtenue du 
saint pere le pape sixtus 
quatrieme car s il estoit sceu en temps 
ad venir que aucun ou 
aucune ne l euist ainsi fait on ne 
les tenroit point pour 
confreres ou consoers et seroient pryvés de 
tous les biensfais du 
dit hospital et de bontez d icelle 
confrarie sans ce qu ilz 
puissent jamais riens recouvrer ne demander 
des despens qu ilz 
auroient fais ad cause de leur entree 
ne aultrement 
item est ordonné que celui ou celle qui 
voldra entrer en la ditte 
confrarie apres ce qu il aura leu ou 
oy la lecture des status et 
ordonnances des dis confrarie et hospital 
sera tenu de payer et 
payera promptement sur le camp et par 
effect en la main du 
conchierge et receveur du dit hospital en 
la veue de ung ou 
pluiseurs des dis maistres la sonme de 
soixante solz tournois 
trente quatre gros pour vingt solz tournois 
pour son entree ou 
fait tant au dit conchierge et receveur 
qu il se tiengne pour 
contens d icelui confrere ou consoer 
item doit jurer et promettre de donner 
et laissier son meilleur 
habit a icelle confrarie a prendre 
incontinant apres son trespas 
et s il advenoit que aucun confrere ou 
consoer encheist en la 
maladie de saint ladre ou entrast en 
religion ou en quelque mason 
d aumoisne en quelque lieu que ce soit 
ou fust ilz seront tenus 
en ce cas de payer cescun son meilleur 
habit avant qu ilz 
entrent 
es dis lieux d aumosne ou de religion 
item est ordonné que tous les confreres 
et consoers 
soient cescun 
an au jour saint jaques et saint 
christofle ou dit hospital du 
matin pour aller avoecq le candeille qui 
se porte le dit jour a l 
eglise paroissial de saint jaques et revenir 
au disner au dit 
hospital excepté lealle sonne sur paine de 
cincq solz yy deniers 
maille tournois qui en seroit defaillant 
item que iceulx confreres et consoers sont 
tenus de garder l 
onneur et prouffit de eulx meismes et 
de l ospital et de nonchier 
l un a l autre leur anuy et domage 
conme cescun vouldroit que on 
feist a lui et s il advenoit que 
aucun confrere ou consoer feist 
chose dont la ditte confrarie peuist avoir 
blanme ou donmage on 
le puet et doit pryver de tous les 
drois de la ditte confrarie 
sans riens recouvrer de tout ce qu il 
aroit payé a cause d 
icelle 
item sont tenus tous les confreres de 
venir a la semonce du 
varlet de la ditte confrarie tant pour 
les affaire d icelle et de 
l ospital conme pour estre a l 
enterrement des confreres et 
consoers trespassez excepté leal sonne et 
ligitisme excusation 
item est de tout temps ordonné que se 
aucun debat ou 
rancune 
advenoit entre les dis confreres ou 
consoers ce que a dieu ne 
plaise en cas qu il n y auroit 
plaie ouverte les dessus dis douse 
maistres en poront apointier et appaisier 
et ce que par eulx en 
sera ordonné sera plainement entretenu sur 
paine de estre pryvé d 
icelle compaignie et confrarie sauf les 
drois de justice 
item doibvent savoir tous confreres et 
consoers de la ditte 
confrarie et aussi toutes aultres personnes 
tant honmes conme 
fenmes qui sont entrez ou qui voldront 
entrer en la ditte 
confrarie que soubz umbre des indulgences et 
pardons d icelle ilz 
ne doibvent conmettre ne avoir intention de 
conmettre quelque 
criminel pechie exces ou delit en maniere 
quelconque et qui 
autrement en useroit il en mesuseroit et 
se decepvroit du salut 
de son ame en advertissant les dis 
confreres et consoers que par 
ce ilz ne sont point excusez qu ilz 
ne doibvent cescun an une 
fois du mains eulx representer par devant 
leur cure affin que ilz 
congnoisse ses parroichiens 
touls les quelz status et ordonnances 
furent le yy jour de 
mars l 
an de grace mil quatre cens soixante 
dis noef veus par venerables 
et discretz seigneurs mes seigneurs de 
chapitre de l eglise nostre 
dame de tournay le doyen d icelle absent 
et par eulx approuvez 
selon leur fourme et teneur conme cy 
dessus est faitte mention et 
icelles ordonnances et status signés de la 
main du clercq du dit 
chapitre conme des dis ordenances et status 
et de la ditte 
signature puet apparoir par le dessus dit 
cartulaire anchien 
en 
datte de l an mil trois cens chinquante 
ung qui est telle 
brassart 

sur le different meu en le confrarie mon 
seigneur saint jaque sur 
le election des douse maistres nouveaux le 
dimence yy jour du 
mois de juing l an de grace mil 
quatre cens trente trois au quel 
jour pluiseurs affaires touchans la ditte 
confrarie les 
confreres 
d icelle estoient appellez et venus du 
matin au dit hospital en 
la maniere acoustumee ou quel content les 
confreres de la ditte 
confrarie demourans lors en le paroice saint 
jehan disrent avoir 
en leur ditte paroice confreres en nombre 
competent pour d entre 
eulx estre esleus l un des dis douse 
maistres nouveaux conme es 
autres des autres paroices et disrent outre 
plus que iceuls douse 
maistres doibvent estre prins en cascune 
des dittes yy paroices 
de la ville ung selon l institution et 
ordonnance anchienne de la 
ditte confrarie ceulx de la paroice saint 
piere en eslisoient et 
vouloient eslire en leur paroice deux des 
maistres nouveaux et 
ainsi au moyen de ce ceulx de la 
paroice saint jehan n en avoient 
nul et en estoient deboutés contre raison 
a tort et sans cause 
requerrans sur ce estre pourveu dont le 
dit jour voiant le 
different entre les confreres des dis deux 
paroices fu ordonné et 
parlé de faire et eslire les douse 
maistres nouveaux en chescune 
paroice ung dont ceulx du dit saint 
piere ne furent point 
content 
et non content se partirent dou dit 
hospital sur quoy au 
lendemain jour saint piere yy jour du 
dit juing enssievant les yy 
maistres estans a celui jour manderent les 
confreres de la ditte 
paroice saint piere venir du matin au 
dit hospital et eulx venus 
expressement leur fu requis qu ilz 
desissent la cause de leur mal 
content et pour quoy ilz disoient avoir 
cause d eslire deux 
maistres en leur paroice les quelz 
respondirent a leur plaisir et 
voulente et pour ce que secondement ne 
peurent les dis 
confreres 
de saint piere estre content leur fut 
dit qu ilz y pensassent et 
que pour en estre du tout conlud et 
ordonné du dit different 
seroit faitte semonce generalle au dimence 
enssivant au quel jour 
qui fut le yy jour du mois de 
jullet l an dessus dit la ditte 
semonce faitte et les dis confreres 
assamblés du matin au dit 
hospital en tres grant nombre et la 
ditte matere par devant eulx 
remoustré et d entre eulx grandement 
traittie et debatue 
tellement que iceulx confreres de la ditte 
paroice saint piere et 
aussi ceulx des paroisses de saint jehan 
saint brixe et saint 
nicoloy aus quelz ce povoit aucunement 
touchier du tout se 
rapporterent plainement es autres leurs 
confreres des autres huit 
paroisses par les quelz de conmun assens 
fut d entre eulx dit et 
ordonné que veu les ordonnances anchiennes 
du dit hospital et 
tout ce qui y fasoit a considerer que 
de l election des yy 
maistres qui avoient esté fait le dimence 
precedent seroit 
nul et 
mis au neant et compté pour nul et 
que des lors et du jour en 
avant a tous jours les dis yy maistres 
seroient prins ung d 
iceulx en chescunne des yy paroices si 
avant que en chescunne des 
dittes paroices y aroit confreres pour ce 
faire et eslire et fut 
ordonné que ceulx de saint piere et de 
saint nicolay feroient 
leur election et tourniroient ensemble et 
les autres confreres 
des yy autres paroisses deux deux ensemble 
ainsi que par avant et 
feroient adies leur election le dimence 
prochain devant le jour 
saint jaques et saint christofle entendu 
touteffois que se a l 
election faire des dis yy maistres n y 
avoit presens 
aucuns des 
confreres de l une des paroices que tous 
les deux maistres 
soient 
eslus entre les presens sans nul prejudice 
et sans povoir estre 
es autres annees subsequentes imputez aux 
non comparans ne estre 
tourné a coustume et consequense et fu 
ceste ordonnance faitte et 
accordee par l acort et assens de tous 
les confreres de la ditte 
confrarie pour ce assanblés et passa en 
forche et vigheur de 
chose bien et deuement faitte et ordonnee 
sans appellation ne 
reclamation et conme telle fu escripte et 
enregistree es 
cartulaires et registres du dit hospital au 
conmandement et 
assens de tous les dessus dis confreres 
le dimence yy jour du dit 
mois de jullet ou dit an mil yy 
trente et trois 
