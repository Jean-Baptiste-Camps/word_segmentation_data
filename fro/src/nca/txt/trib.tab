que nul senblant de rien en face 
com ele aprisme son ami 
oiez com el l a devanci 
" sire tristan por deu le roi 
si grant pechie avez de moi 
qui me mandez a itel ore " 
or fait senblant con s ele plore 
mie 
mes en vie 
ceste asenblee 
s espee 
conme xxx 
par deu qui l air fist et la mer 
ne me mandez nule foiz mais 
je vos di bien tristan a fais 
certes je n i vendroie mie 
li rois pense que par folie 
sire tristan vos aie amé 
mais dex plevis ma loiaute 
qui sor mon cors mete flaele 
s onques fors cil qui m ot pucele 
out m amistie encor nul jor 
se li felon de cest enor 
por qui jadis vos conbatistes 
o le morhout quant l oceistes 
li font acroire ce me senble 
que nos amors jostent ensenble 
sire vos n en avez talent 
ne je par deu omnipotent 
n ai corage de druerie 
qui tort a nule vilanie 
mex voudroie que je fuse arse 
aval le vent la poudre esparse 
jor que je vive que amor 
aie o home qu o mon seignor 
et dex si ne m en croit il pas 
je puis dire de haut si bas 
sire mot dist voir salemon 
qui de forches traient larron 
ja pus n es amera nul jor 
se li felon de ceste enor 
parole 
a nos deusent il celer 
mot vos estut mal endurer 
de la plaie que vos preistes 
en la batalle que feistes 
o mon oncle je vos gari 
se vos m en eriez ami 
n ert pas mervelle par ma foi 
et il ont fait entendre au roi 
que vos m amez d amor vilaine 
si voient il deu et son reigne 
ja n ul verroient en la face 
tristran gardez en nule place 
ne me mandez por nule chose 
je ne seroie pas tant ose 
que je i osase venir 
trop demor ci n en quier mentir 
s or en savoit li rois un mot 
mon cors seret desmenbré tot 
et si seroit a mot grant tort 
bien sai qu il me dorroit la mort 
tristan certes li rois ne set 
que por lui par vos aie ameit 
por ce qu eres du parente 
vos avoie je en cherte 
je quidai jadis que ma mere 
amast mot les parenz mon pere 
et disoit ce que ja mollier 
n en avroit ja son seignor chier 
qui les parenz n en amereit 
certes bien sai que voir me diret 
sire mot t ai por lui amé 
et j en ai tot perdu son gre 
certes et il n en 
por qoi seroit tot suen li 
si home li ont fait acroire 
de nos tel chose qui n est voire 
sire tristan que volez dire 
mot est cortois li rois mi sire 
ja n u pensast nul jor par lui 
q en cest pense fuson andui 
mais len puet home desveier 
faire mal faire et bien laisier 
si a lon fait de mon seignor 
tristran vois m en trop i demor 
dame por amor deu merci 
mandai toi et or es ici 
entent un poi a ma proiere 
ja t ai je tant tenue chiere " 
quant out oi parler sa drue 
sout que s estoit aperceue 
deu en rent graces et merci 
or set que bien istront de ci 
" ahi yseut fille de roi 
franche cortoise en bone foi 
par plusors foiz vos ai mandee 
puisque chanbre me fu veee 
ne puis ne poi a vos parler 
dame or vos vuel merci crier 
qu il vos menbre de cest chaitif 
qui a traval et a duel vif 
qar j ai tel duel c onques le roi 
out mal pensé de vos vers moi 
qu il n i a el forsque je muere 
fort m est a cuer que je 
dame granz 
ne fai 
mon corage 
qu il fust si sage 
qu il n en creust pas losengier 
moi desor lui a esloignier 
li fel covert corneualeis 
or en sont lie et font gabois 
or voi je bien si con je quit 
qu il ne voudroient que o lui 
eust home de son linage 
mot m a pené son mariage 
dex por quoi est li rois si fol 
ainz me lairoie par le col 
pendre a un arbre q en ma vie 
o vos preise druerie 
il ne me lait sol escondire 
por ses felons vers moi s aire 
trop par fait mal qu il les en croit 
deceu l ont gote ne voit 
mot les vi ja taisant et muz 
quant li morhot fu ca venuz 
ou nen i out uns d eus tot sous 
qui osast prendre ses adous 
mot vi mon oncle iluec pensis 
mex vosist estre mort que vis 
por s onor croistre m en armai 
conbati m en si l en chacai 
ne deust pas mis oncles chiers 
de moi croire ses losengiers 
sovent en ai mon cuer irié 
pense il que n en ait pechie 
certes oil n i faudra mie 
por deu le fiz sainte marie 
dame ore li dites errant 
qu il face faire un feu ardant 
et je m en entrerai el re 
se ja un poil en ai bruslé 
de la haire qu avrai vestu 
si me laist tot ardoir u feu 
qar je sai bien n a de sa cort 
qui a batalle o moi s en tort 
dame por vostre grant franchise 
donc ne vos en est pitie prise 
dame je vos en cri merci 
tenez moi bien a mon ami 
qant je vinc ca a lui par mer 
com a seignor i vol torner 
par foi sire grant tort avez 
qui de tel chose a moi parlez 
que de vos le mete a raison 
et de s ire face pardon 
je ne vuel pas encor morir 
ne moi du tot en tot perir 
il vos mescroit de moi forment 
et j en tendrai le parlement 
donc seroie je trop hardie 
par foi tristran n en ferai mie 
ne vos n u me devez requerre 
tote sui sole en ceste terre 
il vos a fait chanbres veer 
por moi s il or m en ot parler 
bien me porroit tenir por fole 
par foi ja n en dirai parole 
et si vos dirai une rien 
si vuel que vos le saciés bien 
se il vos pardounot beau sire 
par deu son mautalent et s ire 
j en seroie joiose et lie 
s or savoit ceste chevauchie 
cel sai je bien que ja resort 
tristran n avreie contre mort 
vois m en imais ne prendrai some 
grant poor ai que aucun home 
ne vos ait ci veu venir 
s un mot en puet li rois oir 
que nos fuson ca asenblé 
il me feroit ardoir en re 
ne seret pas mervelle grant 
mis cors trenble poor ai grant 
de la poor qui or me prent 
vois m en trop sui ci longuement " 
iseut s en torne il la rapele 
" dame por deu qui en pucele 
prist por le pueple umanite 
conselliez moi par charite 
bien sai n i osez mais remaindre 
fors a vos ne sai a qui plaindre 
bien sai que mot me het li rois 
engagiez est tot mon hernois 
car le me faites delivrer 
si m en fuirai n i os ester 
bien sai que j ai si grant prooise 
par tote terre ou sol adoise 
bien sai que u monde n a cort 
s i vois li sires ne m avot 
et se onques point du suen oi 
yseut par cest mien chief le bloi 
ne l se voudroit avoir pensé 
mes oncles ainz un an passé 
por si grant d or com il est toz 
ne vos en qier mentir deus moz 
yseut por deu de moi pensez 
envers mon oste m aquitez 
par deu tristran mot me mervel 
qui me donez itel consel 
vos m alez porchacant mon mal 
icest consel n est pas loial 
vos savez bien la mescreance 
ou soit savoir ou set enfance 
par deu li sire glorios 
qui forma ciel et terre et nos 
se il en ot un mot parler 
que vos gages face aquiter 
trop par seroit aperte chose 
certes je ne suis pas si osse 
ne ce vos di por averte 
ce saciés vos de verite " 
atant s en est iseut tornee 
tristran l a plorant saluee 
sor le perron de marbre bis 
tristran s apuie ce m est vis 
demente soi a lui tot sol 
" ha dex beau sire saint evrol 
je ne pensai faire tel perte 
ne foir m en a tel poverte 
n en merre armes ne cheval 
ne conpaignon fors governal 
ha dex d ome desatorné 
petit fait om de lui cherte 
qant je serai en autre terre 
s oi chevalier parler de gerre 
ge n en oserai mot soner 
hom nu n a nul leu de parler 
or m estovra sofrir fortune 
trop m avra fait mal et rancune 
beaus oncles poi me deconnut 
qui de ta feme me mescrut 
onques n oi talent de tel rage 
petit savroit a mon corage 
li rois qui sus en l arbre estoit 
out l asenblee bien veue 
et la raison tote entendue 
de la pitie q au cor li prist 
qu il ne plorast ne s en tenist 
por nul avoir mout a grant duel 
mot het le nain de tintaguel 
" las " fait li rois " or ai veu 
qui li nains m a trop deceu 
en cest arbre me fist monter 
il ne me pout plus ahonter 
de mon nevo me fist entendre 
menconge por qoi ferai pendre 
por ce me fist metre en air 
de ma mollier faire hair 
ge l en crui et si fis que fous 
li gerredon l en sera sous 
se je le puis as poinz tenir 
par feu ferai son cors fenir 
par moi avra plus dure fin 
que ne fist faire costentin 
a segocon qu il escolla 
qant o sa feme le trova 
il l avoit coroné a rome 
et la servoient maint prodome 
il la tint chiere et honora 
en lie mesfist puis en plora 
tristran s en ert pieca alez 
li rois de l arbre est devalez 
en son cuer dit or croit sa feme 
et mescroit les barons du reigne 
que li faisoient chose acroire 
que il set bien que n est pas voire 
et qu il a prové a menconge 
or ne laira qu au nain ne donge 
o s espee si sa merite 
par lui n iert mais traison dite 
ne jamais jor ne mescroira 
tristran d iseut ainz lor laira 
la chanbre tot a lor voloir 
" or puis je bien enfin savoir 
se feust voir ceste asenblee 
ne feust pas issi finee 
s il s amasent de fol amor 
ci avoient asez leisor 
bien les veise entrebaisier 
g es ai oi si gramoier 
or sai je bien n en ont corage 
por qoi cro je si fort outrage 
ce poise moi si m en repent 
mot est fous qui croit tote gent 
bien deuse ainz avoir prové 
de ces deus genz la verite 
que je euse fol espoir 
buen virent aprimier cest soir 
au parlement ai tant apris 
jamais jor n en serai pensis 
par matinet sera paiez 
tristran o moi s avra congiez 
d estre a ma chanbre a son plesir 
or est remes li suen fuirs 
qu il voloit faire le matin " 
oiez du nain bocu frocin 
fors estoit si gardoit en l er 
vit orient et lucifer 
des estoiles le cors savoit 
les set planestres devisoit 
il savoit bien que ert a estre 
qant il oiet un enfant nestre 
les poinz contot toz de sa vie 
li nains frocins plains de voisdie 
mot se penout de cel decoivre 
qui de l ame le feroit soivre 
as estoiles choisist l asente 
de mautalent rogist et enfle 
bien set li rois fort le menace 
ne laira pas qu il n u desface 
mot est li nain nerci et pales 
mot tost s en vet fuiant vers gales 
li rois vet mot le nain querant 
n u puet trover s en a duel grant 
yseut est en sa chanbre entree 
brengain la vit descoloree 
bien sout que ele avoit oi 
tel rien dont out le cuer marri 
qui si muoit et palisoit 
ele respont " bele magistre 
bien doi estre pensive et tristre 
brengain ne vos vel pas mentir 
ne sai qui hui nos vout trair 
mais li rois marc estoit en l arbre 
ou li perrons estait de marbre 
je vi son onbre en la fontaine 
dex me fist parler premeraine 
onques de ce que je i quis 
n i out mot dit ce vos plevis 
mais mervellos conplaignement 
et mervellos gemissement 
ge l blasme que il me mandot 
et il autretant me priout 
que l acordase a mon seignor 
qui a grant tort ert a error 
vers lui de moi et je li dis 
que grant folie avoit requis 
que je a lui mais ne vendroie 
ne ja au roi ne parleroie 
ne sai que je plus racontasse 
conplainz i out une grant masse 
onques li rois ne s apercut 
ne mon estre ne desconnut 
partie me sui du tripot " 
quant l ot brengain mot s en esjot 
" iseut ma dame grant merci 
nos a dex fait qui ne menti 
qant il vos a fait desevrer 
du parlement sanz plus outrer 
que li rois n a chose veue 
qui ne puise estr en bien tenue 
granz miracles vos a fait dex 
il est verais peres et tex 
qu il n a cure de faire mal 
a ceus qui sont buen et loial " 
tristran ravoit tot raconté 
a son mestre com out ouvré 
qant conter l ot deu en mercie 
que plus n i out fait o s amie 
ne pout son nain trover li rois 
dex tant ert a tristran sordois 
a sa chanbre li rois en vient 
iseut le voit qui mot le crient 
" sire por deu dont venez vos 
avez besoin qui venez sous 
roine ainz vien a vos parler 
et une chose demander 
si ne me celez pas le voir 
qar la verte en vuel savoir 
sire onques jor ne vos menti 
se la mort doi recevoir ci 
s en dirai je le voir du tot 
ja n i avra menti d un mot 
dame veis puis mon nevo 
sire le voir vos en desno 
ne croiras pas que voir en die 
mais je l dirai sanz tricherie 
ge l vi et pus parlai a lui 
o ton nevo soz cel pin fui 
or m en oci roi se tu veus 
certes ge l vi ce est grant deus 
qar tu penses que j aim tristrain 
par puterie et par anjen 
si ai tel duel que moi n en chaut 
se tu me fais prendre un mal saut 
sire merci a celle foiz 
je t ai voir dit si ne m en croiz 
einz croiz parole fole et vaine 
ma bone foi me fera saine 
tristran tes nies vint soz cel pin 
qui est laienz en cel jardin 
si me manda qu alasse a lui 
ne me dist rien mais je li dui 
anor faire non trop frarine 
par lui sui je de vos roine 
certes ne fusent li cuvert 
qui vos dient ce qui ja n iert 
volantiers li feise anor 
sire j os tien por mon seignor 
et il est vostre nies c oi dire 
por vos l ai je tant amé sire 
mais li felon li losengier 
qui l vuelent de cort esloignier 
te font acroire la menconge 
tristran s en vet dex lor en doinge 
male vergoigne recevoir 
a ton nevo parlai er soir 
mot se conplaint com angoisos 
sire que l acordasse a vos 
ge li dis ce qu il s en alast 
nule foiz mais ne me mandast 
qar je a lui mais ne vendroie 
ne je a vos n en parleroie 
sire de rien ne m en creirez 
il n i ot plus se vos volez 
ociez moi mes c iert a tort 
tristran s en vet por le descort 
bien sai que outre la mer passe 
dist moi que l ostel aquitasse 
ne l vol de rien nule aquiter 
ne longuement a lui parler 
sire or t ai dit le voir sanz falle 
se je te ment le chief me talle 
ce saciez sire sanz doutance 
je li feise l aquitance 
se je osase volentiers 
ne sol quatre besanz entiers 
ne li vol metre en s aumosniere 
por ta mesnie noveliere 
povre s en vet dex le conduie 
par grant pechie li donez fuie 
il n ira ja en cel pais 
dex ne li soit verais amis " 
li rois sout bien qu el ot voir dit 
les paroles totes oit 
acole la cent foiz la besse 
el plore il dit qu ele se tese 
ja n es mescrerra mais nul jor 
por dit de nul losengeor 
allent et viengent a lor buens 
li avoirs tristran ert mes suens 
et li suens avoirs ert tristrans 
n en crerra mais corneualans 
or dit li rois a la roine 
comme le felon nain frocine 
out anoncié le parlement 
et com el pin plus hautement 
le fist monter por eus voier 
a lor asenblement le soir 
" sire estiez vos donc el pin 
oil dame par saint martin 
onques n i ot parole dite 
ge n oise grant ne petite 
qant j oi a tristran retraire 
la batalle que li fis faire 
pitie en oi petit falli 
que de l arbre jus ne chai 
et qant je vos oi retraire 
le mal q en mer li estut traire 
de la serpent dont le garistes 
et les grans biens que li feistes 
et quant il vos requist quitance 
de ses gages si oi pesance 
ne li vosistes aquiter 
ne l un de vos de l autre abiter 
pitie m en prist an l arbre sus 
souef m en ris si n en fis plus 
sire ce m est mot buen forment 
or savez bien certainement 
mot avion bele loisor 
se il m amast de fole amor 
asez en veisiez senblant 
ainz par ma foi ne tant ne quant 
ne veistes qu il m aprismast 
ne mespreist ne me baisast 
bien senble ce chose certaine 
ne m amot pas d amor vilaine 
sire s or ne nos veisiez 
certes ne nos en creisiez 
par deu je non " li rois respont 
" brengain que dex anor te donst 
por mon nevo va a l ostel 
et se il dit ou un ou el 
ou n i velle venir por toi 
di je li mant qu il vienge a moi " 
brengain li dit " sire il me het 
si est a grant tort dex le set 
dit par moi est meslez o voz 
la mort me veut tot a estros 
g irai por vos le laisera 
bien tost que ne me tochera 
sire por deu acordez m i 
quant il sera venu ici " 
oiez que dit la tricherresse 
mot fist que bone lecherresse 
lores gaboit a esscient 
et se plaignoit de mal talent 
" rois por li vois " ce dist brengain 
" acordez m i si ferez bien " 
li rois respont " g i metrai paine 
va tost poroc et ca l amaine " 
yseut s en rist et li rois plus 
brengain s en ist les sauz par l us 
tristran estoit a la paroi 
bien les oiet parler au roi 
brengain a par les braz saisie 
acole la deu en mercie 
d or en avant avra loisir 
d estre o yseut a son plaisir 
brengain mist tristran a raison 
" sire laienz en sa maison 
a li rois grant raison tenue 
de toi et de ta chiere drue 
pardoné t a son mautalent 
or het ceus qui te vont meslant 
proie m a que vienge a toi 
ge ai dit que ire as vers moi 
fai grant senblant de toi proier 
n i venir mie de legier 
se li rois fait de moi proiere 
fai par senblant mauvese chiere " 
tristran l acole si la beise 
liez est que ore ra son esse 
a la chanbre painte s en vont 
la ou li rois et yseut sont 
tristan est en la chanbre entrez 
" nies " fait li rois " avant venez 
ton mautalent quite a brengain 
et je te pardorrai le mien 
oncle chiers sire or m entendez 
legirement vos defendez 
vers moi qui ce m avez mis sure 
dont li mien cor el ventre pleure 
si grant desroi tel felonie 
dannez seroie et el honie 
ainz n u pensames dex le set 
or savez bien que cil vos het 
qui te fet croire tel mervelle 
d or en avant meux te conselle 
ne porte ire a la roine 
n a moi qui sui de vostre orine 
non ferai je beaus nies par foi " 
acordez est tristran au roi 
li rois li a doné congie 
d estre a la chanbre es le vos lie 
tristran vait a la chanbre et vient 
nule cure li rois n en tient 
ha dex qui puet amor tenir 
un an ou deus sanz descovrir 
car amors ne se puet celer 
sovent cline l un vers son per 
sovent vienent a parlement 
et a celé et voiant gent 
par tot ne puent aise atendre 
maint parlement lor estuet prendre 
a la cort avoit trois barons 
ainz ne veistes plus felons 
par soirement s estoient pris 
que se li rois de son pais 
n en faisot son nevo partir 
il n u voudroient mais soufrir 
a lor chasteaus sus s en trairoient 
et au roi marc gerre feroient 
qar en un gardin soz une ente 
virent l autrier yseut la gente 
ovoc tristran en tel endroit 
que nus hon consentir ne doit 
et plusors foiz les ont veuz 
el lit roi marc gesir toz nus 
quar quant li rois en vet el bois 
et tristran dit " sire g en vois " 
puis se ramaint entre en la chanbre 
iluec grant piece sont ensenble 
" nos li diromes nos meismes 
alon au ro et si li dimes 
ou il nous aint ou il nos hast 
nos volon son nevo en chast " 
tuit ensenble ont ce consel pris 
li roi marc ont a raison mis 
a une part ont le roi trait 
" sire " font il " malement vet 
tes nies s entraiment et yseut 
savoir le puet qui c onques veut 
et nos n u volon mais sofrir " 
li rois l entent fist un sospir 
son chief abesse vers la terre 
ne set qu il die sovent erre 
" rois " ce dient li troi felon 
" par foi mais n u consentiron 
qar bien savon de verite 
que tu consenz lor cruaute 
et tu sez bien ceste mervelle 
q en feras tu or t en conselle 
se ton nevo n ostes de cort 
si que jamais n en i retort 
ne nos tenron a vos jamez 
si ne vos tendron nule pez 
de nos voisins feron partir 
de cort que ne l poon soufrir 
or t aron tost cest geu parti 
tote ta volente nos di 
seignor vos estes mi fael 
si m ait dex mot me mervel 
que mes nies ma vergonde ait quise 
mais servi m a d estrange guise 
conseliez m en ge l vos requier 
vos me devez bien consellier 
que servise perdre ne vuel 
vos savez bien n ai son d orguel 
sire or mandez le nain devin 
certes il set de maint latin 
si en soit ja li consel pris 
mandez le nain puis soit asis " 
et il i est mot tost venuz 
dehez ait il conme bocuz 
li un des barons l en acole 
li rois li mostre sa parole 
ha or oiez qel traison 
et con faite seducion 
a dit au roi cil nain frocin 
dehe aient tuit cil devin 
qui porpensa tel felonie 
con fist cist nain qui dex maudie 
" di ton nevo q au roi artur 
a carduel qui est clos de mur 
covienge qu il aut par matin 
un brief escrit an parchemin 
a artur toz les galoz 
bien seelé a cire aclox 
rois tristran gist devant ton lit 
anevoies en ceste nuit 
sai que voudra a lui parler 
por ceu que devra la aler 
rois de la chanbre is a prinsome 
deu te jur et la loi de rome 
se tristran l aime folement 
a lui vendra a parlement 
et s il i vient et ge n ul sai 
se tu n u voiz si me desfai 
et tuit ti home outreement 
prové seront sanz soirement 
rois or m en laise covenir 
et a ma volente sortir 
et se li cole l envoier 
desiqu a l ore du cochier " 
li rois respont " amis c ert fait " 
departent soi chascun s en vait 
mot fu li nain de grant voidie 
mot par fist rede felonie 
cil en entra chies un pestor 
quatre derees prist de flor 
puis la lia a son gueron 
qui pensast mais tel traison 
la nuit qant ot li rois mengié 
par la sale furent couchié 
tristran ala le roi couchier 
" beaus nies " fait il " je vos requier 
ma volente faites ge l vuel 
au roi artus jusqu a carduel 
vos covendra a chevauchier 
cel brief li faites desploier 
nies de ma part le saluez 
o lui c un jor ne sejornez " 
du mesage ot tristran parler 
au roi respont de lui porter 
" rois ge irai bien par matin 
o vos ainzque la nuit ait fin " 
tristran fu mis en grant esfroi 
entre son lit et cel au roi 
avoit bien le lonc d une lance 
trop out tristran fole atenance 
en son cuer dist qu il parleroit 
a la roine s il pooit 
qant ses oncles ert endormiz 
dex quel pechie trop ert hardiz 
li nains la nuit en la chanbre ert 
oiez conment cele nuit sert 
entre deus liez la flor respant 
que li pas allent paraisant 
se l un a l autre la nuit vient 
la flor la forme des pas tient 
tristran vit le nain besuchier 
et la farine esparpellier 
porpensa soi que ce devoit 
qar si servir pas ne soloit 
pus dist " bien tost a ceste place 
espandroit flor por nostre trace 
veer se l un a l autre iroit 
qui iroit or que fous feroit 
bien verra mais se or i vois " 
le jor devant tristran el bois 
en la janbe nafrez estoit 
d un grant sengler mot se doloit 
la plaie mot avoit saignié 
desliez ert par son pechie 
tristran ne dormoit pas ce quit 
et li rois live a mienuit 
fors de la chanbre en est issuz 
o lui ala li nain bocuz 
dedenz la chanbre n out clartez 
cirge ne lampe alumez 
tristran se fu sus piez levez 
dex por qoi fut or escoutez 
les piez a joinz esme si saut 
el lit le roi chai de haut 
sa plaie escrive forment saine 
le sanc qui nn ist les dras ensaigne 
la plaie saigne ne la sent 
qar trop a son delit entent 
en plusors leus li sanc aune 
li nains defors est a la lune 
bien vit josté erent ensenble 
li dui amant de joie en trenble 
et dist au roi " se n es puez prendre 
ensenble va si me fai pendre " 
iluec furent li troi felon 
par qui fu ceste traison 
porpensee priveement 
li rois s en vient tristran l entent 
live du lit tot esfroiz 
errant s en rest mot tost salliz 
au tresallir que tristran fait 
li sans decent malement vait 
de la plaie sor la farine 
ha dex qel duel que la roine 
n avot les dras du lit ostez 
ne fust la nuit nus d eus provez 
se ele s en fust apensee 
mot eust bien s anor tensee 
mot grant miracle deus i out 
qui s garanti si con li plot 
li ros a la chanbre revient 
li nain que la chandele tient 
vient avoc lui tristran faisoit 
senblant conme se il dormoit 
quar il ronfloit forment du nes 
seus en la chanbre fu remes 
fors tantque a ses pies gesoit 
pirinis qui ne s esmovoit 
et la roine an son lit jut 
sor la flor chauz li sanc parut 
li rois choisi el lit le sanc 
vermel en furent li drap blanc 
et sor la flor en pert la trace 
du saut li rois tristran menace 
li troi baron sont en la chanbre 
tristran par ire an son lit prenent 
cuelli l orent cil en haine 
por sa prooise et la roine 
laidisent la mot la menacent 
ne lairont justise n en facent 
voient la janbe qui li saine 
" trop par a ci veraie enseigne 
provez estes " ce dist li rois 
" vostre escondit n i vaut un pois 
certes tristran demain ce quit 
soiez certains d estre destruit " 
il li crie " sire merci 
por deu qui pasion soufri 
sire de nos pitie vos prenge " 
li fel dient " sire or te venge 
beaus oncles de moi ne me chaut 
bien sai venuz sui a mau saut 
ne fust por vos a corocier 
cist plez fust ja venduz mot chier 
ja por lor eulz ne le pensasent 
que ja de lor mains m atochasent 
mais envers vos n en ai je rien 
or tort a mal ou tort a bien 
de moi ferez vostre plesir 
et je sui prest de vos soufrir 
sire por deu de la roine 
aiez pitie " tristran l encline 
" qar il n a home en ta meson 
se disoit ceste traison 
que pris euse druerie 
o la roine par folie 
ne m en trovast en chanp armé 
sire merci de li por de " 
li troi qui an la chanbre sont 
tristran ont pris et lié l ont 
et liee ront la roine 
mot est torné a grant haine 
ja se tristran ice seust 
que escondire n ul leust 
mex se laisast vif depecier 
que lui ne lie soufrist lier 
mais en deu tant fort se fiot 
que bien savoit et bien quidoit 
s a escondit peust venir 
nus nen osast armes saisir 
encontre lui lever ne prendre 
bien se quidoit par chanp defendre 
por ce ne vout envers le roi 
mesfaire soi por nul desroi 
qar s il seust ce que en fut 
et ce qui avenir lor dut 
il les eust tuez toz trois 
ja ne les gardast li rois 
ha dex por qoi ne les ocist 
a mellor plait asez venist 
li criz live par la cite 
qu endui sont ensenble trové 
tristran et la roine iseut 
et que li rois destruire eus veut 
pleurent li grant e li petit 
sovent l un d eus a l autre dit 
" a las tant avon a plorer 
ahi tristran tant par es ber 
qel damage qu en traison 
vos ont fait prendre cil gloton 
ha roine franche honoree 
en qel terre sera mais nee 
fille de roi qui ton cors valle 
ha nains c a fait ta devinalle 
ja ne voie deu en la face 
qui trovera le nain en place 
qui n u ferra d un glaive el cors 
ahi tristran si grant dolors 
sera de vos beaus chiers amis 
qant si seroiz a destroit mis 
ha las quel duel de vostre mort 
qant le morhout prist ja ci port 
qui ca venoit por nos enfanz 
nos barons fist si tost taisanz 
que onques n ot un si hardi 
qui s en osast armer vers lui 
vos enpreistes la batalle 
por nos trestoz de cornoualle 
et oceistes le morhout 
il vos navra d un javelot 
sire dont tu deus morir 
ja ne devrion consentir 
que vostre cors fust ci destruit " 
live la noise et li bruit 
tuit en corent droit au pales 
li rois fu mot fel et engres 
n i ot baron tant fort ne fier 
qui ost le roi mot araisnier 
qu i li pardonast cel mesfait 
or vient li jor la nuit s en vait 
li rois conmande espines querre 
et une fosse faire en terre 
li rois tranchanz de maintenant 
par tot fait querre les sarmenz 
et assenbler o les espines 
aubes et noires o racines 
ja estoit bien prime de jor 
li banz crierent par l enor 
qui tuit en allent a la cort 
cil qui plus puet plus tost acort 
asenblé sont corneualeis 
grant fu la noise et li tabois 
n i a celui ne face duel 
forsque li nains de tintajol 
li rois lor a dit et monstré 
qu il veut faire dedenz un re 
ardoir son nevo et sa feme 
tuit s escrient la gent du reigne 
" rois trop feriez lai pechie 
s il n estoient primes jugié 
puis les destrui sire merci " 
li rois par ire respondi 
" par cel seignor qui fist le mont 
totes les choses qui i sont 
por estre moi desherité 
ne lairoie n es arde en re 
se j en sui araisnié jamais 
laisiez m en tot ester en pais " 
le feu conmande a alumer 
et son nevo a amener 
ardoir le veut premierement 
or vont por lui li rois l atent 
lors l en ameinent par les mains 
par deu trop firent que vilains 
tant ploroit mais rien ne li monte 
fors l en ameinent a grant honte 
yseut plore par poi n enrage 
" tristran " fet ele " quel damage 
qu a si grant honte estes liez 
qui m oceist si garisiez 
ce fust grant joie beaus amis 
encore en fust vengement pris 
oez seignors de damlede 
comment il est plains de pite 
ne vieat pas mort de pecheor 
receu out le cri le plor 
que faisoient la povre gent 
por ceus qui eirent a torment 
sor la voie par ont il vont 
une chapele est sor un mont 
u coin d une roche est asise 
sor mer ert faite devers bise 
la part que len claime chancel 
fu asise sor un moncel 
outre n out rien fors la falise 
cil mont est plain de pierre alise 
s uns escureus de lui sausist 
si fust il mort ja n en garist 
en la dube out une verrine 
que un sainz i fist porperine 
tristran ses meneors apele 
" seignors vez ci une chapele 
por deu quar m i laisiez entrer 
pres est mes termes de finer 
preerai deu qu il merci ait 
de moi quar trop li ai forfait 
seignors n i a que ceste entree 
a chacun voi tenir s espee 
vos savez bien ne pus issir 
par vos m en estuet revertir 
et quant je de proié avrai 
a vos eisinc lors revendrai " 
or l a l un d eus dit a son per 
" bien le poon laisier aler " 
les lians sachent il entre enz 
tristran ne vait pas conme lenz 
tries l autel vint a la fenestre 
a soi l en traist a sa main destre 
par l overture s en saut hors 
mex veut sallir que ja ses cors 
soit ars voiant tel aunee 
seignors une grant pierre lee 
out u mileu de cel rochier 
tristran i saut mot de legier 
li vens le fiert entre les dras 
qui l defent qu il ne chie a tas 
encor claiment corneualan 
cele pierre le saut tristran 
la chapele ert plaine de pueple 
tristran saut sus l araine ert moble 
toz a genoz chiet en la glise 
cil l atendent defors l iglise 
mais por noient tristran s en vet 
bele merci dex li a fait 
la riviere granz sauz s en fuit 
mot par ot bien le feu qui bruit 
n a corage que il retort 
ne puet plus corre que il cort 
mais or oiez de governal 
espee cainte sor cheval 
de la cite s en est issuz 
bien set se il fust conseuz 
li rois l arsist por son seignor 
fuiant s en vait por la poor 
mot ot li mestre tristran chier 
qant il son brant ne vout laisier 
ancois le prist la ou estoit 
avoc le suen l en aportoit 
tristran son mestre aperceut 
ahucha le bien le connut 
et il i est venuz a hait 
qant il le vit grant joie en fait 
" maistre ja m a dex fait merci 
eschapé sui et or sui ci 
ha las dolent et moi que chaut 
qant n ai yseut rien ne me vaut 
dolent le saut que orainz fis 
que dut ice que ne m ocis 
ce me peust estre mot tart 
eschapé sui yseut len t art 
certes por noient eschapai 
en l art por moi por li morrai " 
dist governal " por deu beau sire 
confortez vos n acuelliez ire 
veez ci un espes buison 
clos a fosse tot environ 
sire meton nos la dedenz 
par ci trespasse maintes genz 
asez orras d iseut novele 
et se en l art jamais en cele 
ne montez vos se vos briment 
n en prenez enpres vengement 
vos en avrez mot bone aie 
ja par jesu le fiz marie 
ne gerrai mais dedenz maison 
tresque li troi felon larron 
par quoi st destruite yseut ta drue 
en avront la mort receue 
s or estiez beau sire ocis 
que vengement n en fust ainz pris 
jamais nul jor n avroie joie " 
