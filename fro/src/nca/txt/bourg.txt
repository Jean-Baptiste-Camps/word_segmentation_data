beau soignor et vos dames faites que lon vos ohie 
que dex doint a vos armes de paradiz la joie 
si je sa aucun bien que je dire ne doie 
a vos ne toiche mie quex poicherres que soie 
j a apris a escole sou sa por escriture 
de deu heit la parole cilz qui de deu n ai cure 
mez ciz qui de deu est et qui aime droiture 
mont hi a lou cuer preu si antant a mesure 
or escoutez signor qui damedeu amez 
que les poines d enfer et les delors dotez 
je vos ferai antandre se hoir lou voulez 
comant pechierres hons est an anfer penez 
des grans poignes d anfer vos dira je partie 
a garant l escriture si n an mantira mie 
commant pecherres hons les dessert an sa vie 
qui deu ne vet amer ains maint an fole vie 
soignour desus cet arc est zz cielz conpassez 
de lune et de solot et d estoiles formez 
por cui trestoz li mons est hui anluminez 
soz celui est zz autre qui est dex apalez 
an apres est li ciez ou est la maetez 
ou li fiz deu maint qui de virge fut nez 
qui les pecheors fut an la croix penez 
que deaubles avoit trestoz anprisonez 
ainz ne fu hons mortez qui tot ice veist 
fors l apostre sain pou qui tot lou mont oist 
cil vit jusque au tier ciel la ou est jhesu crizt 
por sain michie l arcange que jhesus li tramist 
icele grant autoce que glore est appalee 
por cuer de crestien ne pest estre pansee 
por lotre de nul cler ne pet estre provee 
benoite sera l arme que laissus ert tornee 
icele grant autauce vit sains pau resplandir 
ne lou pet reconter quant il n ost lou lesir 
que nostre sire dex ne li vot consantir 
ne li hons n est pas dignes qui doive ce oir 
soignors or vos dira ce que vos hai promis 
con grant sont li tormant ou delorous pahis 
la ou cil pecheor seront ansamble mis 
qui ne veulent amer ne de ne ses amis 
sains pou fut an anfer aincoizque il transist 
quar sains michie l arcange l i mena et conduist 
dex vot que il cogneust les poignes et veist 
d enfer et de mal fere ce chateist 
or orrez ja parler de l anfernal delor 
a garant traons sain pou nostre doctor 
commant sont tormanté li mavais poicheor 
que por la vainne gloire laissent lor creator 
an l abime d anfer hai zz harbre planté 
dont li seges desor sont charbon anbrasé 
les brainches sont de feu li rain sont anflamé 
des broiches sont li rain antor anvironné 
plus ardant et plus apre que charbons alumé 
illuc vit sain pou poicheors cruciez 
les zz pandre por mains les autres por les piez 
por les brainches desus anbroichiez anfichiez 
les autres por les dois panduz por lor pechiez 
sains pou hai regardé par la senestre part 
si vit une fornoise de feu qui tos tans art 
la flame por yy leus les devise et depart 
or prions damedeu lou roi que nos an gart 
de prisom au deauble et nos trahe a sa part 
soignours an l apre fornoise habitent yy delors 
yy diable l atisent c est lor maistre labours 
et yy flames en issent de diverses colours 
de chascune des flames issent yy grans ardouz 
anviron la fornoise hai yy cruex tormant 
ou pecheors sont mis mortel cruciaumant 
yy deauble les gardent au trainchant feremant 
quant ont l arme saisie si la getent dedans 
set plaies les apele la divine escriture 
la premere est de noix et destroinant froidure 
la tierce est de feu et de mervoilouse ardure 
la quarte est de sanc angousoz sens mesure 
la quinte des yy plaies et crual sarpent 
et la siste de foudres et d avenimemant 
la septainne de paors et d epaontemant 
or vos an gart dex qui fit lou formemant 
quant icil yy deauble hont une arme saisie 
por ices yy tormans chascuns a soi la guie 
li zz la lance a l autre ja ne sera guerpie 
de queque part qu ele aile deauble l ont saisie 
lor vient a la chaitive zz delorouz essaut 
qui por ses grans pechiez sofrera si grant mal 
en anfer hai une roe male 
que ou tormant plunge et avole 
de quoi feuz d anfer de desoz 
les las les orgoillors les glos 
qui an cele roe sont mis 
la roe briemant vos devis 
si conme sain pou nos reconte 
qui sait que cele roe monte 
mont est pesans et anvoisouse 
et grans et griez et perilose 
a ces qui tormanté seront 
et droite deserte iront 
tote est conpassee por art 
et de totes trainche et art 
ansint escorche et art et cuit 
qanque elle atant et aconcut 
yy goules ai soz cele roe 
an ces goules s enbat et noe 
et parmi eas sa voie torne 
mont est chascune grans et lee 
an l une ai glace et jalee 
si froide si cruel si pesme 
que nul mostre n i pet esme 
et an l autre ai metaux boillanz 
et la tierce si mau olans 
que tote la roe en salit 
de la puor qui de li ist 
tuit cil qui murent an pechie 
sunt a cele roe ataichié 
et plurent por les tormans 
de totes manieres dedans 
ilcil qui ont tel 
por ce qu il orent a bandon 
les biens dou monde et il morirent 
que deu ne povres ne connurent 
et selonc ce que mespris hont 
plus et mains tormanté i sont 
mont hi a tormanz sanz mesure 
mervoille est conmant nunz il dure 
mais oncor hont il une poinne 
que plus les grive et plus les poinne 
que totes ces choses ne font 
ce est li duel qui toz les font 
de ce qu i voient paradis 
et la grant joie ou cil sont mis 
qui an cest monde deu servirent 
par coi la joie desservirent 
je vos ai conté briement 
la dolor et lou dannement 
ne vos anuit il mie mes paroles oir 
n i a celui de vos ne convigne morir 
la boiche et lou palaix et la langue porrir 
richece ne beaute ne vos porra garir 
don ne veistes vos morir vos ansessous 
li quel vos hont laissié et terres et honours 
ne savez ou il sont s ont mestier de secors 
dex gart nos et vos des anfernaus delours 
tuit an irons apres ja n an ert trestorné 
mont por pet estre lies qui maint en cherite 
qui main an cherite il maint an damede 
et dex est an celui qui maint an cherite 
or prions damede qui an la crois fut mis 
premeremant nos et puis ses amis 
que il oit merci des mors et aussimant des vis 
que an anfer ne soient mauvaisemant assis 
sain pou et saint michiez sont an anfer antré 
si hont de devant hos zz tormant esgardé 
sain pou s en arestist quant il l out avisé 
de la poor qu i ot reclama damede 
" marci beas sire peres qui mains en trinite 
garde m arme et mon cors de ceste tempeste " 
sain michie regarde lou vit espaonté 
de la maim lou soigna si l a aseguré 
li tormant don saint pou ot la paor si grant 
vos sai je bien conter lui an trais a garant 
ce est une grant roe de nor feu tot ardant 
mil toises hai de lonc et de large autretant 
la roe est de feu menuemant tornant 
estanceles an volent menuemant sailant 
roiges indes et noires mont aspremant cuianz 
de la menor porroit ardor uns aymant 
c est plus dure qui pet estre trovee 
la pierre d aymant est ce apalee 
mas s ere ou feu d anfer ja n i avroit duree 
l arme qui la ira mont est malauree 
quant saint michie li anges hot saint pou tot mostré 
an zz petit momant l a ou soi tranporté 
paradis li mostra lou regne damede 
ou li bon seront mis a grant bienaurte 
soignour de paradis ne vos sai reconter 
tant ert grans la joie com dex voudra doner 
a ces c ou serviront et lou voudront amer 
or prions damedeu qui tot pet governer 
tel chose nos lai dire por quoi puissains monter 
laissus an cele joie qui tot tans doit durer 
frainche gent douce et debonaire 
zz pou vos veuz prier de faire 
pais por oir raison certene 
jhesu cris qui vit et qui regne 
conme sires com rois conme dex 
li nostre pere droiturex 
rois dou ciel et des arcanges 
rois des apostres et des anges 
rois desus tote creature 
fiz de virge nate et pure 
la saintime pucele monde 
li grans sires de tot lou monde 
qi sus tote rien ai puissance 
vos gart de tort et d acusance 
et d anconbrier et de contraire 
et nos doint a si bon chie traire 
c a tex ovres puissains amordre 
qui soaint a rahonplir l ordre 
laissus an la gloire celestre 
por devers la partie destre 
dou roi qui pas n ainme boidie 
signor ne cuidez que je die 
chifles ne gas d avau la vile 
ains vos di selonc l avangile 
qui dit an fine verite 
que hons qui vient an charite 
qu i vient an deu et dex an lui 
dex est toz jors avec celui 
qui vit et se tient natemant 
an bonne foi onestemant 
ansinc com li lois lou conmande 
mas ne cuidez que je vos mante 
a devisier la conmandise 
la loi les poins de sainte eglise 
a piece achivé ne l avroie 
ou estre puet que ne savroie 
ceu ne m an veis 
mas je vos veis an romant motre 
zz essample beal a oir 
dun tuit iciz porront joir 
qui hi panseront de fin cuer 
car toz mal an metrons defuer 
orguel avarice et anvie 
mont an amanderont lor vie 
et vers deu et vers nostre dame 
prou hi avre a cors e arme 
nos an avons bien tuit metier 
or oez que je veus traitier 
et de quoi vos fais mancion 
d une ante esirent dui ciun 
l ante ceu fut zz chivaliers 
mas ne sere ja anparliers 
de dire quex hons il estoit 
masc a bien faire s afaitoit 
sa moiliers hot de li yy fiz 
beas valos saiges et soitiz 
ceu furent li ciun de l ante 
norri furent an lor jovante 
aise et furent chier yy 
atant que zz jors fu avenuz 
que chivaliers an fit li paires 
puis morit ausi fit li maire 
anmedui furent mis an terre 
li frere partirent an erre 
hastivement lor heritaige 
an pais de ceu firent que saige 
chacons d aux ot zz bel chateal 
bien seant fort et riche et bel 
parti sont or lor convient fomes 
adonc esposerent yy dames 
noces hi ot grans et plenieres 
gens hi ot de maintes meneres 
qui grant joie et feste firent 
que cant les noces departirent 
chascons freres an sa maison 
se demora longe saison 
li ainez fut prouz et jantis 
a deu servir est antantis 
an jehuner et an voillier 
voloit lou sien cors trevailier 
an bien et an armone faire 
et chascon jor vetoit la ere 
l amor deu nostre signor 
mont volontex et san grinor 
ne pet nons hons soffrir sans mort 
sa fome li facoit confort 
qui tote sa vie savoit 
et mont grant pidie an avoit 
formant l amoit et tenoit chier 
riens ne li sait que reprouchier 
ses sires mont la tenoit chiere 
que mont avoit bone menere 
andui meneent bone vie 
mas de tot ceu n ai anvie 
li fraire au signor qui estoit 
an son chatel ou s afaitoit 
et pignoit yy foiz lou jor 
n ere mie ades a sejor 
ains aloit sans delaement 
quant savoit zz tornoiemant 
torneoit an estrange terre 
pris de chevalerie querre 
tant fit par sa chevalerie 
qu il hot sa baichelerie 
d armes et grans pris et grans los 
plus c onques n ot li quens de los 
ne ciz de bar ne ciz de noi 
ciz de blois ne ciz de sain poi 
mont hot grant pris et grant renon 
c on ne parloit se de lui non 
pres et loint an estrange terre 
pris de chevalerie querre 
an et an guerre 
d armes avoit passé gauvain 
maint chivaliers prit de sa main 
et maint an ferit sus l escu 
zz jor hot zz tornoi voincu 
lou pris hot de ces qui hi furent 
cant tornoé hont si s esmurent 
il et sa gent por revenir 
an son pahis qu i vet tenir 
grant cort de joe qu i savoit 
que lou pris dou tornoi avoit 
an son pahis est revenuz 
amez i fut et chier tenuz 
son frere mande que il vainne 
a sa cort que pas ne remainne 
et li predons ploins de pidie 
qui vers deu hai tex amitie 
qu i ne panse a nule autre chose 
il vint or oez la porglose 
a la cort ot maint gentil home 
n an porroie dire la some 
dames hi ot et damoiseles 
acimees nobles et bales 
apres maingier commancai joie 
ni ot dame qui soit coe 
ains chantient por contancion 
mains mos de diverses chansons 
ciz chivalier espingnent tuit 
tex joie menent et tex bruit 
qu il n est nuls hons si les oist 
an cui li cuers ne resjoist 
mas li bons freres au signor 
pansoit a la joie grinor 
a la joie de paradis 
qui est et qui sera toz dis 
ne li chaloit de lor paroles 
de lor dis ne de lor caroles 
riens que vit ne ohit dire 
ne fut hons qui lou vehit rire 
formant s an merevoilent tuit 
au signor li dient plus d uit 
" sire " font il " nos est vis 
que n est mie bien vostre amis 
vostre freres car il li pause 
de ceste gent qui ci s anvoise 
n est home qui hui lou viet rire 
demandez quoi ceu est sire " 
li chevaliers ot la novele 
tot maintenant son frere apale 
" frere " fait il " qu avez hahu 
avez vostre sanc bahu 
estes vos iriés de mon bien 
frere " fait il " neni de rien 
dites moi donc quex raison 
vos ne faites an ma maison 
joe ausi com cil autre funt 
vos sospirez de cuer parfont 
hui ne getastes zz souris 
ceu est ceu que je hai lo pris 
d armes plus que vos bien lou sai 
duel an avez frere n en ai 
honques n an hos ne duel ne ire 
riez don ja vos covient rire 
riez car rire vos covient 
non fera car il ne m an tient 
ne si ne suic ne autremant 
riés car je lou vos conmant 
ou ja serois toz detrainchiez 
frere " fait il " de fi saichiez 
que ceu puis perdre la teste 
ne rira n i fera feste 
ceu saichiez vos bien tot de fi 
non " fait il " et je vos deffi 
se vos ocierra de ma main 
ainsque part li jors de demain 
cui qu i poit ne cui qu i soit bel 
se vos truiz an vostre chatel 
alez vos an " et ciz s an torne 
qu a la feste plus ne sejorne 
ains monte et puis se met an voe 
et ciz demenerent la joe 
tanque ceu vint a l aserir 
et il s an vint por soi garir 
an son chatel il dest sa fome 
son estre lor plora la dame 
des yy eauz conmance a larmer 
la nuit font lor portes fermer 
et quant ceu vint a l andemain 
li chevaliers leva bien main 
sa gent ai fait d armes garnir 
ne vet c on l an puisse escharnir 
son cors fit armer et sa teste 
car il crient lou fou de la feste 
et puis ai fait matre la sale 
sus zz grant destrier de castale 
et si fit lou cheval quovrir 
apres fit les portes ovrir 
devant lui garde an la chanpainne 
si hai veu mainte ansoigne 
maint panunceal et maint escu 
lor sot bien que la guerre fu 
dit a ses gens que saut soient 
et que chose que il voient 
ne se movaint jusque il reveinne 
lor s an part de sa main se soigne 
si s an va la lance baissie 
tantqu il vint a la chevauchie 
son frere apale d une part 
" frere " fait il " se dex vos gart 
dites moi qu avez an panse 
avez por vostre cuer pansé 
volez me vos don faire guerre 
oil et getter mort a terre 
car lou corros et l acoison 
vos des hier an ma maison " 
li predons tantost li respont 
" frere deu qui fit lou mont 
il m est avis et si me samble 
se mes gens et les vos assanble 
se conbatent ceu sera maus 
moi et vos conbatons por aus 
tel covant que se je suis 
voincuz vos aurois sanz anui 
ma terre et tot mon aritaige 
la teste an prenez an otaige 
et se vos estes mon cors 
voincuz je vos an manra lors 
an prison dedans mon chatel 
se vos ocierra si m est bel " 
ciz qui cuidoit valor rolant 
vit son frere maigre et crolant 
bien an cuida maingier tieu yy 
ocirre lou cuide et abatre 
maintenant li ai dit por ire 
" je l ostroi " fait il san plus dire 
lor s antrevenent li valsaul 
chascon lait core lou cheval 
andui orent trainchanz espiez 
desus les escuz vorneciez 
s antreferent tex vortu 
que li zz hai l autre abatu 
jus dou cheval anme la pree 
au plus june mie n agree 
ceu que d armes ot grant pris 
la rainne ai son cheval pris 
et puis avoit trait nu lou branc 
vers lou bon predonme au cuer franc 
s ou va ferir tel air 
sus l escu qu i an fit cheir 
zz grant chantel anme lou pre 
" vos n avez pas fait a mon gre " 
fait li predons " saint martin 
mas vos aurois ja zz tatin " 
lor lou fiert sus lou chapeler 
dou eaume si que chanceler 
lou fit tant estoit eslordiz 
tant duremant fut estordiz 
qu i ne sot a dire ho ne non 
autre foiz lou fiert li predon 
et ciz cheit toz estandu 
a son frere ai lou branc randu 
marci crie et li predons saut 
se dit " vos an vanroiz an aut 
an prison tot a ma marci 
et si vos desarmés ici 
la teste car plus ne vos quier 
frere " fait il " mont velontier " 
il se desarme et li predons 
apale de l ost zz garceon 
qui lor ai randu lou destrier 
que il monte por les estriers 
au garceon qu il aile tost 
la novele conter an l ost 
que pais est et chascuns s an aile 
que ciz lor ai conté sanz faile 
cil de l ost oient la novele 
n i ot celui cui ne fust bale 
tuit se departent si s an vont 
et li frere ou chastel amont 
sont venu mont ativemant 
et li ainnez soutivemant 
an apale yy chevaliers 
ardiz coraigeuz et fiers 
" or tost " fait il " prenez mon frere 
une grant paor et amere 
li faites car je lou conmant 
et si vos dira bien conmant 
desarmez lou a une espee 
taigne chascuns longue et lee 
et desoz chascune memale 
li anpointiez sus la forcele 
une espee et por darrier l autre 
ne n i ait ja ne zz ne autre 
ne face sanblant de l ocierre 
poignez cant vos lou m orroiz dire 
zz pou si que voe son sanc 
coler tot contraval son flanc 
mas ne m ociés pas mon frere 
andouz nos porta une mere 
et zz paires nos angendra 
mas je suis ciz qui lou vandra 
sa felor car trop fou lou truis 
predomme an fera se je puis " 
ausinc con li predons lou dit 
cil lou firent sanz contredit 
desarmé l ont et desvetu 
a pures braes trestot nu 
chascon tient une espee grant 
li zz au destre bras l en prant 
et li autres lou senestre 
or ai il bien trové son maistre 
car desoz chascune memale 
li apoinnent une alemale 
trainchant ague e afilee 
por darrier fu la tierce espee 
droit androit ou les autres sont 
li predons lor escrie adont 
si con por ire fieremant 
" poignez car je lou vos conmant " 
cil lou poignent et il tressaut 
li sanc parme les plaes saut 
contraval li descent et raie 
a terre de chascune plaie 
cil sent la delor si fremit 
ses freres lou voit se li dit 
" ri frere ri ri ri 
non fera j a lou cuer marri 
conmant rira ne an quex guise 
qui voit ne qui sant son juise 
de paor hai lou cuer marri 
ne ja n atan nule marci 
ains atan la mort arestaul 
et cop d espee me font maul 
don ciz chivalier me font guerre 
si voi mon sanc cheir a terre 
tex duel ai que je ne puis dire 
de joe faire ne de rire 
non frere dites vos de voir 
oil don povez savoir 
que ausi com vos estes ore 
ere je lor e plus ancore 
destroiz car plus erent poignanz 
et angoissoz et detrainchanz 
les espees don je santoie 
la delor don pansis estoie 
car je pansoie a la delor 
d anfer qui me tot la quelor 
car tex paor me fait anfers 
qu i n ai sus moi ne os ne ners 
ne fremisse cant m souvient 
si que de joie ne me tient 
ne nuls tans ne nule saison 
or ralés an vostre maison 
car je ne vos ocierra pas 
mas de mau faire soiez las 
pansez an bien desoremais 
ansinc avrons moi a vos pais " 
ciz li otroe qu i sera 
predons gimais mau ne ferai 
il dit vor car puis predons fu 
puis ne porta lance n escu 
ains mena puis vie d ermite 
por amor dou saint esperite 
et li predons qui hot esté 
an sainte vie maint este 
et maint iver et maint termine 
sait de fi sa vie define 
declinant va ne pet plus vivre 
a sa fome dit a delivre 
" dame je muer foi que vos doi 
fariez vos or riens moi " 
la bonne dame li respont 
" n est riens c om puisse faire ou mont 
que vostre amor ne feisse 
feriez ore chiere dame 
oil sire saichiez por m arme 
don vos pri cant je sera mors 
que vos facez ovrir mon cors 
s an faites fors traire lou cuer 
saichoiz que vos hi avroiz buer 
tant soulement faites moi 
lou cuer faitez fandre parmi 
si vorroiz qu il avra dedanz " 
la mors li fut antre les danz 
cant ot ceu dit morir l estut 
et la dame si conme il dut 
fit vitemant sanz sejorner 
lou cors an tex guise atorner 
ovrir s an fit traire lou cuer 
et cant li cuers an fut mis fuer 
fandre lou fit saichoiz de fi 
dedanz trova zz crucefi 
ou cuer moimes saichez don 
hons qui panse an deu an parfon 
veraement de cuer antier 
deauble n ou panst anginier 
mas ne croit deu ne son povor 
et dex ne se fait pas veor 
a chacon ne il n est mie tans 
mas dou deable ai bon desfans 
hons qui sert nostre creatour 
car avec lui et tot antour 
sont li messaige jhesu crit 
si con nos trovons an escrit 
qui or lou porroit tant amer 
qu i pohit son cuer antaumer 
tantque li fiz deu hi antrat 
et que ses autex i orat 
buer seroit nez de sa mere 
et buer angendrez de son pere 
he dex il ne remaint c an nos 
car ausi ce saichiez vos 
venroit dex nos consoilier 
s aprenez por lui a voilier 
voiliez conme por icelui 
qui ses services abeli 
tantqu i l avoit escrit ou cuer 
ne unques n an hexit defuer 
ains vequit et usa sa vie 
an charite sanz nule anvie 
he dex qui de son digne cors 
fist charite et prit la mort 
de mort an crois nos secorre 
de nos poichiez et vout rescorre 
sa proie qui est aculie 
cil nos destort de l asailie 
dou deable qu i ne nos face 
dommaige et ne nos anlace 
et ma dame sainte marie 
vers lui nos an soit an ahie 
sains pou peres et jehans 
respondaint tuit amen amen 
por orguillors humilier 
vos veul zz conte desploer 
que j a apris novalement 
don maint se porront chatoier 
quant il l ouront pronuncier 
s il hont sanz ne antandemant 
on doit bien oir e antandre 
ansoignier et aprandre 
bon conte et bon dit ausimant 
ceoz don on pet exanple panre 
et de folie soi reprandre 
et contenir plus saigemant 
qui saigement se vet tenir 
ces monde li covient air 
et vivre an pais et onblement 
vos vaez sovent avenir 
que dex ne vet orguel sofrir 
qui dure au siegle longemant 
mais l amors dou monde nos tient 
si que de deu ne nos sovient 
ains l avons dou tout oblié 
si nos pait il et nos sotient 
et nos donne ceu qui covient 
il nos daut bien sovenir 
que dex vot a onte morir 
por nostre vie restorer 
et an ces monde vot venir 
et humblement soi maintenir 
nos aidier a ceu covrer 
qui plus ai richesce e anour 
si doute moins nostre signour 
et ait armone et charite 
mas zz pou fait sanblant d amor 
li riche au pauvre et au menor 
tantque il l a deserité 
il n i hai leaute ne foi 
ne point de bien ne point de loi 
foi ne justise ne droiture 
ceu font li maistre de la loi 
li prince li conte et li roi 
il ne lor chaut dou motre cure 
ou monde ai tant de convoitise 
que nus n ai riens qui li sofise 
ja tant saicheois n avra d avor 
la chars nos resaut e atise 
qui nos destroint et nos justise 
acunplir tot son volor 
ahine luxure e anvie 
orguel paroce et glotenie 
hont si conquesté ces pahis 
qu i n i remant chatelerie 
ne borc ne vile ne abaie 
qu il ne proignent ce m est avis 
si religios hont abis 
si hont il autant de delis 
et plus que n ont li seculere 
por neant se cavrent ce cuit 
car on sait bien il i sont tuit 
il hont changié regle a menere 
orguel rapine et troicherie 
portent au moignes compaignie 
au grans abes e au prelas 
humilitez s an est fuie 
mont corrocie et mont marrie 
qui n aime mie tex soulax 
trop duremant est esbaie 
car chivaliers ne l ainment mie 
ains li sont duremant contraire 
ceu fait la chars nostre enemie 
qui onques ne fit bonne anvaie 
ne riens qui a dieu dahut plaire 
he chetis mondes soufraitous 
et decevans e angoisouz 
ploins de soufraite et de poichie 
mondes cruex e orguillos 
nos ne vivrons que zz jor ou yy 
mar nos hi sumes aloichié 
ces mondes nos est essanplere 
que nos devons nos cuers retraire 
d amer li et de matre cure 
car il i ait trop a refaire 
nuns n i pet demorer gaire 
qui n ait poinne et male avanture 
ou monde ai tant de mauvaitie 
hui es sains demain desaitié 
li plus sains ai grant meladie 
ou mort ou pris ou mehainié 
ou canqu i ai gaaigné 
a zz cou an tote sa vie 
fortune fait maint home riche 
et mat si aut et si l anfiche 
que il ne prise nule gent 
mas an pou d oire lou deffiche 
et vire zz tour et lou refiche 
an povrete e an neant 
tex est sains qui demain morra 
tex rit et joue qui plorra 
sanz recovrier et sans confort 
tex va a maul qui recovra 
tex s avance qui ne poura 
tout acunplir devant sa mort 
ces mondes n est que ruse et fable 
il n i ai riens qui soit esteauble 
tojors se cheange et se remue 
mais l autre siegle est delitable 
ou est la joie pordurauble 
qui ne se cheange ne remue 
qui bien panserot an sa vie 
il ne devroit avoir anvie 
d estre orguillos ne bobanciers 
or panse bien si t umilie 
et tu verras n an doter mie 
que tu ce dois petit prisier 
que vaut orguez que vaut arnois 
que vaut bobans que vaut avors 
qui a neant doit reparier 
n i demorra contes ne rois 
arcevauques clors ne borgeos 
que tot ne convainne morir 
las tant hi ai de desconfort 
que nuns ne sait de quele mort 
quant ne conmant il doit fenir 
ja nul n i avra qui an port 
ne blou ne bife n estainfort 
forsc un suaire a l anfinir 
avers ert lor droiz aritaiges 
mar ant beal cors et bel visaiges 
de tote humaigne creature 
ja nul n i avra avantaige 
tant hoit esté de aut 
qui ne devainne porreture 
certez fous est a desmesure 
cors qui n aut que fiens e ordure 
et formez de si vil matere 
quant neant se deffigure 
et sait qu il est a avanture 
d estre demain mis an la bere 
ja por la mort ne seroit quite 
il convient que l arme s esquite 
an purcatoire tot ainceois 
ou tant ai poigne et male luite 
qui ne porroit estre descrite 
ne an latin ne an franceois 
cil qui avront confession 
et de tres grant devocion 
fin et loiau repantemant 
cil recivront purgacion 
nus n avra ja remission 
s il ne l achete duremant 
li desconfes mort an pechie 
ne matront ja saichoiz lou pie 
ne n i avront espurgemant 
ainceoiz vanront trestuit soilié 
an la cort deu estre jugié 
cant il tanra son parlemant 
li userier hi randront conte 
et dou chetau et de la monte 
apertemant devant la cort 
n i demorra ne roi ne conte 
qui trop n i ait delor et onte 
et qui ne soit tenuz bien court 
apoutoles et cheardenaus 
chiez et fontaine de tos maus 
orguel et por soignerie 
qui riche sont d autrui chetaus 
por atantiques et por seaus 
et por apertes simonies 
cil de grant mont et de citeaus 
fraires tampliers et opitaus 
an cui cheritez est perie 
qui font au segle lor aveaus 
faux jugemans desleaus 
don toz li mons se plaint et crie 
fauz medisans et janglaous 
badeauz bailis et termaous 
qui tant de mau ont 
homecides et traitour 
et puis apres ci robaour 
n i receront pas oblié 
li plaidior et li arbitres 
qui hont juré sus les reliques 
qu i ne seront ou nul a tort 
prevos de chateaus et de viles 
qui font de troiches et de guilles 
faux jugemans et faux racort 
tesmoins parjures et orliers 
foiz mantie et bordeliers 
ploins de vice et de luxure 
faux chanjaors et faux drapiers 
il receront ou lor soumiers 
tuit cheargié de fauces mesures 
li plaidior religious 
qui sont et anvious 
et hont anvie d autrui bien 
que ne fut onques nule rien 
cil qui ont vescu sobremant 
sanz avor l autrui malement 
an leate e an amour 
et hont heu de povres gent 
pidie et donnent largemant 
amour de nostre soignour 
cil an iront la voie clere 
au congie deu e a sa mere 
an droit sanz doutance 
ou il avront joe et lumere 
avec jhesu crit nostre paire 
qui nos fit toz a sa sanblance 
qui nos anvoit humilite 
pais e amour et cherite 
et an la fin tex repantance 
que nos voiains la trinite 
laissus an une deite 
ou il n ait point de descordance 
