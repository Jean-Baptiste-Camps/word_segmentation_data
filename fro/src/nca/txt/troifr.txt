ker es forez et es montaignes 
dont mout i a plus que des plaignes 
veit lon folez et satereaus 
bestes sauvages et oiseaus 
de mil manieres et de plus 
li reis qui n ert pretemesius 
et terepex uns suens cosins 
andui erent joenvles meschins 
gent proz et beaus et enseigniez 
et en toz lieus bien afaitiez 
mil chevalers i amenerent 
qui unques lances ne porterent 
mais darz trenchanz de fin acier 
et granz ascones por lancier 
forz ars torqueis gent desarmee 
ne puet aveir a cez duree 
cist naffrerent maint chevaler 
et ocistrent maint buen destrier 
de teus vos sui je bien devins 
ainzque li sieges ait pris fins 
de frise i vint xxx 
et mesceres et ascamus 
cist n erent mie chastelant 
ne vavassor de basse main 
ainz erent rei riche et puissanz 
forz et hardiz et conbatanz 
cist amenerent teus maisnies 
qui gent furent apareillies 
chascuns en a en sa conpaigne 
set cenz n i a cel n ait enseigne 
euame d acier resplendisant 
et espee buene et trenchant 
de boete i vint asimas 
fortins le proz et sanias 
conte esteient icist tuit trei 
mais ne se porterent unc fei 
toz jorz s esteient guerreié 
mais or s esteient amaisié 
por guarnir troie contre grexs 
mil chevalers aduistrent texs 
n i a un sol qui a tornei 
face ja mauvaistie de sei 
cist ferunt de teus eissues 
dunt en serunt paumes batues 
et de grant regne de botine 
terre sauvage outre marine 
vint boetes et epistroz 
et chevalers set cenz et proz 
frere esteient icist germain 
unc en lor terre n out fait pain 
especes buenes et peissons 
fruiz precios et veneisons 
aveient a mangier apris 
chascun aveit cheval de pris 
espie trenchant escu et broine 
mout avront ainz cist grant essoine 
que la vile guerpissent mais 
jusque da guerre seit pais 
de pafaglone une contree 
qui asez est poi renomee 
ker si est loin vers le soleil 
qu a grant maniere me merveil 
cum faitement len i ireit 
ne come rien ca en vendreit 
tant i a ewes a passer 
et tanz puis roistes a monter 
mervelles est et fu toz dis 
coment en vint filemenis 
c ert le sire de pafaloigne 
mais ne quit pas que soz le troine 
eust un chevaler plus granz 
por poi ne resenblot jaianz 
mout esteit fort et vertuos 
fel hardi et corajos 
ne sai mie coment il soct 
le siege qui a troie aloct 
venir i vout tot desemons 
bien a dou mile compaignons 
si en traistrent mout granz peines 
dis meis entiers et treis semaines 
ainzqu a troie fussent venu 
out il de sa gent mout perdu 
kar asez en teus lieus veneient 
ou par un poi ne perisseient 
merveille fu cum s i esmurent 
ja en negun sen venir n i durent 
phillemenis et sa compaigne 
qui mout par ert fele et grifaigne 
vindrent a troie por defendre 
que grexs ne la peussent prendre 
armez erent en autre sen 
que n esteient li troien 
de cuirs boilliz escuz aveient 
qui de fin or resplendisseient 
mieuz en valeit le sordeior 
que de troie tot le meillor 
quer de pierres de paradis 
d eufrates et de tygris 
esteient tuit orlé et plein 
et ensement tuit lor lorein 
de purpre aveient conoissances 
et granz enseignes en lor lances 
cist feront d eus sovent parler 
a torneier et a joster 
por povor ne por coardie 
n iert ja par eus troie estre guerpie 
n i revint mie de trop pres 
d ethiope le rei perses 
ne mennon fiz de sa seror 
qui moult esteit de grant valor 
et riche chevaler asez 
quer sire esteit de yy citez 
perses i vint mout richement 
et o noble contenement 
a venir mist set meis et plus 
mout amena contes et dus 
et chevalers estrangement 
mais unques peiz ne arrement 
ne fu si neire come il erent 
estranges chevaus amenerent 
ne saveient armes porter 
mais de traire et de berser 
ne saveient rien genz avers eus 
mout esteient hardiz et feus 
icist ferunt de griex essarz 
quer lor saietes et lor darz 
sunt entoschié ja ne guarra 
nus hoem qui naffré en sera 
de terarcha i vint teseus 
lui et sis fiz archilogus 
au rei de troie erent parent 
et si ami de longuement 
fort esteient cist et gentil 
chevalers ovrent plus de mil 
de teus qui ja ne feront faille 
en fort estor ne en bataille 
icist secorrunt lor parenz 
et aideront a ceus dedenz 
d agreste une isle en mer loingtaine 
dont la gent est fiere et grifaigne 
vint reis fion et reis esdras 
qui n amenerent mie eschars 
de chevalers ne de serganz 
as troiens seront aidanz 
mout i despendront ainz de l or 
qu as griex n en seit le sordeior 
del reialme d alizonie 
qui vers terre est de femenie 
o les chieres especes sunt 
que lon porte par tot le mont 
vint pistroplex uns reis villarz 
qui mout ert saive de set arz 
mainte merveille saveit faire 
cist amena un sajetaire 
dont el l ost fu grant parlance 
et dont griex ovrent grant pesance 
mout l ovrent pesme enemi 
tant dementeres cum il vesqui 
mais ne dura pas lunguement 
asez orreiz avant coment 
tuit icist que j os ai nomé 
vindrent a troie la cite 
dedens se mistrent li plusor 
por los por pris et por amor 
et li auquant por seignorage 
et li autre por parentage 
desque dex vout le mont sauver 
n oit unques nus hoem parler 
que issi faite chevalerie 
eust nule cite guarnie 
a trente treis furent numbré 
icist que jo vos ai nomé 
dunt li plus povre ert reis o dus 
de mil chevalers et de plus 
de toz ceus qui a troie vindrent 
et qui contre grezeis la tindrent 
fu estor maistre a son plaisir 
lui les covint toz obeir 
de toz i out la seignorie 
la poeste et la maistrie 
paris sis frere et troillus 
et ensement deiphebus 
antenor et polidamas 
et autresi danz eneas 
chascun d icez tel gent aveit 
dont chascun guarde se perneit 
chascuns aveit une partie 
de ceus defors en sa baillie 
si esteit fait et ordené 
et si l aveient devisé 
que ja chevalier ne montast 
se lor prince ne l comandast 
ja fors des murs nus n en eissist 
deciqu a l ore qu il vousist 
bien les cuitot a justiser 
orguil i aveit grant et fier 
trop folement se contenissent 
sanz un vers qui il entendissent 
eissi firent cum puis retraire 
cum unques mieuz le povrent faire 
de ce n aveient esperance 
pour ne crieme ne dotance 
qu il as murs fussent asailli 
por ce ne fu mie establi 
queus defenses li rei avreient 
ne en quel lieu se defendreient 
n en ovrent unques grant besoing 
toz jorz en fu l ost auques loing 
o tant s en ist et li trei rei 
tuit fors des lices al gravei 
trei mile sunt icist et mes 
qui mout i soffrirent grant fes 
ainzqu il veient mais anuitier 
avront d aie grant mestier 
hector le tierz conrei devise 
en icel sunt cil de larise 
sire en esteit huspoz li granz 
li forz li proz li combatanz 
et cupesus qui mout ert maire 
mais ce sai bien de veir retraire 
en tote l ost n out teil pareil 
cist ferunt encui sanc vermeil 
trop erent forz trop erent granz 
asez senblouent mieuz jaianz 
qu il ne faiseient autres genz 
trei mile sunt cist et set cenz 
n i a cel n ait l eaume lacié 
et qui n ait lance o buen espee 
hector lor baille xm 
c ert uns de ses freres bastarz 
qu il mout amout et aveit chier 
quer mout esteit buen chevaler 
et beaus et proz et affaitiez 
serré s en issent et rengiez 
tot fors les lices es graviers 
delez les deus conreis premiers 
remus li reis de cisonie 
la quarte eschiele ra fornie 
n i out mais ui nule si grant 
ne si fiere ne si dotant 
richement fu armé li reis 
mout fu riche li suen herneis 
mout out cheval de riche pris 
des meillors autres valeit dis 
d or bruni ert sis escuz toz 
n aveit nul autre teint desoz 
mais de purpre ert covert desus 
et entaillié par grant pertus 
la purpre ert neire et li languel 
si n esteit l escu mout plus bel 
polidamas le segurans 
out cez en baillie et en mains 
ector l en out fait conestable 
por ce que proz ert aidable 
sor un cheval sist d arragun 
de grant pris mout et de grant non 
uns bais uns grans uns trop isneaus 
ses armes erent o aigleaus 
d or esmeré en vert asis 
veiant ector un poindre a pris 
' sire " fait il ' mout sui guariz 
et de grant joie repleniz 
de ce qu encui nos conbatrun 
envers la gent que plus haum 
et qui si pres nos unt requis 
or iert veu qui n avra pris 
or se tairont li vanteor 
et li cuart encuseor 
et li preisié ravront lor leus 
or resera nostre li geus " 
hector li respont ' beaus amis 
qui qu en seit mornes ne pensis 
je vos en vei mout esbaudiz 
le pris n iert ja si departiz 
qu os n en aiés la vostre part 
de ce n ai je negun reguart 
mieudre de vos sage ne fol 
ne prendra ui escu a col 
alez sievez noz chevaliers 
sire " fait il ' mout volentiers " 
eissu s en sunt estreit seré 
fors la trenchie del fosse 
cil de peione s en reissirent 
qui la quinte bataille firent 
d icez fu reis pretemesus 
et terepex fiz menelaus 
icist n ovrent espiez ne lances 
ne enseignes ne conoissances 
chevaus ovrent forz et isneaus 
ars et saietes et quarreaus 
merveilles bien armé esteient 
solunc l usage qu il teneient 
o cez s en ist deiphebus 
l arc en la main ne tarza plus 
prince fu d eus et governere 
par le comandement sun frere 
tot plein le coivre de seietes 
de fin acier a traire prestes 
mais s il les laisse a ceus de la 
mout chierment les lor vendera 
unc ne virent si chier marchie 
ne dont il fussent plus irié 
cil d agreste sunt apelé 
qui mout se furent gent armé 
mout unt chevaus a lor voleirs 
sors et baucens feranz et neirs 
eaumes osbers escuz d or fin 
de vert d azur et de carmin 
espiez tranchanz de fin acier 
o groisses hastes de pomier 
d icez fu sire reis esdras 
et reis fion le fiz duglas 
cil qui conquist maint riche regne 
mais puis l enpoisona sa fenne 
fions icist un cure aveit 
qui d estrange richece esteit 
en bataille ert armé desus 
trei mile mars valeit et plus 
les roes erent d ebenus 
d or fin barree par desus 
d ivoire esteient li limon 
et li assouel et li poincon 
ovré eissi menuement 
et deboissié si soutilment 
que trop esteit l entaille bele 
la tabernacle et la marzele 
ert de cuir d olifanz boilliz 
peint a colors et a verniz 
tant i out or tant i out pierres 
si precioses et si chierres 
merveille esguarde qui ce veit 
come torete faite esteit 
dex ne fist arme qu i entrast 
ne a qui nul jor le fausast 
deus dromedaires le traeient 
qui isneaus et coranz esteient 
lor borel sunt de buen cotun 
et mous de mout chier ciclatun 
et d orfreis sunt les sordoisseres 
riches et forz et bien entiers 
li curres fu mout bien armez 
asez i out darz enpenez 
hasches denesches et espees 
dont il ferra de granz colees 
tuit cil qui l veient le remirent 
quer unques mais tel rien ne virent 
al rei fion al rei esdras 
livra ector jechonias 
un de ses freres de soignant 
hardi proz et bien aidant 
jechonias mien escient 
aveit unes armes d argent 
o treis petitez lionceas 
sis chevaus ert forz et isneas 
tost remuant et bien hardiz 
sanz noise faire et sanz criz 
s en issirent le petit pas 
dunc a pris hector eneas 
' uimais " fait il ' vos en istreiz 
la setme eschiele condurreiz 
que forniront cil de lancoine 
meillor gent n est pas soz le troine 
gardez euferme l amiraut 
viel est et fraint se dex nos saut 
trop fereun grant perte en lui 
mout est saive si cum je cui " 
fait eneas ' c est tot en de 
mais par la meie volente 
ne nos vendra ja destorber 
pensez hui de l espleiter 
un mes m a dit que cil de la 
se sont apareillé peca 
et s or n os hastez de l eissir 
si nos porrunt les chans tolir 
si faitement ja n en istron 
ne les lices ne passeron 
neient n ert mais ui del conbatre 
s il nos poent caenz enbatre " 
hector respont ' vos dites veir 
mais ainz avront grant estoveir 
di mile chevalers armez 
qui ja sunt utre les fossez 
c uimais par force i seient mis 
or chevachiez je vos plevis 
que je vos siverai ja mout tost 
n asemblez pas o ceus de l ost 
decique je m en seie eissuz 
o ceus de troie fervestuz 
et de bataille conreez 
sire " fait il ' ne l demorez " 
danz eneas et sa compaigne 
s en eissirent fors en la plaigne 
paris s en rist o le reis serse 
ce ert le sire a ceus de perse 
qui mout plorout grant duel faiseit 
por sun nevo qui mort esteit 
mais s il puet bien espleitier 
penera sei de lui vengier 
li coivre sunt guarni et plein 
et chascun d eus porte en sa main 
dont il traira sun arc torqueis 
mout les poent doter grezeis 
quer mout en feront grant ocise 
a lor maniere et a lor guise 
s esteit paris li beaus armez 
l arc en la main l espee al lez 
sor tel cheval qui vaut yy mars 
nez d outre l ewe d eufras 
ice est la bataille uitaine 
qui de grezeis n ert pas loingtainne 
ainz s en trairunt encui bien pres 
et mout lor chargerunt grant fes 
hector a toz ceus asemblez 
qui de la terre esteient nez 
et chevalers armes portanz 
la nueme bataille fu granz 
se tas ne fust la destinee 
l arme li fust del cors sevree 
sachiez sor le rei menelaus 
fu granz li chaples des vassaus 
mainte arme i out de cors sevree 
ainzque departist la meslee 
la se resunt bien entretainz 
ne tant ne quant ne s i sunt feinz 
hector n achilles cors a cors 
trop laidement s i sunt amors 
il i perdrunt je l sai de veir 
ne puet pas anceis remaneir 
pris et saisi fu menelaus 
mais por la presse des chevaus 
ne l povrent del champ esloinier 
et si sacheiz lor chevalier 
le firent si cum nule gent 
ne l fist nul jor si saivement 
ne sera ui del champ partiz 
n en soient ainz mil d eus feniz 
enz en icest destruiement 
et en icest ociement 
i avint le fiz tydeus 
qui n out o sei trei mile et plus 
de teus qui gent furent armez 
si cum il vindrent abrivez 
si vont lor lances peceier 
et lor proeces essaier 
tel i a d eus qui bien en prent 
et tel i a qui s en repent 
cil qui se trove fors la sele 
o qui traine la boele 
ne puet muer ne s en repente 
dont il eissi ui de sa tente 
mais neporquant par vif besoing 
del champ deus trait plus loing 
chacierent gre lor enemis 
mout lor i un des lor ocis 
mout en perdirent a cest poindre 
diomedes est alé joindre 
o troilus por la danzele 
jus l a trebuchié de la sele 
le destrier prent par les noeaus 
un suen vaslet un jovinceaus 
a apelé si le tent 
' va tost " fait il ' isnelement 
a la tente calcas de troie 
di a sa fille la bloie 
que je li enveie cest destrier 
guaaignié l ai d un chevalier 
qu el ne s iraisse de mes diz 
qu en li est toz mis esperiz " 
cil s en torne les grez menuz 
devant la tente est descenduz 
puis est entré el paveillon 
dont de fin or sunt li peisson 
et l estache li pomeaus 
et li aigles qui trop est beaus 
le fiz cariz de pierrelee 
a la danzele saluee 
de par sun naturel seignor 
' dame " fait il ' cest misoudor 
vos enveie par druerie 
sachiez que pas ne vos oblie 
de troilus ce sai retraire 
qui tant le set de vos bien faire 
l a guaaigné n a se poi non 
jus le trebucha el sablon 
tel poindre i fist veiant mes oilz 
ne fu de la si grant l orguil 
cent n en chaissent toz envers 
toit li plus sains est pale et pers 
ce vos mande por vos se peine 
et que toz est vostre demeine " 
par l anelet d or a cristal 
prist la danzele le cheval 
' di mei " fait ele ' ton seignor 
que ci me porte il male amor 
que si riens se fait bien de mei 
par le mien gre n o mun otrei 
ne de riens seit mis depreianz 
tant cum vers mei ert bienvoillanz 
ne l deit laidir ne damagier 
ce qu iert de mei aint et ait chier 
bien sai s il m aime de neient 
que de mieuz en sera ma gent 
a toz en deit porter manaiee 
mais se il est qu il me retraiee 
j orrai asez ainz le quart jor 
que cil avra pris tel retor 
de cest cheval ove s espee 
dont la perte ert bien restoree 
n est pas vilain a desguagier 
quer soz ciel n a tel chevalier 
bien quit que il sivra sa preiee 
si ne li chaudra qu il qu en veiee 
tel li quidera veer 
que le porra bien comperer 
va ariere tost a l estor 
si me saluee tun seignor 
ja ne l harrai se je n ai dreit 
n encor ne l aim dont mieuz li seit " 
li vaslez s est de li partiz 
ariere torne al fereiz 
al merveillos et al mortal 
la o fenissent tant vassal 
tant conte et tant riche barun 
paris et tuit si compaignun 
furent al besoing avenuz 
sor les destriers les arz tenduz 
qu en dirreie tel traieiz 
ne si estrange poingneiz 
ne vit unc riens ne tel dolor 
ne povrent grius soffrir l estor 
derumpuz furent de la place 
jusqu as tentes dura la cace 
s agamennon n es secorust 
mauveissement lor esteust 
di mile grieus noveaus et freis 
laciez les haumes pavieis 
le sievent tuit les escuz pris 
cist requierent lor enemis 
es esmoluz fers et degontauz 
la faussent osbers et bliauz 
la desjoinnent costez et piz 
la a asez des esbahiz 
qui ne se sevent conseillier 
par les chans vont voiz les destriers 
des seles sun li arcon frait 
que vos en fereie long plait 
li troien sunt resortiz 
si unt el chap des lor guerpiz 
treis cenz et plus ce dit l escrit 
et cil qui o ses oilz les vit 
parmi les lices les meissent 
ja anceis mais ne departissent 
se n i venist polidamas 
et reis fion le fiz duglas 
cist unt l estor esvigoré 
par eus fu le champ recovré 
mais mout i out anceis colees 
prises rendues et donees 
que li torneiz fust arestez 
perdu i out le jor asez 
milliers de gent ce truis lisant 
ceste bataille fu mout grant 
devant les douves pres des murs 
fu li torneiz pesmes et durs 
tot le jor puis deciqu al seir 
mout len poeient bien veeir 
polidamas mout i josta 
et chevaus pro i guaaigna 
mout s i pena d armes porter 
asez saveient sun penser 
plusor qui nus plai n en teneient 
ne qui senblant ne l en faiseient 
diomedes et lui josterent 
qui de neient ne s entramerent 
ja joste fu mout airose 
et a chascun d eus perillose 
quer n i out cel qui ne saingnast 
et qui sa lance n i bruisast 
mais le cheval diomedes 
vira desoz lui trop a fes 
soz lui chai mout fu bleciez 
ainzqu il refust sailli en piez 
out polidamas le destrier 
livré a un suen escuier 
a troilus en fist present 
la joste virent teus cinq cent 
qui mout en ovrent grant envie 
et celes qui ne heent mie 
l unt l un a l autre al dei mostré 
asez en unt entre eus parlé 
et mout grant bien retrait et dit 
quant troilus le cheval vit 
grant gre l en sout quer mout fu riche 
enz en sun cuer dit et afiche 
qu il en fra chevalerie 
siqu en orra parler s amie 
et si fist il ne tarza guaire 
eissi cum je vos puis retraire 
trop les empressout achilles 
et tant se teneit des rens pres 
qu il ne poeit nul des lors poindre 
ne dreit aler ne a dreit joindre 
qu il ne li sorsist en la chiere 
o as costez o par deriere 
ocieit les veiant lor ouilz 
mais en poi d ore chiet xxx 
troilus sist sor le destrier 
qu il mout ama et mout out chier 
quer unc en si buen n out monté 
l escu al col d or enboglé 
l eaume lacié l osberc el dos 
la lance el poing o fu entors 
le gunfanon que li dona 
damisele briseida 
qu il mout amout encor al jor 
toz les granz sauz del missoudor 
joster al cors d un chevalier 
mais achilles sailli premier 
qu il feri si parmi la chiere 
que mout chai en la poudere 
o tant i avint troilus 
ne sai qu i aloingnasse plus 
devers sei le coste 
estrange coup li a doné 
quant d autre part s en ist li fers 
unc ne s i pout tenir l ousbers 
se achilles ne se baissast 
jamais sa boche ne manjast 
cil l a hurté cum vassal 
forment de sei et del cheval 
jus le trebuche del destrier 
siqu a l eaume fiert el gravier 
desoz lui fu l erbe vermeille 
mout par me tient a grant merveille 
cum il est de la mort guariz 
mout refu tost en piez sailliz 
sun destrier prent parmi la regne 
et troilus point ne l esperene 
de l espee li meist et done 
sor l eaume qui cler resone 
ci rasenblent comunal 
ci rout estor dur et mortal 
ci fait hector teus escremies 
dont cent des lor perdent les vies 
ci vos di bien que li bastart 
i funt de ceus de l ost essart 
la o il vont sunt li renc cler 
a maint en funt le chief voler 
la rescosse ert trop angoissose 
et as plus forz mout perillose 
riens ne vit unc tel foleiz 
ne d espees tel fereiz 
outré aveient achilles 
cil qui s en mistrent a grant fes 
toz esteient priz et retenuz 
quant telamon i est venuz 
et li buens dus ateniens 
cist n i fussent mais ui a tens 
s il targassent ne tant ne quant 
ja achilles n eust guarant 
mais il l unt de la presse trait 
et si n fu ainz mainte espie frait 
et maint escu d or enboglé 
tot detrenchié et decoupié 
de maint eaume les laz rumpuz 
et maint chevaler abatuz 
trop en fu grant damage fet 
il n i a plus le jor s en vet 
et la nuit vient oscure et neire 
qui a fait departir la feire 
partiz s en sunt et traiz en sus 
a cele feiz n i out fait plus 
as herberges s en retornerent 
cil qui gaires n i sejornerent 
no firent el cil dedenz 
trente jorz dora li contenz 
unc un sol jor ne trespassa 
n onques lor gent ne desevra 
decique les parti li seirs 
et li vespres oscurs et neirs 
li trente jor furent penible 
n en i out nul si mal traible 
que toz ne fust las et matiz 
ainzque il fussent acompliz 
dui des bastarz i furent morz 
qui donerent grant desconforz 
au rei priant et a paris 
et as plus chiers de lor amis 
es deriers jorz de la bataille 
par les mailles de la ventaille 
fu hector naffrez en la chere 
d on lung quarel par tel manere 
que por un poi ne fu ocis 
puis en vint teus quinz dis 
c onc sun osberc ne pout vestir 
ne fors des murs de troie eissir 
mout en recevrent grand damage 
li plus procain de sun linniage 
tant cum la bataille a duré 
des puisqu il fu el vis naffré 
en furent bien li sordeor 
mout ert regreté chascun jor 
mout en plorouent tendrement 
cil qui le grant destruiement 
veeient faire de lor genz 
par maintes feiz les mistrent enz 
par maintes feiz les reuserent 
et par maintes feiz recovrerent 
mout esteient sordeior 
qui n i aveient lor seignor 
n aveient point de fortelece 
mout regretouent sa proece 
mout s en faiseient angoissos 
dolenz et tristes et ploros 
li champ erent covert de morz 
et li vergier et toz les orz 
qu il en i aveit plus asez 
que quant il furent ars es rez 
co diseient bien li plusor 
n en i out pas tant l autre jor 
ne l poeient plus endurer 
quer n aveient o asembler 
l olor et la puor les chace 
n i aveit voi ne champ ne place 
en por hector qui jut naffré 
dont li suen erent mal mené 
et por redelivrer les chans 
requist trives li reis prians 
ses genz veeit ce dit l autor 
a milliers morir chascun jor 
parisseit i que n i ert mie 
cil qui n aveit la seignorie 
messagiers prist li nobles reis 
riches et saives et corteis 
a agamennon les tramist 
mais ne truis pas lor non escrit 
sis meis requistrent trive entiere 
que huem n i traie ne lant ne fiere 
donee fu sanz contredit 
qui fust de grant ne de petit 
d amedeus parz l ont afiee 
adonc refu grant l asenblee 
a faire et as cors ardeir 
ne cesserent matin ne seir 
decique tot fu aconpli 
et tuit furent sepeli 
et mis en cendre et en sarcous 
n i out si jouenvre ne si vieuz 
que ne fust liez del lonc sejor 
en fuerre alerent li plusor 
mestier lor en ert et besoingz 
mout coitout a querre loingz 
li fiz le rei furent ploré 
le jor qu il furent enterré 
sarcous ovrent trop precios 
sepeliz furent amedos 
delez lor freres richement 
et lor lei honestement 
en paiz furent et en sejor 
buen demi an ce dit l autor 
des or un bien lor volentez 
et li malade et les naffrez 
le puilleis le plus senez 
qui de migie fust usez 
ne d oignement freis ne d enplastre 
dedenz la chambre de l abastre 
totes les dames et les puceles 
totes les riches damiseles 
sunt devant lui et nuit et jor 
vienent i rei prince et contor 
venent icil qui plus valeient 
et de greinor pris i esteient 
polixena i est sa suer 
qui mout l aime de tot sun cuer 
et dame heleine qui le sert 
qui sa plaie li lie et tert 
doucement mout de buen gre 
asez en unt sovent parlé 
la quele en tienent a plus bele 
o dame heleine o la pucele 
mais ne sevent que affermer 
al plus bel qu il puet aler 
soz ciel n a cuer porpensast 
ne la boche qui devisast 
la beaute ne la resplendors 
a la meins bele d eles dos 
en la chabre de l abastrie 
o l or d araibe reflambie 
et les doze pierres jumelles 
que deus en eslist as plus belles 
quant precioses les noma 
ce fu safir et sardina 
topace prasme crisolite 
maraude berilz ametiste 
jaspes rubi chier et sardoine 
charbocle cler et calcedoine 
d icestes out del lonc et le 
en la chambre mout grant plente 
n i besoigna autre clartez 
quer toz li plus beaus jorz d estez 
ne reluist si n a tel mesure 
cum ele fait par nuit oscure 
de prasmes verz et de sardines 
et de buenes alemandines 
sunt les vitres et les chassiz 
d or d araibe trejeteiz 
des entailles ne de figures 
ne des formes ne de peintures 
ne de merveilles ne des jeus 
dont tant i out par plusors lieus 
ne quier retraire ne parler 
qu enui serreit de l escouter 
mais en la chambre aigleaus 
et quatre pilers lons et beaus 
l un fu precios 
l autre de jaspe vert et ros 
