en l ennor de la trinite qui est une en deite . 
des yy , cele annee , ai je ma pensee ordenee , par quoi je puisse rime fere , dont len sache les fais retraire qui sont en cest monde avenuz , einsi com les ai retenuz . 
en celle annee que j ai dist , a boniface se rendist de la coulonne jaque et pierre . 
ne ne remaint pierre sus pierre en nulles de leurs forteresses , dom il orent de granz destresses . 
einsi commenca cil la guerre qui devoit metre pais en terre ; 
et nostre sire jhesu crist si le moustra par son escrit : quant il a saint pierre fist metre s espee ou fuerre , entremetre ne li lessa pas de bataille . 
mes on ne prise hui une paille nul commandement que diex face . 
celui dont je di , boniface , saint celestin , son devantier qui pere estoit par droit sentier , si mena par son latinier que du tout le fist resinier , et se mist ainsi en s office . 
par art , par fraude et par malice fu il fait com de leu pastour . 
puis prist de milice la tour e en fist seingneur le marquis son neveu , sanz estre requis n a roumains , donc courrouciez furent ; 
et puis apres il li tolurent . 
cele annee , ne plus mains , cheminerent a romme mains ; 
hors du pais ; 
hors de leur terre murent por le pardon aquerre . 
tel i ala en bele guise qui s en revint en sa chemise ; 
chevaliers , barons , clers , prouvoires y aloient com folz a foires . 
ensi nous a pris au lardon boniface , par son pardon , qui estoit au temps de lors pape . 
fist a maint clerc lessier sa chape , houce et cotte et sercot en gage lessier pour l escot , dont il perdirent geu et rire . 
ci se trouverent en l empire hebergiez en lieu dou royaume , en leu de couste sus le chaume . 
lors alerent plusors a romme qui retornerent mains preudommes qu i n avoient devant esté ; 
et cil qui furent arresté a romme puis n en retornerent et avec l argent demourerent , dont le pape en fu plus riche . 
icele annee mouche et biche recurent a grant compaingnie en la terre de lombardie charlle , le frere au roy de france , qui s en aloit pour fere aidance en calabre au roy de cezille . 
en lombardie mainte ville recust en pais me sire charle , mes a florence ot tel bataille des guibelins encontre lui ; 
mes il avoit avecques lui les guelfes de toute la terre , qui si li ont fourni sa guerre qu il prist florence au quart jour : ce fu le siege et le sejour . 
receu a grant honorance fu me sire challe a florance ; 
si fist les mesons quatre et quatre des guibelins toutes abatre , dont florance fu afeblie . 
a ceuz du pais ne plust mie , et ce cele chose seussent , francois dedenz entré n eussent ; 
mes qui a francois deuz pies donne , de prendre quatre s abandonne ; 
et tel coustume francois ont que ce que par guerre prendront verser le font , qu en n i revele : c est coustume qui n est nouvele . 
a toulouse et dedens rouen bien pert et perra encouen ; 
mes encore flamens si tiennent leurs forteresses et maintiennent . 
et ancoisque nule en cheoit , le comperra , le quel que soit . 
en amour et en amistie de florence , cele cite , parti charles a grant honnor ; 
et l ennorerent com seingnor . 
de la vint a la vielle sainne , ou len li fist la feste plainne ; 
et trestuit encontre li vinrent , les clez de seinne li rendirent . 
n onques mes il n avoient fet tele feste com li fu fet ; 
ne si large , ne si pleniere ne fu faite ca en arriere . 
et par leurs tres granz acointance l empereris a demourance la demoura quant enfant ot , et si ot quanqu ele avoir vot . 
a son vouloir fu si servie qu il en furent toute leur vie tenuz por bons e pour loiax et amez de touz les roiax . 
puis l ont esprouvé et apris , car quant les lombars furent pris el royaume du roy de france , il orent tost lor delivrance . 
por quoy ? 
car celui qui bien sert , par droit son louier en desert . 
ainsi le firent li lombart ; 
par tel engin et par tel art en sont il amé soir et main : biau servise trait pain de main . 
de la cite la vielle sainne mistrent il une grant semainne ancoisqu il fussent dedens romme . 
de leurs despens ne fas je somme ; 
mes quant entrer a romme durent , tuit cil de romme si s esmurent , chascun endroit soi , ce fu voir , por mon sour charle recevoir . 
le pape meismes tant fist que de son palez en issist et en la bouche le besa et joingnant de lui assis l a ; 
mes ce ne fu pas de cuer fin , si com apparust en la fin . 
le mal que il avoit ou cors cacoit et mist le biau dehors . 
me sire charle en sa compaingne avoit maint filz de chastelaingne : la i fu le conte d aucoirre , ausint le conte de sancoirre , et mon seingnor de chasteillon o maint tref et maint paveillon , et le conte ausint d armingnart o mainte saete et maint arc , ausint le conte de joingni . 
de la aler ne se faingni , si maintenoit molt bele court . 
mon seingnor jehan de harecourt estoit le mestre connestable et sire d ostel et de table . 
maintes foiz charles secourust , mes au retorner il mourust . 
je n en di plus : ce fu damage , car il estoit et preuz et sage . 
challe , le bon roy de cezille , vint a romme , dedens la ville , et avec lui son grant barnage , ou il trouva de son lingnage . 
puis a la sisiesme jornee fu la chose si atournee que les francois firent lor moustre a saint jehan du latran oustre . 
la compaingnie si fu grant , car francois estoient engrant de me sire charle honnor fere . 
si furent a la moustre fere huit mile francois , touz en armes . 
s en furent faites maintes lermes de pitie , par les ex getees des gens qui les ont regardees ; 
de la noblece la trouvee avoit chascun joie doublee . 
au departir de la moustree fu la chose apareilliee : mon seingnor rogier de lorie ot par mer la chevalerie ; 
en son temps si bien il le fist que par lui furent desconfist ceulz par mer a qui se prenoit : tel fortune li avenoit . 
me sire charles et sa gent , tuit armé acesmeement , par terre vot son chemin prendre - a nagier en mer ne vot tendre - mes tant en huit jors en ala qu en terre de guerre avala , en cezile , contre fedri . 
il est voirs , si comme le di , de lignage cousins estoient , et ensemble si guerreoient . 
faire le fesoit l apostoile , que cuidoit avoir la merele . 
mes , dieu merci ! 
ce pas n avint , ne diex ne l volt ni ne l couvint ; 
car je di voir quant je m apense : molt remaint de ce que fol pense . 
au pape en la fin mescheu , car en cuidant fu deceu : qui plus couvoite et plus pert , len le voit souvent en apert . 
boniface , en couvoitant l argent , en la fin en fist tant que il perdi cors et avoir . 
il se pensa comment avoir pouist le tresor des prelas , et les volt avoir en ses las . 
a romme un concile manda et a touz prelaz commanda qu a lui venissent sanz desroy . 
mes de france le nostre roy de ses prelaz si ordena que a romme nul n en ala . 
et quant tout ce vit boniface , ne sot pas bien lors que il face , tantque par les religions a fet ses amonitions a ses prelas , commentqu il aut , qu il viengnent a lui sanz defaut , soit a cheval ou soit a pie . 
les prelaz n en furent pas lie , qui apris ont et mons et vax a chevauchier les graz chevax . 
mes de ce ne firent il force : le grain lessierent por l escorce . 
a l apostoile contredirent et au roy trestouz obeirent - la charrue devant les beus - com de dieu et de leur foy creus , et au temporel se retindrent ; 
l esperituel deguerpirent et renierent lor seingnor , dont il firent lor deshonnor . 
mes lor foy n estoit pas sor mote ne sor pierre ; 
ne pierre flote dedenz paris lor sermonna , qui ce bon conseil lor donna , et si les trait a sa cordele qu i lessierent lor apostoile . 
por ne firent une pomme ; 
si firent de paris lor romme , ou saint pierre onques ne sist . 
leur mauvez cuer fere lor fist quant il renierent lor pere et romme , qui de touz est mere . 
quant charles entra en cezile , maint chastel prist et mainte ville , car dant fedri , qui la estoit , a deffense po se metoit , por ce que de son lignage iere . 
mouvoir n en vost avant n ariere , ainz li menda que il feist tout ou pais que il vousist , que ja contre lui il n iroit ne de riens ne le desdiroit . 
por ce , jusqu au fart de meschines , furent la les villes voisines rendues a mon seingnor challes , sanz fere guerres ne batailles . 
et fedriz , qui mal s i contint , en ses fortereces se tint et lessa tout son pais corre , ne en riens ne le vost rescorre . 
quant me sire karles ce voit , conseil a pris que il envoit au roy fedric un sien mesage , qui il deist le sien mesage . 
le mesage a fedric vint , car ainsint fere li couvint : ce fu un nain - robert ot non petit de cors , sage en non , et avec le conte d aucoirre estoit alez en celle terre . 
li mesagier fist son devoir et dist : ' fedric , il est bien voir que mesage ne doit avoir mal de nului ne recevoir . 
si te vueil mon mesage dire de par celui qui est mon sire , charle de france et son barnage , qui te requiert son treuage de toute ceste region ; 
car a toi la succession n est pas , ne ne puet avenir . 
des francois la t estuet tenir , qui pieca l ont par guerre aquise du commandement sainte yglise ; 
a eulz en apartient l onneur . 
francois en sont li droit xxx ; 
et se nul droit avoir i cuides , il couvient que ses chastiax wides et que es chans combatre viengnes et com chevalier te maintiengnes , non pas com hom enprisonné " . 
einsi le nain l a resonné et requis de bataille fere , ou par force le feront trere de ces chastiax , de ces mesons , car trop i a de grans seisons demouré comme oisiax en mue . 
' si est bien droiz que te remues pour l air avoir nouvel et prendre , et que te viengnes a karl rendre " . 
fedric quant le mesage oui , il ne fu pas molt esjoui ne ne se pot tenir de rire . 
au naim a commancié a dire : ' dont fus tu nez et de quiex genz ? 
es tu chevaliers ou sergenz ? 
charles , qui ici t envoia , son temps malement emploia quant par tel personne despite m a esté sa volente dite . 
se touz celz qui sont en s aide te resemblent , di li qu il wide tost le pais , et la contree , car de mal eure i fist entree - et honte en avra et vergoingne - quant il a empris tel besoingne com d encontre son sanc aler . 
si li vausist miex reculer que plus ca venir en avant . 
molt tost li ert mué le vent qu eu as de prosperite en meschief et adversite : li fol ne doute jusqu i prent ; 
por fol tieng celui qui emprent la chose qu il ne puet fornir , miex ne se puet hons parhonnir . 
charles si a la chose emprise , mes au parfaire est la mestrise . 
endroit de moi je n en ai soing ; 
mes ceulz li faudront au besoing qui l ont en cest afaire mis , car il ne sont pas vrais amis . 
si n a pas ci bon sejourner , car quant cuidera retorner , de toutes pars iert si enclos qu endurer ne porra les cops . 
naim , biax amis , tu t en iras , a me sire challes diras qu a seingnor le tieng et cousin , si li requier qu a son voisin n a son ami chose ne face , dont envers moi de riens mefface . 
bien le lerai esbanoier ; 
mes vers lui ne veil guerroier . 
voit et viengne par le pais , je ne serai ja esbahis ; 
esbatre s en voit par les chans , car sages sommes et sachans por nos fortereces garder . 
di li qu i porra bien tarder de retorner en douce france . 
or li di , naim , que il s avance " . 
ce dist fedriz en aventure , mes il dist la verite pure , car ancoisqu il fut retourné , furent francois mal atorné a courtray , dont par tens feron mention quant en point seron . 
le naim dou retourner pensa , et fedriz de bien s apensa , car il a le naim miex monté que tel est sire de conte , et donné de riches joiax , car le nain trouva il loiax en son mesage et en son fait . 
et por ce fedriz li a fet et courtoisie et honnor , et plus encor por son seingnor . 
len dist que por le chevalier baise la dame l escuier ; 
et por ce que fedriz trouva le naim sage et esprouva , a lui honorer entendist . 
len doit entendre ce qu il dist , non pas qui cil est qui parole , car molt souvent une parole dist un biax hons , qui n est pas bonne . 
aussi de petite personne ot len souvent bien grant sens dire . 
len ne puet pas le sens descrire d un hons , s il est biax par dehors , car le sens est dedens le cors , et le cuer est sa mansion , sanz avoir nule aception . 
einsinques le naim s en revint , et tout ainsi comme il couvint , a son mesage raconté , si se loua de la bonte que dan fedric fete li ot . 
et quant me sire charle l ot , a guerroier sa gent ensaingne ; 
mes petit i ot de gaaingne , car les chastiax carnis estoient et les citez riens ne doutoient dont len les peust asegier ; 
si n estoit pas molt de legier prendre , car fortune clochoit et l iver ausint aprouchoit . 
l annee yy et zz de france furent li commun esmeu por aler en flandres . 
de ce ne fu pas li roys tendres au prumier , mes au derrenier en fu il lasches et lanier . 
si est bien droiz que il s en plaingne , car il avoit en sa compaingne france , poito et picardie , anjou , champaingne et normendie , bretaingne , thoreingne , borgoingne , toute la terre de gascoingne . 
mes toute iceste compaingnie n i fist qui vausist une alie , car loys , li quens d ennevers , les amis au roy mist envers par dons et en autre maniere , si comme il fu ca en arriere trouvé par plusors gentilz hommes qui le dirent comme preudommes au roy et encore en apert : mal se queuvre qui le cul pert . 
et ainsint nos gens riens ne firent , mesque par les chans se deduirent ; 
et li roys si sonnoit ses cors par les forez , chacanz les pors et les oisiax qui sont volages . 
et flamens prenoient ostages ; 
leurs villes serrent et restraingnent , a mort metent quanqu il ataingnent ; 
ci ne les tient on pas por folx . 
mi sire jaques de saint polx si fu cause de cest outrage par coustume , par mal usage qu il vot en flandres alever ; 
ce fist les flamens eslever . 
par avarice et couvoitise la guerre fu en flandre mise , et furent les francois a burges mors de nuiz et mis a deluges dedenz leurs lis , sanz deffiance . 
ce firent il au roy de france : sanz desfier touz les ocirent . 
ainsint de flandres s en issirent celz qui eschaper vis en purent ; 
autres genz ne les secoururent . 
si fu en un jor et un main toute flandre mis en la main des flamens si com devise ; 
si n i ot le roy ne justice dedens flandres , ne seingnorie . 
et si fu bien close et garnie , si en furent flamenc seingnor , le petit comme le greingnor : par l usage de lombardie einsi se torna la mestrie . 
cele annee desus nommee , avoit de grant gent assemblee devant la cite de palerme . 
charles ce fist en peu de terme et par armes i atendi qu a lui la cite se rendi , et son fet ainsint entreprist que autres plusieurs chastiax prist . 
mes torjors ne pot ainsint fere , car venuz li est un contraire d une chaleur qu el pais vint : fontainnes tairir en couvint , douces eves troubles venir et grosses mouches avenir plainnes de venin et d ordure . 
qui poins estoit de leur pointure il les couvenoit a mourir , que riens ne l en pouoit garir . 
ainsiques vint ceste tempeste qui ne lessoit chevex en teste ne destrier nul qui ne fust mort . 
si en fu challes molt mains fort : a cel meschief fu amené quant son ost n ot dont estrené , fust de destrier qui fust de pris . 
si i fu adont entrepris que il ne sot que fere doie . 
et adonc fedriz li envoie un mesage qui li a dist que il widast sanz contredist , ainzqu il soit prest sanz demouree d avoir bataille ordenee . 
quant charles oui la nouvele qui ne li fu mie molt bele , si ot honte de refuser et graingnor honte du ruser , si se porpense que il face : mant que fedric en une place trouver pouist et lui ensemble . 
ce li manda , si com moi semble , que pendant icele jornee que devoit estre l asemblee la gent d entr euz por batailler qu ensemble pouissent parler . 
ce fu le conseil que il prist ; 
et ainsi comme il le requist , fedriz l en ot et otroia . 
nus d eus conseil n i envoia , mes a po de gent assemblerent endui les princes et parlerent . 
si a dist fedriz et conté a charles le bien , la bonte du pape qu envers lui avoit . 
et quant me sire charles voit l entencion qu envers lui ot , esbahi fu et ne dist mot . 
fedriz a charles revelé , moustré escrit et seelé , comment le pape l asoloit et comment les francois vouloit metre a mort , a occision , et tout a ceste entencion en puille les avoit fet traire , si que nul n en puist retraire de son pooir de ses liens ; 
et ocis des syciliens feussent trestouz sanz requeuvre . 
' c estoit l amor et la bone euvre por quoy , sire , venir vous fist , que tuit i fussiez desconfist quanque vous estes , route a route . 
et vous estes au point , sanz doute , s au besoing ne vous prenez garde , n il n est chose qui vous en garde . 
vous n avez cheval en estable , l air ne vous est pas couvenable , n avoir ne poez vos secours , vous ne poez fouir le cours . 
nous savons les pas , les passages , si demorrez por les ostages : au vous a le pape pris " . 
adont fu charles entrepris , car l excommunication vit et puis l assolution du pape qu a fedriz fesoit ; 
comme esbahiz si se taisoit . 
en apert l escommenioit , et puis empres li envoioit s asolution seelee . 
ceste voie avoit controuvee et ot , por francois metre a mort . 
' ma conscience me remort " , ca dist fedriz , ' je m en delivre " . 
et puis li jura sus le livre des evangeles qu ainsi iere : ' si est fet en ceste maniere de vous metre a mort le marchie " . 
adont fu charles a meschie , car ce avoit mandé et escrit l apostoile par son xxx si covint fornir et plegier la pais que karles fist ogier , au frere au roy de saint denyse . 
' plus pres m est char que n est chemise " , c a dist fedris mon seingnor charle , ' lessons ester bataille et si retornons a acort , endroit de moi je m i acort , biau cousin , por la vostre amor . 
et se le pape en fet clamor , lessons son crier et son braire ; 
ja por lui ne lerons a braire nostre proufist , commentqu il aille ; 
il n iert ja tel qu il nous assaille . 
si sui , sire , prest d acorder ; 
si com vous voudrez recorder , je tendrai la vostre ordenance pour avoir pais a ceulz de france , si que de grant et de menor aiés cestui jor fet honnor " . 
quant karles vit l umilite de fedriz et la verite et la grant loyaute de lui , si s est joint lors plus pres de lui et se baisierent en la bouche . 
ainsint l un a l autre se touche , et jurent que leurs pais feront ne plus en guerre ne seront . 
si ont acordé qu en cezille fedriz n avra chastiau ne ville , mesque par maniere de garde ; 
et ainsint le conseil regarde que dant fedriz cele tendra jusqu atantque len li rendra une autre terre en heritage . 
et de ce devoit il l omage fere au roy et ses successeurs , et du royaume les honneurs et le non de roy delessoit , et roy et seingnor connoissoit li roy karles a touz jors mes , sanz aler contre lui james . 
fortereces , chastiax , citez a fedriz touz au roy quitez ; 
riens n i dust avoir que son vivre . 
ainsi durent estre delivre , et a ce chascun d eulz s encline . 
si en ot fedric la saisine por garde et la prosperite au roy ; 
si sont en amiste torné qui furent anemi : riens n est qui vaille bon ami . 
et por ce que ce fust plus ferme , faire en durent un poi de terme mariage les deuz parties ; 
en pais ce sont einsi parties . 
et le pape ceste chose a esprouvé , mes fere n osa autre chose ne contredire . 
si se tenoit il bien de rire quant il ot failli a son esme ; 
de grant duel est tourné en pesme quant ne fu fete sa pensee que son mau cuer avoit pensee de la noble chevalerie . 
mes a celz cui diex donne aie ne puet au derrenier nul nuire , et len dist que cil ne puet fuire qui les talons a breulez . 
et maintes genz sont reculez d acomplir leur mauvez penser , por ce que le contrepenser leur pensee , qui est senestre , ne leur delesse a fin metre . 
ci ne pot le pape parfere ce qu il cuidoit des francois fere . 
charles ne volt plus sejorner , ancois pensa du retorner . 
quel merveille ! 
a chascun oisiau est torjors son ni le plus biau . 
mes au torner de dant fedriz perdi charles l empereriz , jehan avec de harecourt , qui mestres estoit de sa court , et maint autres de maladie : qui sara les nons si les die . 
ainsi en france s en revint courroucié ; 
fere le couvint . 
de sa fame , que perdue ot , se conforta le miex qu il pot . 
cel an de yy et zz s assemblerent tuit li commun des villes de flandres et firent , ancois dis je mes , contrefirent en flandres un roy de novel par orgueil , bobance et revel . 
onques mes tel forsenerie ne fu de tele gent oie , qui lor propre seingnor lessierent et un vilain roy esleverent et tournerent une conte de fet , sanz droit , en royaute . 
si orent roy , mes raatiau , car il n ot cite ne chastiau ; 
por ce fu mau fondé sus pierre . 
lor roy qu il firent ot non pierre , un gras vilain , felon et grant , et ot seurnon de tisserant . 
courtois estoit , larges , jolis , por ce fu il a roy eslis . 
mes les jolis ne font pas tout : il se metent plus tost au bout por fuire qu emmi pour combatre . 
s en furent flamens folz et natre qui d un chetif et d un vilain firent lor seingnor souverain , et foy baillierent et fiance de lui fere obediance et d avec lui mourir et vivre . 
si en furent bien de sens yvre quant il li firent tel offerte : damage i ont eu et perte . 
et li roy , plain de non savoir , leur pramist aussi , ce fu voir , qu il les garderoit sanz meschief . 
mes il leur menti , par mon chief ! 
son pooir ne si pot estandre ; 
si ne pot ce qu il pramist rendre . 
bien i parust a mons em pevre , ou flamenz fuirent com lievre , et lor roy devant , tout le cours , qui ne lor pot fere secours : qui ainsi pramet et ne solt le cuer de son ami se tolt ; 
chascun tost ordene et devise , mes au parfaire est la mestrise . 
lor roy ne lor pot a fin metre , por ce fu il fol de prametre . 
en cel temps d incarnation orent entr euz contention cordeliers ; 
car li uns vouloient propre avoir , car il se douloient por ce que poi len leur fesoit de charite ; 
l autre disoit , des cordeliers la grant partie , qu a ce n acorderoient mie qu il eussent prosperite , mes vouloient en povrete vivre , si com l ordre l ordonne . 
a ce le pape lor ordonne , et leur a dist par tel maniere : ' vous alez avant et arriere , noncant de jhesu crist la loy et por croistre la nostre foy , qui est ou monde refroidie , car len ne quiert hui que boisdie . 
len n a cure de preescheurs , mes losengiers et lobeeurs ont lor chevance au siecle toute . 
les religions len deboute , et puisque le temps se desvoie , il couvient que len les porvoie selonc ce que le temps se change . 
vous alez nus piez et en langes entre vous , et por ces prelaz estes molt traveillez et laz et ce que doivent fere faites , ne d eulz merciez vous n en estes . 
il ne font que boivre et mengier ; 
vivre vous estuet a dangier . 
ouiz n estes ne escoutez , mes escharnis et deboutez : il ont la char et la toison , a vous defaut il la foison . 
plus granz cures metent en armes au jor d ui qu i ne font es armes : des granz robes , des granz atours . 
mercennier sont , non pas pastours , car il ne quierent que la lainne : le proufist ont et vous la painne . 
pastours sont , mes c est pour elz pestre , dont maint sont qui ne sevent l estre ; 
et vous estes lor chapelain , mes au paier vous sont vilain . 
et nature couvient il vivre ; 
por ce vous couvient a delivre que ne me soit de vous nié riens que vous aiez esparnié ; 
et en presant le m aportez et de l emploier ne doutez , car vostre proufist en ferai et mon honnor i garderai ; 
le chant , le faiz portez du jor . 
et ces moinnes ont le sejor , groz et graz sont et bien rentez et voient que vous dementez de vostre vivre , et ne vous oient . 
il couvient que visitez soient et que de leur grant habondance len vous face aucune pitance . 
dismes ont et maladeries , si sont plainnes lor abeies , et ont granges et priorez ou diex est molt pou aourez . 
si covient que len les retranche , por ce qu il ont vers vous main clanche " . 
quant ceste novele ont oui , li frere en furent esjoui , quelque semblant que chascun face . 
trop bien cuident que boniface lor veille aumosne et grace fere ; 
mes il ne pense qu a lui traire toute l espargne et moisson . 
aussi prest com lievre en boisson aparaillié fus d eulz aidier . 
si furent pris en lor cuidier . 
' or tost , seingnors , ca , cel avoir molt bien vous renterai de voir " . 
et celz tantost li aporterent tant d argent qu esbahis en ierent ceulz qui la furent , li riche homme , et de l avoir et de la somme . 
quant l argent vist et tint le pape , il n a pas poour qu il li eschape ; 
si leur a dist : ' par saint germain ! 
vous n avrez ne hui ne demain cest argent ; 
porchaciez de l autre et retornez en vostre piautre . 
ou avez vous pris tant d argent ? 
pas ne vous tieng a bone gent . 
cest argent , cest tresor avez par les genz que vous decevez ; 
de princes , de clers et de lais prenez vos testamenz et lais , dont vous avez la grant peccune . 
bonne ville n a il nais une ou ne soiez mis et plantez en toute la crestientez por avoir executions . 
toutes autres religions ausi avez com en despit . 
cil qui sa foy ment et guerpit ne doit nul preudomme louer . 
n avez vous toz voulu voer povrete et obediance a jhesu crist et contenance ? 
vous vous voulez mal atorner quant au siecle voulez torner . 
l escripture vous en argue par celui qui tient la charrue et puis derriere soi regarde . 
je tieng vostre gent a musarde ; 
escripture et droit vous reprent ausi com le chien qui reprent ce qu il a geté de son cors . 
or tost de ceenz alez hors et vostre ordre bien maintenez , a ce qu avez si vous xxx ; 
soiez a povrete amis , car ainsint l avez vous pramis . 
por trente solz , por vint , por dis prametez aus genz paradis , mesque a ese soient li frere ; 
les piez avant , la teste arrere , en paradis les metez sains qui sont de mauvestiez touz plains . 
l escommeni vous absolez ; 
ainsint tout le monde afolez par truffes et par burelures . 
avez chiez vous les sepultures dont povres sont prestres curez , si leurs brebis avez curé et ceulz qui sont de vostre site , qui ainsi ne s en iront quite . 
trestoutes ordres mendiens , estiviax , solers a liens , visiterai , commentqu il aille , et du grain osterai la paille : et qui pramet et point ne solt le cuer de son ami se tolt . 
voer si est de volente , mes soldre c est necessite " . 
ainsint perdirent lor avoir . 
si tieng touz celz a non savoir qui moustrent le leur en apert . 
en ces cordeliers bien apert , qui por ce lor tresor perdirent , car a l apostoile le dirent : de toz a paiz cil qui se tait , et qui respont si a le plait . 
cele annee fu lombardie de richeces molt apovrie por ce que nul n aloit a romme . 
ci prelas mist le roy lor bomme ; 
si n oserent passer les mons . 
lors commancierent leurs sermons a fere chevaliers en france ; 
si perdirent leur audiance clers , si furent mis avant lais , et sus divinite les lais : les buez derrieres la charrue . 
cest arguement si s argue tout droit xxx dont le clergie est avillé et torné devers la main pote . 
et ce fu de par pierre flote qui dedenz paris commenca a sermonner , ancois tenca , car son sermon tencon sembla . 
je ne sai ou son tieuste embla , car en bible ne fu pas pris . 
et toutes voies assez apris avoit de sens et d escripture , et bon sens avoit de nature ; 
mes l ordre de chevalerie ne requiert pas preescherie . 
mes le monde si se bestorne qu il couvient que clergie se torne du tout a faire le fet d armes ; 
nul n i a qui pense des armes : les bestes si sont sanz pastor . 
nul n i pense qu a bel ator et biau aparoi par dehors , et l ame lessent por le cors . 
et por ce covient il et faut que viegnent du tout en deffaut les membres , puisqu eles n ont chief . 
de fin en fin , de chief en chief , je n i voi au jor d ui yglise qui ne soit a ceste fin mise , qui prumier n ait paié diziesme , double dyziesme cinquantiesme . 
et tout se part et si se font , car celz qui le prennent n en font vers sainte yglise leur devoir . 
les receveeurs ont l avoir , et le roy a le nom de prendre ; 
mes qui bien i voudroit entendre , le conseil le roy prent et part , et le roy a la mendre part . 
mes le roy ne deust plus estre enfant ; 
assez pouist connoistre qui li donne ou pain ou pierre . 
se le roys vousist bien enquerre , il trouvast tost que si sergent si ont le plus de son argent , qui en font les riches manoirs , dont je ne sai s il seront hoirs , car len voit trop petit avoir bonne fin tresor et avoir qui est aquis mauvesement . 
en cel an , au commancement , ne s estoient pas entramans ne les francois ne les flamans . 
au noir lyon la fleur de lis prist la terre deca le lis et deserita de touz poins ; 
ainsi lor eschapa des poins . 
et droit le jeusdi absolu li quens d artois lor a tolu de lor gent une grant partie entor furnes , cele nuitie , ou en chevauchant s encontrerent . 
il ne besierent , n acolerent , ne ne firent chancons ne dances , mes des espees et des lances au prumier s entresaluerent , qu il ne se tindrent , ainz verserent : aus estoiles et aus chandeles , de leurs heaumes les estanceles veoit on clerement saillir . 
tuit furent pres a assaillir et au combatre preuz et prest et de rendre a chascun son prest , car de chascune part estoient bone gent qui se combatoient . 
de nuit fu fet cel grant assaut dont l un recule l autre saut . 
li uns si versent et trebuchent : et li francois montjoie ! 
huchent et l autre partie s escrie : ' saint jorge la chevalerie " ! 
maint poing , maint pie , mainte cervele maint chevalier versé de selle , maint destrier a terre gesir , maint courcier qu en ne pot saisir voit on fuiant , qui n avoit mestre ; 
car tout a destre et a senestre , tout estoit plain de mortuaire . 
la veissiez crier et braire , tant i avoit grant chapleiz . 
fors furent flamenz enveiz : d autre partie les flamanz , et avec eulz les alemanz , ont les francois fort contresté . 
et orent pris et arresté phelippe d artois par vigor , dont au ravoir ot grant labor et grant doulor et grant hachie . 
mainte personne trebuchie y fu de vigueur et de pris . 
un baron alemant l ot pris , phelippe de artois , ce fu voir ; 
son pere i mist force au ravoir et de nouiers mon seingnor mile . 
le chambellant de tanquarville par force d armes i fist tant que il prist tantost l alemant qui tout pris l en cuidoit mener . 
bien se savoient asseurer : de lances , d espees , de dars se feroient de toutes pars . 
mes quant cel alemant fu mort , aus flamans fu grant desconfort , et en furent fort esmaiez , qu il estoient forment plaiez ; 
n onques puis ne tindrent centainne qu il perdirent lor chevetainne . 
par la defaute de lor chief tornerent il tuit a meschief , dont les francois se resbaudirent et de tel part les rasaillirent , en tele guise , cele nuit , que a cui qu il plaise ou ennuit , il les couvint arrier retraire . 
si torna lor fet a contraire , car cele nuit , a l avespre , la perdi la force le pre ; 
et quant il fouir s en cuidierent , francois arriere les tournerent . 
le quens d artois , le bon robert , si le fist c onques lor haubers ne leurs armes ne lor valurent ; 
si conquis et desconfiz furent et si fortune lor torna que peu arriers en retorna de vint mile qui s asemblerent . 
einsi le diziesme paierent destriers , palefrois et frisons ; 
de hernois et de garnisons illuec francois largement prirent , dont leurs cors , lors villes garnirent . 
seignors , de guerre ainsi va : se l un prent , l autre riens n a ; 
fortune sus chascun se mue ; 
et qui bien est ne se remue , car tel cuide l autri avoir qu il pert son cors et son avoir . 
l annee yy pristrent flamens conseil entr euz de guerroier le roy des frans . 
et le roy lor fu si soufrans , si cortois et si debonere que de riens ne lor volt meffaire en plain ne en champ ne en rue ; 
mes la courtoisie est perdue , car li flamenc n en sevent gre . 
monté furent en haut degre . 
je ne sai se il descendront , mes il dient qu ainz se vendront et que leur char iert bien vendue , ainzque soit morte ou retenue ; 
et dient que point n asaudront le roy , mes il se deffendront avec lor roy , le tesserant ; 
ne cheval n avront , ne ferrant , ancois se combatront a pie et lor pais tendront em pie et en estat , sanz avoir honte , car chascun si se tint por conte ; 
ne plus n i paieront servage , ainz deffendront lor heritage . 
si ne doivent estre hais , se il deffendent lor pais a bone cause et resonnable . 
je ne sai se c est bien ou fable , mes li royaus sont d un acort que les flamens en ont le tort , et dient qu a la reaute ne firent onques loiaute , mes torjors porchacié nuisance aus royaus et au roy de france et ont donné le leur et mis por fortraire au roy ses amis . 
et bien i parust d odouart qu il traistrent devers leur part , cuidierent , par un mariage . 
mes le roy des frans en fu sage , qui au conte le contredist ; 
et l autre partie redist que les flamens en ont le droit . 
je ne sai qui croire orendroit , mais je tieng fol celui qui cuide , et droit a bien mestier d aide . 
flamens , en cel an , se garnirent de garnisons , ce qu il pouirent . 
es fortereces sont retraites leurs genz et de batailles prestes ; 
et par le pais ont fet fosses longues et larges , et granz et grosses , por fere les genz trebuchier dedenz les fosses et verser , et si que siege en leur pais n i pouist estre du roy mis . 
einsi ce sont il apresté que plus lor grant soutilvete que lor force lor a valu . 
plaine de fange et de palu est en flandres toute la terre . 
n aimment pas la francois la guerre , car francois sont tost dissipé si ne combatent a sec pie , car trop sont norriz tendrement . 
en l ost avoit maint alement qui tuit estoient soudoier ; 
si les fesoit molt bien paier le roy pierres de leurs soudees , mes trop mal estoient poiees les genz devers le roy de xxx . 
ce lor torna a grant nuisance , car qui bien poie bien acroit ; 
et de legier pas len ne croit celui qui pramet et ne sot . 
por ce le roy mie ne pot fere son vouloir des flamens ; 
car sa gent si sont mal parlans , et c est au roy trop grant laidure . 
s en poier meist bien sa cure , il n est ne tour ne forterece qui durast contre sa noblece ; 
mes il veut a cele fin tendre qu il gaaingne tout sanz despendre et sanz trere lance ne targe mes plus despent aver que large . 
por ce li lo , se gaingner veut , que il doint plus que il ne seut , car qui tout couvoite tout pert . 
cel an le bon conte robert ala sus elz de par le roy , qui tost nous tourna a desroy par orgueil et par grant bobance . 
sanz ferir d espie ne de lance , sanz espee et sanz faussart france mist tost a un hasart . 
je di france ; 
ancois du monde la flor , si comme est a la ronde , mist il et la chevalerie a honte et a mort sanz folie . 
en cel an que je di , sanz doute , se mirent li noble home en route por aler flandres guerroier , et avec elz maint soudoier du royaume et de dyvers pais , qui s en tornerent esbahis vers courtray . 
du reaume la flor vint toute appareillie a flor : borgoingne , cascoingne , champaingne , anjou , poito , celz de bretaingne de pycardie , de normendie toute la flor , la baronnie , la vindrent tuit apparaillié . 
devant furent la gent a pie , arbalestiers qui bien le firent . 
a traire et a geter se mirent de deuz pars angoisseusement , et tant geterent vraiement que les saetes lor faillirent . 
les autres genz de pie se tirent avant , por l assaut enveir . 
la pouist on maint dart veir et maint espie et mainte lance . 
la gent de pie forment s avance , si se tiennent serreement ; 
flamens assaillent durement . 
et li flamens fort se deffendent et au miex qu il pueent se vendent et les reculent a grant force . 
chascun de bien ferir s esforce ; 
et tant par force et par durte ce sont ensemble si hurté que les flamens convint retraire . 
francois , qui bien le voldrent fere , par vive force les percierent , devant et derriere les fierent - chascuns pense d onnor aquerre des flamens ont jonchié la terre . 
et si la gent de pie le fist qu auques les mistrent a desconfist . 
et quant la grant chevalerie vit afeiblie la partie des flamens , si ont dist entr elz : ' seingnors , regardez a vos elz comment nos genz de pie le font . 
flamens pres de desconfis sont . 
avant ! 
seingnors granz et menors , gardez que nos aions l ennor et le pris de ceste bataille . 
faisons retraire la pietaille , il ont tres bien fet lor devoir ; 
or nous couvient l ennor ravoir " . 
le quens d artois ces mos a dist et pierre flote respondi : ' sire , encor n est il pas besoing que nous aillons deci plus loing . 
lessons aus genz de pie leur pris , car il ont tres bien entrepris et , se diex plest , bien parferont . 
se mestier est , molt tost seront secourus , car nous sommes pres , qui nous i bouterons apres , et les sivons petitement ; 
si prendront en nous hardement et cuer de bien fere et courage " . 
ainsi parla cil qui fu sage , mes de riens ne fu escouté , car li sages sont debouté , si comme il i pert chascun jor . 
si en vint tel honte a cel jor aus frans - ne sai par quel pechie que toz jors lor iert reprouchié . 
et quant pierre flote ot parlé , li quens d artois est outre alé , si se torna de l autre part et dist : ' pierre , se diex me gart , entre vous , gent de langue d o , a il torjors du poil du lo " . 
quant pierre flote l ot oui , si n en fu pas molt esjoui , si dist : ' conte , que dites vous ? 
de traison n a riens en nous ; 
ancois serons torjors loiax , et avons esté aus roiax sans traison et sanz reprouche ; 
n en nous ne sai je riens qui cloche . 
et au jor d hui l esprouverez , que ja tant avant ne serez que je ne soie ausi avant et que ne soie au chief devant . 
mes en la fin chascun verra a qui de cestui mescherra , quant nous ostons ce que diex donne ; 
le cuer le me dist et me sonne . 
or i alons , diex nous conduie ! 
" . 
adonc li quens d artois s escrie : ' retornez , gent de pie , rarriere " . 
adonc veist on grant poudriere et de chevax grant huieis . 
celz de pie furent esbahis quant arriers en les escria . 
chascun pense que mal i a et que d une autre part venuz fussent flamanz qui retenuz eussent nos genz et mis a mort . 
si tornerent a desconfort et commancierent a ruser et les flamens a refuser et a elz ouvrir et desjoindre . 
adonc ne se voudrent pas foindre les flamens por ralier eulz ; 
et celz qui furent orgueillex des francois a cheval se meuvent et nos genz a pie que il treuvent a terre versent et trebuchent et ' monjoie ! 
" escrient et huchent . 
et flamens isnellepas ce sont torné devers un pas devers le liz , que il savoient . 
adonc se rengent quant il voient que cil a cheval viennent seure . 
raliez ensemble en poi d eure se tindrent touz sus uns marez ; 
et les francois , qui sont engrez de conquerre pris et honnor , s asemblerent ; 
dont deshonnor avint au royaume et grant meschief , car il n en torna pie ne chief . 
les flamanz , qui le pas connurent , touz rengiez sus le pas esturent par leur malice et par leur art , chascun tenant son goudendart , levez contre francois les ferz ; 
si com len atent les senglers , les flamens francois atendoient . 
ne passer a elz ne pouaient , car il couvenoit reculer celz a pie et par eulz passer . 
si se hurtoient et versoient , des chevax a terre versoient , si ne pouoient redrecier ne vers les flamens adrecier , car entr euz s esturent contraire : celz a pie ne porent retraire , ne ceulz a cheval trespasser . 
si en couvint molt trespasser et morir d entr euz voirement . 
autre n i fu l encombrement ; 
mes ausi com sengliers se tirent quant es fers aus flamanz se mirent ; 
tout ainsi la chevalerie vint en mares par sa folie . 
ce fu voirs , et ne sont pas jengles , que les chevax jusques as cengles se ferirent dedens la fange , ausi le privé com l estrange et le grant comme le petit ; 
de lor biau fet ainsi lor prist . 
et de tant comme il s esforcoient d istre , et tant plus rafondoient ; 
et quant l autre aidier cuidoit , chascun d elz arrier recheoit . 
si furent au trebuchier pris , ou perdirent honor et pris , ce qu il quidoient conquerir , car onques bien n i vit ferir cop de francois , ne de flamenc . 
mes de dieu vint cest vengement , qui lor moustra - c en est la somme que victoire ne vient pas d omme mes de dieu , cil qui est es ciex , qui met a fin les orgueillex . 
ainsi par lor presumption furent mis a destruction d eulz en elz ; 
et plus i venoient , de tant plus lor force perdoient , n il ne se pouoient tourner n avant aler ne retorner . 
quant flamens ont ce regardé , il ne se sont de riens tardé . 
au marez ce sont aprouchiez , a leurs bastons ont acrochiez les chevaliers qui la gesoient ; 
et tout ainsint com les tiroient , les demenoient a martire . 
onques nul n en voldrent eslire ne prendre vif , ains les tuerent touz celz vis que il acrochierent . 
ancois di que ja mors estoient quant deffendre ne se pouoient . 
si di qu au mors - c est chose voire non pas aus vis fu la victoire , car elz meismes se desconfirent quant dedenz les marez cheirent , un desus et autre desouz . 
non pas un seul , mes auques touz se mirent a mort et a honte : li prince , li duc et li conte , a un cop et a un hasart , bien se mistrent ou col la hart quant il s ocirrent sanz bataille , trestout le bon grain ; 
et la paille demoura au royaume de france , genz non sachanz et genz d enfance , et le grain es marez dedenz , l un sus l autre , envers et adenz , l un le pie haut , l autre la teste . 
sus les francois fu la tempeste ; 
a tas , a monciaus assemblez , aussi com len assemble blez et comme gerbes en aoust , gesoient il de bout en bout , ci vint , deuz cenz , ci quatre vins , uns en uns et autres souvins . 
a mort sanz cop ferir se mirent la ou il veoient et virent que chascun qui la s adrecoit cheoit ne plus ne se drecoit . 
mes chascun ainsi le fesoit , por ce que nul si ne vouloit soi retraire ne retorner , por ce que ne pouist torner n a reprouche n a vilenie . 
la mort mistrent devant la vie , helas ! 
en lor hardi corage . 
orent l ennor sanz vasselage les flamanz , qui les regardoient comment entr elz s entretuoient . 
tel hardiece fu folie ; 
folie ? 
mes forsenerie . 
car de sens n ouvrerent il point a cele heure ne a ce point . 
conte d artois , tu demorras , don france doit bien dire ' las " , qui avoies en toutes terres esté et forni toutes guerres : en puille , en kalabre , en cezille n avoit chastiau , cite ne ville qui ne parlast de ta prouece . 
encore dient il : ' que est ce que tex hons est ainsi finez , qui ne pot estre exterminez ne par nul assaut desconfit " ? 
c est voir , ce qu il ot il le fist : il ot victoire et fu vaincu , et si n i ot percié escu , mes soi et les autres perdi . 
ausi son pere , je le di , si se perdi a la macourre que nul si ne l en pot secourre , et avec celui la noblece de france et la plus grant richece . 
le filz en resembla au pere . 
a courtrai , france le compere de genz , de hernois , de chevax . 
autant de bons en roncevax , ce sachiez vous , ne furent mors , car cil vendirent bien lor mors ; 
mes celz ci piquiez demorerent touz mors , ne lor mort ne vengierent , n onques puis el ne fu vengiee . 
la chose est ainsi demouree : plus a perdu qui plus a mis , et les mors si n ont nus amis . 
a cel jor quant nous meschei , maint grant gentil home i chei : mello , renaut , jehan de brulas . 
chambellanc , ne te reculas ; 
tous vous meistes la corde ou col . 
me sire jaques de saint pol fu membre a membre tout derouz ; 
commencié avoit le courrouz par coustumes , par mal usages , dont a cortray recut ses gages ; 
et main haut homme , a grant mechie , qui moururent par son pechie . 
ce fu en juignet la jornee que la feste est remembree saint beneoit ; 
beneicon fu tornee maleicon aus francois , car diex si le volt . 
ne contrester homme n es pot ; 
contre dieu ne vaut nule force , et cil est fox qui s i esforce . 
la force lors ne fu pas lor , si morurent a grant doulor , et mains autres si s en fouirent . 
je ne sai se lor honnor firent ou lor proufit ou lor vergoigne quant il virent cele besoingne ; 
de ce ne veill sentence rendre : miex vaut fouir que mal atendre et reculer por miex ferir . 
mes len redist : ' miex vaut morir a honnor qu a deshonnor vivre " . 
endroit de moy je m en delivre : cil ne muert pas honnestement qui se tue escientement ; 
ancois le tieng a homicide . 
et celui qui la place vuide quant il voit que riens ne puet fere , len ne li doit james retraire n an mauvestie n a couardie , car en combatre a il mestrie ; 
et miex vaut un sage en bataille que celui qui fiert et qui maille . 
sens et force sont bien ensemble , mes force sanz sens me resemble , car d aventure ou testerie qui mie ne vaut une alie . 
quens de saint pol , quens de boulogne , quens de champaigne , quens de borgoigne , et de dyverses nascions , qui retornerent les talons , il firent sens , non pas folie , quant ne lor porent fere aye : qui pot eschaper si foui . 
lors furent flamens esjoui quant il virent francois espars par le pais , de toutes pars . 
au gaaing ce sont adonné : des garnisons ce sont donné , d armeures a grant foison ont chascun mis en sa meson ; 
de riches joiax et d avoir - je le puis bien dire de voir orent flamens et le conquirent , qu autres genz onques tant firent de grant gaaing a un seul jor . 
les destriers orent de sejor , taqles , haubers et les espees les meillors , les plus esprovees : tuit furent ausi plain com quosse . 
sanz enterrer , sanz metre en fosse , des chevaliers , de damoisiax remaindrent les cors aus oisiax . 
s en furent flamens du leur riches , dont il sont larges , non pas chiches ; 
et maint homme en ont soudoier , car largement sevent paier . 
mes le roy - chascun si le triche en sa court avoit mouche et biche , qui durement l ont esmouchié . 
si lor a le roy tout couchié , si en demoura sanz argent . 
maint gentil homme en est sergent qui vait trotant a pie sanz lance . 
' he ! 
gentilz roy , que or t avance , pren de tes devanciers memoire , met ton cuer en avoir victoire , ne t atant mie jusques tant qu entr elz se voisent degastant , car ce seroit fole atendance . 
il sont touz gent de porveance ; 
si ne devez pas , sire , atendre qu il se veillent a merci rendre . 
pensez devez en lor mesfet et que encor n avez riens fet ne pris de vos genz la venjance , dont francois sont a grant witance . 
ce poise moi quant je le di , mes riens plus que le au xxx n a nul acort ne cordance n avra ja flandres a douce france ; 
ancois sera france vangiee . 
dur temps , dur jor et dure annee que cel meschief fu ainsi fet ! 
helas ! 
que t avons nous meffet , fortune , qui a mis envers trestouz nos courans oliviers ? 
oliviers n avons ne rollanz , dont nous avons les cuers dolanz . 
chetive gent et de pietaille des nostres ont levé la taille . 
de male eure fu l eure nee quant il pristrent tel charbonnee a creance , sanz riens paier . 
roy , le cuer avez eu braier ; 
penssés es fosses de courtray : ce poise moi quant le retray . 
la furent fais les granz deluges sus nos genz des flamanz de bruges . 
joie en ont , si en font la moe et dient , roy , que de la joue dormez , et celz de flandres veillent . 
maintes genz si s en esmerveillent quant flamanz nous vont reprouchant . 
roy , la besoingne vet clochant , ne je ne autre n i voit goute ; 
l un tire avant , et l autre boute , et ce devant si va derriere , comme le gieu de la cyviere . 
vous ne pouez estre sanz guile ; 
en bourc en i a et en ville , en vos chastiaus , en vos citez sont traitres - c est veritez dont vous estes deseritez . 
pas ne vous tiennent amistez vos genz , sire , se diex n en pense ! 
trahiz estes - chacun le pense , car vers vous chascun se devine par vos chavaliers de cuysine qui sont delez vous au couchier . 
se bien seussiez esmouchier , hors d avec vous les getissiez , et aveques vous eussiez genz de loiaute et d ennor qui ne vousissent deshonnor , et vengissiez vostre grant honte que flamens vous ont fet sanz conte et encore font de jor en jour . 
vos genz ne lessent a sejour ne ne finent de menacier , et vous ne fetes que chacier . 
je croi , se les boys ne lessiez , que de vos plains lairez assez , car celz sont trespassez et mors qui au defendre estoient fors , dont mainte terre et maint pais en est demourez esbahiz , et mainte personne orfeline de courtray , qui mau nous devine , et mainte dame en veuvete . 
ce fu en juingnet , en este , jour saint beneoit , je le di , qui lors fu a un mescredi , une jornee molt amere ou maint enfant perdi son pere et mainte fame son mari ; 
la de mort nul n i fu gari . 
n onques n i orent cymetiere , mes comme chevax en litiere demorerent aval les chanz , ou n i ot ni sonne ne chanz , ne sautier por elz n i ot lit , ne biere portee ne lit , n ofrande fete a chapelain . 
si demourerent en pelain les cors . 
si ne sai que je die des ames : se eles sont en vie , c est en joie ou en doulor ? 
de l une part a plus coulor qu i n a de l autre , si m en doute . 
en dieu tient ceste chose toute , qui volt que la tante personne perdist de france la couronne . 
he , roy , onques ne fu tel perte : france des bons en est deserte . 
les couars , lasches et remis , sont demouré , mes les amis gisent as chanz , sanz avoir biere ; 
ne nul n est qui lor mort requiere . 
le proverbe tient son lieu fort qui dist : qui est mort si est mort . 
c est mal fet , c est malvaise tache ; 
tout s enfoui , chascun se quache . 
merveille est que cuer ne vous fent . 
roy , vous iestes un oliffant , ce me semble , dont vostre force ne prisent vous genz une escorce . 
por bricon vous tient et lanier qui deussiez estre plenier et large ; 
mes comme pucele vous voi , car ce qu en vostre orele vous metent chascun jor vos genz tout creez , ce que vos sergenz vous dient . 
roy , n es creez mie touz , car en mains est tricherie entor vous a mauveses herbes ; 
se elz mises fussent en gerbes et puis en une ardant fornaise , vostre royaume fust plus a aise . 
mes chiez vous tant conseil i a que vous perdez l xxx , si vous couvient tenir au trait . 
flamens vont tost et vous a trait ; 
sire , vous dormez de l oreille . 
len vous met de pessiaus en traille , quant mort est la bone paterne . 
de vessie vous font lanterne celz qui a destre et a senestre sont entor vous ; 
et l erbe pestre , sire , vous font , et de crois pile . 
non di pas pour hue de boville ne pour de chambli sire pierre ; 
cil ont esté et sont com pierre vers vous entiers et vrais et fermes . 
nequedent encor est si termes qu en france dure guenelon et por ce estes vous , sire , tendres . 
si en viennent les granz esclandres dont vous en estes escharni , et vostre royaume desgarni . 
bien le vous ont moustré englois et les flamenz qui plusieurs fois vous ont moquié et deceu ; 
ce qu onques mes ne fu veu , sire , au temps de vos devanciers . 
mes vos bons amis et entiers sont envers vous tuit enchieri . 
bien i parust a vitteri , ou les flamanz le feu geterent quant vostre gent lor ost leverent , et vous i estiez present . 
en cele annee voirement de vitteri vostre ost levastes et en france vous en tornastes chacier es forez de biere . 
ceste chace iert au royaume chiere . 
chascun an prenez une trieve ; 
vous en prenez , mes nul n achieve ne ne met nule chose a fin . 
c est par defaute de cuer fin qui ne se veut meller de guerre , car avarice si l enverre , et couvoitise , sa compaingne ; 
si ne voi nul qu il ne s em plaingne . 
autant font espee et hauberc a nos francois , , comme chauberc peut labourer en terre mole . 
france est tornee en parabole et a grant honte et a meschief . 
si com dist : par defaut de chief , fole creance et couvoitise a france a confusion mise . 
he ! 
roy , genz avez a devise par mer , gennes , venise et pise , mes riens de bon ne pueent faire , car vous voulez tout a vous traire . 
sans rien donner du vostre avoir , si n en poez honor avoir , car d aver n iert un biau fet ; 
mes le large toz jors bien fet , car touz jors vient de la largece pris , honnor , valour et prouece . 
ainsi passa cel an en plour et en tristece et en doulour . 
et les francois s en retornerent , et les flamenz s aparaillierent por elz defendre au nouviau temps . 
cele annee , si com j entens , fu l yver grant et merveilleuz et a povres genz merveilleux . 
et les vins ausi preuz ne furent ; 
et celz mauvez marchie en urent qui en cel an les achaterent ; 
mauvez furent et trop cousterent . 
en cel an une grant estoile , devers romme , toute nouvele apparust de grant quantite , qui redevint - c est verite toute petite et a neant . 
ce ne puet on aler neant , car len le vit communement . 
si dura trois mois voirement ; 
mes a l entree du mois quart sa clarte torna autre part et devint petite et oscure . 
ainsin quant si va sa nature et ce mois de fevrier avint , mainz clers desputer en couvint por la senefiance savoir . 
mes cele n avint pas en france , ancois avint dela les mons , et assez tost le vous dirons ; 
mes tout ancois , une autre chose , por fere nostre annee close . 
la nuit de nouvel en cel an fist il si tres grant froit a pan que gelerent es tonniax . 
cel an moururent les aingniax , brebiz et autres bestes grosses es chanz et es teis et es fosses et es villes et par dehors ; 
et en leurs lis trouvoit on mors les genz par angoisse de froit . 
et par tout tant de nef avoit c onques mes tant n en fu trovee . 
toute riviere fu gelee par desus sentiers et chemins ou len charioit blez et vins ; 
et quant ce vint au desgeler , que clacons covint charier , tout ce que devant elz trovoient versoient outre et trebuchoient . 
lors fu mainte grant nef perie et mainte autre marcheandie , sanz metre ne fere requeuvre ; 
c onques mes len ne vit tel euvre , dont marcheanz deseritez furent du leur - c est veritez et demourerent orphelin . 
cel an trebucha maint moulin qui tout yver n avoit moulu , que le giel lor avoit tolu . 
si gaaingnerent moulins a vent plus qu i n avoient fet devant ; 
en un an moulins a chevax refurent lors en leur aviax . 
si gaaingna cel an qui pot et ne mie chascun qui vot . 
l annee yy et yy pour vengier le conte d artois , manda le roy de son bernage ce qu il ot , et de vasselage . 
si s en vindrent , devant douay ; 
mes flamens n en ore esmay , ancois toz jors les atendirent . 
et assez de reprouches dirent aus francois ; 
puis distrent au roy que il alast devant courtray es fosses sa gent peeschier , et puis qu il s en tornast couchier ou chacier es boys de biere . 
en tel guise et en tel maniere furent devant douay francois comme l espace de deuz mois ; 
et puis une trieve ont bastie , qui ne valust pas une alie , car tout fu a recommancier , et la pais tornee en tencier . 
tiex sont trieves aus flamans : il ne font qu esloingner le tans , por fere les francois despendre ; 
et nostre roy n i veut entendre , ancois croit tout ce que len dist . 
cil qui le tesmoingne et le dist le vit , tout ainsi com le tonte : ce n est mie honor mes honte . 
helas ! 
tant chevalier i ot cui ceste trieve point ne plot . 
quant les flamens ont veu entre elz passer , le cuer en lor ventre lor seign or de duel , de corrouz , car talentiz estoient touz de la mort leurs amis vengier . 
adonc n ot il que lesdengier et de maudire ceste trieve quant il voient que riens n achieve . 
et a po se vont desgastant , car cil ennuie qui atant . 
assez pueent francois atendre . 
le roy si est et dur et tendre : durs aus siens et douz as estranges , dont ses gens se frotent aus langes . 
je n en puis mes se il en vient honte , car ainsi le couvient ; 
et drois est que cil mal l en face qui le quiert et qui le pourchace . 
se le roy creust gent d estat , pieca eust eschec et mat fet aus flamans , mes il croit celz qui aus francois sont haynelz et qui sont aus flamanz amis , et ce a le royaume a honte mis . 
france est tornee en servete , car francois n i sont escouté qui sont nez de la droite mere ; 
il sont au jour d ui mis arriere . 
en france n a que corretiers et unes genz qui sont ratiers , qui ne servent que de pais fere por or et por argent atraire ; 
lor servise est d oster la plume . 
en france a il or tel coustume que les roiax francois eslievent celz qui losenges fere sevent ; 
s esteut que francois , les drois hoirs , engajent sovent leurs manoirs et delessent lor propre terre , por querre en autre lieu la guerre . 
si se pert la chevalerie et demore hoqueterie : en france a tout plain d avoquas . 
les chevaliers de bons estas , qui france voient trestourner et en servete atourner , wident le pais et s en vont quant francois sont et frans ne sont . 
en icel an conseil d anglois a fet grant damage aus francois , car odouart ala et vint tantque trieves fere couvint . 
et ainsi fu la trieve prise que les flamens , tout a devise , de douay hors se departirent , qu onc francois ne les contredirent ; 
mes parmi le grand ost passerent et ce que vodrent enporterent : cil qui ot perdu ot perdu , mes le gaaing ne sai ou fu . 
en cel an , si comme j entens , ot il grant corrouz et contens entre le roy et l apostoile ; 
si ne fu mie lor querele en petit de temps apaisiee . 
^M la court seoit en cele annee a arenge , cele cite dont boniface estoit né ; 
^M si en estoit molt amendee de ce qu il l avoit la menee , ^M sa court et touz ses cardinax . 
^M le pape envers le roy fu max , ^M por ce que le roy ne lessoit a son concille qu il fesoit les prelas a romme venir . 
^M et si les fist il couvenir plusieurs foiz et plusieurs jornees , ^M mes les voies furent gardees sique ne pouist nus passer , ^M dont le pape escommenier vot touz celz qui ce n orent fet . 
^M et l escommeniement fet , ^M par les granz portes des citez fu mis a clox , c est veritez , ^M que chascun le pouist savoir . 
^M et le roy en sot bien le voir , ^M si l en ennuia voirement . 
^M sus lui l escommeniement prist il que le pape fesoit , ^M dont a ses genz se complaingnoit . 
^M et aucuns de celz qui l ouirent en apres tele chose en firent que li roy pas ne commanda ; 
^M mes apres celui l amanda qui le fist ; 
vous l orrez bien dire , ^M se vous ci apres voulez lire . 
^M un chevaliers qui lors estoit - guillaume ot non de longaret preuz estoit de chevalerie et en soi avoit la clergie . 
sanz reson , mes sanz plus , por plaire au roy de ce que il vouloit faire , outre les mons si s en passa . 
ovec soi plusors amassa chevaliers de grant seingnorie , si s en passerent lorbardie et a romme dedens s en vindrent , mes illuecques pas ne se tindrent . 
mes il le firent por savoir de cele sentence le voir , conment le pape l ot donnee ne sus qui il l avoit getee . 
et quant il virent et ouirent - que la sentence bien comprirent les mos le roy , de ville en ville , aveques des genz de sedille , dedens naples sont il venu . 
tuit assemblé , grant et menu , a naples firent parlement comment prendroient vengement de l apostoile , qui sentence donnoit contre le roy de france ; 
et tantost , por le roy vengier , s acorderent touz sanz dangier . 
aus francois trestouz s acorderent ; 
puis apres lor voie ordenerent et tant errerent , ce me semble , que pour argent , si com moi semble , donner aus portiers de l arenge mistrent il dedenz lor ensaingne : et ainssi entr elz acordee fu la chose , qu il ont l entree . 
molt de maus por argent se font et por argent mains se mesfont . 
ainsi les portiers se mesfirent quant le pape a argent vendirent , car bien certainement savoient que celz pas le pape n amoient . 
toutes voies li fu moustré , ancoisque le fet fu ousté , que il se gardast bien de fere chose qui au roy puist desplaire , car il estoit trop fort haiz . 
et le roy avoit ou paiz molt d amis , et de son lignage , qui bien li porroient damage faire s il au roy mesfesoit . 
mes cil force pas ne fesoit , car le pape ne cuidoit mie que nul osast faire envaie encontre lui par nul pooir ; 
mes il fu hors de son espoir . 
si fu deceu par cuidance quant il fu pris du roy de france , je di mal , mes de son sergent . 
le roy ne savoit pas tel gent qu il deussent tel chose enprendre ; 
si n en doit on le roy reprendre . 
mes d autre part j ai oui dire que le roy pas bien escondire de ceste chose se pout . 
je n en sai riens , mes diex set tout . 
mes le pape en fu deceu quant le cardinax n a creu qui de ce souvent l aviserent et plusors foiz li demoustrerent : mes fol ne doute jusqu il prent , apres fait tart len se repent . 
le pape ne doutoit , si prist , mes tart de son fet se reprist . 
dedens l arenge sanz peur cuida le pape estre asseur , mes en poi de temps fu changiee sa joie et en doulor tournee , car a un jeusdi , sanz sejour , matin , bien po devant le jor , dedenz arenge celz entrerent qui portes ouvertes trouverent . 
si ne trouverent contredist - car acordé estoit et dist et tout droit jusques au palez du pape vindrent sanz relez , c onques nus si ne s en prist garde ; 
car a chascun de celz il tarde qu eussent fet ce qu orent empris . 
la vindrent sanz estre repris . 
serreure d uis ne torele n i valust pas une cenele ; 
tout fu a terre trebuchié . 
adonc ont crié et huchié tout celz qui par leenz estoient , mes soi deffendre ne pouoient , car tout entor furent souzpris , par dehors et par dedens pris . 
chascune rue fu garnie de pie et de chevalerie . 
le cri et le hu len ouait , mes nus hors saillir si n osait ; 
nus si n osoit dehors saillir chascun se doutoit maubaillir . 
si refu aussi alumee toute la vile et embrasee de torches , non pas de chandoiles , dont sailloient les estanceles . 
onques mes ne vit on fet tel . 
pris fu le pape en son ostel : nule deffense n i pot metre ne par porte ne par fenestre , de toutes pars fu bien gueté . 
einsi fu le pape reté . 
de son avoir , de sa richece fu fete cel jor grant largece sus toutes genz riches et povres . 
la furent overs touz les coffres . 
ci pot on bien dire en apert , car qui tout couvoite tout pert . 
si li moustra len qu en tiex biens ne devoit il reclamer riens , que por ce les tresors avoit qu a povres donner les devoit quant il estoit eure et besoing . 
por ce li sachierent du poing celz qui la vindrent et entrerent , et par les fenestres ruerent les coffres plains d or et d argent : mestres en furent li sergent . 
de draps , de joiaus et d avoir pouait qui en vouloit avoir ; 
et len i pouoit bien eslire de toutes pars sanz contredire , car onques apostoile ne fust a romme , ne qui tant eust , com lors en avoit boniface ; 
mes il en fu mis en espace . 
en grant temps avoit assemblé ce qui fu pris , non pas emblé . 
por quoy ? 
car il le vit et sot , cil qui le prist et cil qui l ot . 
s en furent les aumosnes fetes qu avoient esté retraites , por ce qu il n en vouloit donner et touz jors vouloit moissonner . 
si s en donnerent largement celz a qui ne cousta noient ; 
et si firent de l autri proie et d autri cuir large corroie . 
et einsi va le monde et pent : l un amasse , l autre despent . 
quant le pape son avoir vist , que chascun en donna et prist et qu il ne le pot contredire , lors fu plain de courrouz et d ire et vers longaret s adreca , et si li a dist en deca : - sire clerc , je le puis bien dire , guillaume longaret respondi , que onques plus n i atendi , chevalier sui au roy de france , qui sus touz roys a grant puissance 
