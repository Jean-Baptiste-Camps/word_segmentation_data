les seignors anciains qui ont batailleor 
cai en arriers esté et de genz venqueor 
et les nons des poetes qui furent jangleor 
oons tan qu as estoiles eslever hui tot jor 
et cil qui orandroit sont en presente vie 
lisent en lue d ystoire iceste trupherie 
ou n a honor ni prou ni de bien maalie 
granz partie des genz a ice s estudie 
si les los des faus des si aornés trovons 
o de lors chevaliers co ci nos devisons 
les dons que des as siens done que ne contons 
se il lo nos otroie a miaus que nos poons 
li saverres do monde li peres soverains 
cil qui yy mile homes saola de yy pains 
aviau les yy poissons dit toz en sui certains 
a ceaus qui toi voloient establir de lor mains 
' ovrez pas viande li quels soit trespassable 
mas cele qui sera toz jors mais pordurable 
si quite volés estre de la main au diable " 
ico commande des n o tenez mie a fable 
' mes peres " co dit des ' ne refine d ovrer 
ni senz sa guarentie qui mout fait a doter 
ne laisse nigun ordre que qu il soit trespasser " 
por co se doit chascuns de bien fere pener 
jhesu es patriarches es prophetes comance 
l enor de sainte yglise co creons senz dotance 
et per les seinz apostres i met ferme creance 
per les martirs corones per virge aornance 
jhesu d ovrer ne cesse mas mout est s ovre bone 
il revist sainte yglise de lis quant pais li done 
quant il li soffre guerre de roses l environe 
ce fait il qui les siens em paradis corone 
de ce dist sainte iglise n est pas chose celee 
qui est a de espose et de lui mout amee 
qui est dedanz lo cors de darz d amors nafree 
as sainz praacheors bien est chose provee 
" de maus m anvironez apuiés moi de flor 
demandez vos por quoi quar je languis d amor " 
por flor sunt entendu de bien comenceor 
et por maus ferme ovre des parfaiz par labor 
sainte yglise requier de flor apuiement 
quar cil qui bien comancent sunt foible duremant 
par co ont miaus mestier de bon enseignemant 
quar en parler de deu a grant confortement 
de maus anvironee viaut estre senz mentir 
quar qui voudra ou reigne des seinz parvenir 
maus poines et engoisses li covindra soffrir 
ne lo puet autrement niguns hons deservir 
si des le nos otroie disormais desclairons 
per quoi icest prologue ici retrait avons 
feiaument simplement que nos ne corrocons 
nul de vos janglerie dire ne vos volons 
a l enor jhesu crist lo fil sainte marie 
do baron sen tibaut vos vuil conter la vie 
deus m otroit par sa grace que je la traie a chie 
et ceaus qui l entendront preigne a sa partie 
que il lo nos otroit chascuns en die 
mout fu sen tibauz sages point n i avoit d enfance 
et fu fiz co sachoiz a bones genz de france 
arnous ot non ses peres sa mere senz dotance 
avoit par droit non guille co sot sa conuichance 
a provins fu norris ci seinz qui tant fu sages 
il fu come la flors qui naist es espinages 
ne fu pas seulement nobles ses parentages 
einz fu clers et tres riches co saichoiz ses lignages 
a viene ot avesque pleins fu de sapiance 
qui avoit non tibauz co savons senz dotance 
qui ot de jhesu crist en soi tel conuichance 
que einzque ciz nasquisse annunca sa naschance 
iciz sire d avesques de quoi nos vos parlon 
fui oncles a la mere sa mere co sot lun 
quar il out non tibauz tibaut rapele lun 
cestui par autre chose n en ot il tibaut non 
iciz sires d avesques qui de vianne estoit 
come bone persone o munde se tenoit 
et quant il o la mere donne guille parloit 
meintes foiz tels paroles com vos orrois disoit 
' o planterose mere " dit il ' esjois toi 
et soies tote alegre mout i a bien par quoi 
de toi naitra tels mere qui porterai en soi 
zz fil qui grant deserte aura ves de lo roi 
li fiz qui de ta fille " dit li avesques ' naistra 
trestot nostre lignage en sens sormontera 
devant de devant genz granz apelez sera 
mout ert amés li arbres qui tel fruit portera " 
a iceste parole que li avesques disoit 
une povrete famme grantie portoit 
la mere donne guille grosse apercevoit 
d amoroses paroles issi la confortoit 
' dame " disoit la famme ' quar vos esjoissez 
je di que en vostre ventre une fille portez 
de quoi naitra yy fil qui granz ert apelez 
a honor ert par lui toz vostre parentez " 
ce dit de sen tibaut encoisque il nasquist 
li avesques de vianne de rien n en i mesprist 
ausi li povre famme co meismes en dist 
que lon saiche qu il est membres de jhesu crist 
qui fu par les prophetes avant propheciez 
apres par lo seint ange as pators annonciez 
de la chivalerie de l ost do ciel loez 
qui fui par la novele estoile desclariez 
et qui fu en apres des trois rois aorez 
es braiz sein symeon qui viauz estoit portez 
ou temple de seinte anne coneus et avisez 
de celui est ciz seinz membres que vos oez 
a mon proposement disormais tornerai 
lo leu ou il nasquist miaus vos desclarerai 
des rois qui en son tens furent les nons dirai 
a ceaus qui ne sont né conuchance en lairai 
de quel genelogie al issit conterai 
coment guerpit richece par ades xxx 
et coment prist povrece clerement espondrai 
ici est ma pansee ci m estudierai 
provins est zz chatiaus ou sein tibauz fu nez 
ce est lues qui de puple est mout bien pupliez 
zz contes de champaigne odes estoit clamez 
estoit pruchains de lui qui mout fu renomez 
ce fu au tens henri qui rois de france estoit 
et de son fil phelippe qui adonques vivoit 
sein thibauz qui la boine de jovrece tochoit 
la joie de cest monde po ni prou ne segoit 
lo coman jhesu crist quant oir lo povoit 
a grant humilite a ovre lo metoit 
si co li saige moiche sa ruche omple omploit 
sein thibauz son fin cuer des biens qu il aprenoit 
que il fust harmitains avoit il grant talent 
helyas fu premiers co trovons nos lisant 
et sein johans baptistes qui mout fu de grant gent 
et paules et antoines ce set lon voirement 
lors teneve viande envie li fasoit 
l asprete de lors robes plus que rien desirroit 
lo regart des seinz anges jor et nuit covoitoit 
ou reigne des seinz ciels chambre achater voloit 
senz tibauz de ces choses et d autres embrasez 
s en est tot a celee a zz hermite alez 
qui mout estoit prodonz burcars fu apelez 
en zz yle de saine ou des estoit dotez 
puis fu moignes a sens co est la veritez 
ou mostier de sein pere qui fu jadis fundez 
consoil quist a l ermite et cil lou conseillet 
li ermites remest senz tibauz s en alet 
gautier zz chivalier o soi acompanet 
mout furent bon ensamble li uns mout l autre amet 
sen tibauz et gautiers issi s acompeignerent 
senz plus fere demore sus lor chevaus monterent 
lors escuiers senz plus avec aus en menerent 
a la cite de roins droitement en alerent 
sen tibauz chivaliers de la chivalerie 
jhesu au roi puissant a sa maison laissie 
son pere et sa mere ses freres entroblie 
ses parenz ses serjanz et des genz compeignie 
conme s il vosist ceidre de la chivalerie 
l espee a la pasque aviau gautier s avie 
a la cite de roins qui mout est seignoris 
s en sunt venu ensemble si con je vos devis 
comme s il vossissant parler a lor amis 
ne sot lor entendue fors que des co saichis 
oiez que firent puis et coment il ovrerent 
escuiers et chevaus a lor otel laisserent 
et de nuit tot a pie coiement s en alerent 
et nule rien qui soit fors que aus n emporterent 
que vos diroie je yy pelerins troverent 
de lors tres bones robes endui se despoillerent 
a caus yy pelerins maintenant les livrerent 
et de les lor povretes povrement s ahornerent 
senz seue nus pies des ou set s en alerent 
a zz leu que on apele pitingo se paisserent 
ou reigne d alemaigne ou lon tens demorerent 
iqui por l amor de grant povrete soffrerent 
a grant travail aquistrent lou pein don il visquerent 
co que on lit de joseph co sai certeinement 
ou saume dou sautier qui lo sens bien entent 
pot lun de ces yy lire tot universelment 
lors mains em plusors ovres servirent voirement 
a ovres de vilains lor blanches mains metoient 
les pierres par murs faire a ces macons portoient 
les erbes ou les fauz quant poinz estoit trenchoient 
lo fiens fors des estables a civeres portoient 
si con sen tibauz dit ausi charbon facoient 
de cel petit argent lors vies sostenoient 
de cetui laboraige que il tant comparerent 
de co que a lors vies sostraitrent et colerent 
a grant poine a po d aise po et po estrangerent 
argent siqu a sein jaque en galice en alerent 
a grant devocion lou seint leu viseterent 
quant lors oroison orent fenies bel et bin 
et fait lor offerendes come bon pelerin 
et il s en retornoient porpensant de lor fin 
zz diauble torverent traversé ou chemin 
il avoit forme d omme lo cors ot grant et fier 
ne sembloit pas si home con sembloit aversier 
il entendoit en faire sein thibaut trabuchier 
iqui se il peusse lou cuida perilier 
mes sire sein tibauz onques ne s esmaiet 
la croiz ou des fu mis autement reclamet 
et de la trinite autement se seignet 
a tant come fumee diables s en alet 
si au serjant de de trabuche porchacoit 
diables niguns honz mervelier ne se doit 
quar jhesu crist meimes trabuchier jus cudoit 
d un pignacle dou temple quant il lon lui estoit 
a trive la cite est sein tibauz venuis 
et gautiers ses compeinz nus pies et mal vestus 
iqui trova son pere dont mout fu irascus 
mas a jor de sa vie ne fu issi confus 
de trives vint a rome tant a il espletié 
de veoir lou sepulcre do fi deu ot envie 
si s en vient a venice la cite seignorie 
comme se il vossit passer mer en galie 
sen tibauz que jhesu li peres tant amet 
les fins de lonbardie apres co trespasset 
zz leu qui mout li plot iqui endroit trovet 
vesinetes cal leu salanique apelezt 
sein tibauz iceal leu entor anvironet 
et par la volente de de forment l amet 
zz grant bois i avoit qui mout lo confortet 
d une anciaine iglise la muraille i trovet 
il lassez de son oirre iqui se reposet 
et as seignors dou leu maison i demandet 
si comme il la quist l un la li otreiet 
a tenir vie d anges en terre comencet 
de char de tote graisse s asteint premerement 
pains d orge fu sa vie et aigue solement 
puis se soffrit dou pain et d aigue ausement 
fruiz herbes et racines usoit ni plus noient 
et si portoit la aire qui lo grevoit forment 
jhesu cui il servoit en ice lo porvut 
que tanque il fu prestres toz ses ordres recut 
ou mostier de vincence levichiers lo conut 
qui en estoit evesques cil viaust que issi fust 
ou est cils qui conter porroit or dignement 
que li diables fit a son cors de torment 
sa croiz portoit toz jors deu prioit docement 
chacun jor de corgies se bastoit asprement 
li glorious cors seinz issi se tormentoit 
par l amor jhesu crist que il tant covetoit 
de yy anz ne dormit en gisanz co disoit 
sa maignie privee mas en seanz dormoit 
lo los ni lo bobant de la gent ne voloit 
par ce que lun cuidast qu il dormit se fasoit 
covrir dedanz son lit et do lun se cochoit 
et apres s aseoit et en seanz dormoit 
puis avint que gautiers ses compainz trespasset 
lou treu de nature si co deus viaut rendet 
einzque mie nuiz fusse sen tibauz sus levet 
quant li autre dormoient et il deu aoret 
les mains teint estendues de prier ne cesset 
apres quant estoit hore que lan lever devoit 
par aler a matines en son lit se tornoit 
il ne voloit pas los des biens que il faisoit 
que niguns les seusse fors que deus ne voloit 
lo guiardon de lui senz plus en atendoit 
zz arche fu avant li liz ou il gisoit 
la quele par dessus tote igues estoit 
zz linouel fait de laine sus cal fust estendoit 
que de jors en sa teste contre lo chaut portoit 
je sai ce que ses menbres d aire armés avoit 
sos lo lincuel de lainne autre aire estendoit 
et en leu de cele arche ou il gisir soloit 
sus une large ais bien dolee gisoit 
dui an compli estoient ce savons voirement 
que venus iqui ere ci seinz premirement 
quant ses compeinz gautiers veint a son finement 
et si com nos creons ajostés dignement 
au nombre des feiaus devant de qui ne ment 
tentement de diable ne li faillirent mie 
de ce que dit sein jaques qu il eust sa partie 
amont en paradis en la grant compaignie 
des anges des archanges que deus a en baillie 
il reconte sein jaque ce est la veritez 
' bien aventurez est li honz qui est tentez 
quar quant il sera bien finement esprovez 
de la sainte corone de vie est coronez 
que deus promist a caus de cui il est amez " 
ja avient une nuit que sein tibauz estoit 
acostez en son list mas pas ne se dormoit 
zz diable d enfer decoste lui avoit 
qui la paroi par force de sa maison crosloit 
qu il alast a matines par son non l apeloit 
et que tost levast sus sovent l amonestoit 
a cel apel se leve seinz tibaut qui cuidoit 
que fust zz de ses freres qui ansi lo hatoit 
tost s en vait a la celle ou cil freres gisoit 
en son list lo trova ou il enquor dormoit 
lors sot bien sein tibauz de fine verite 
que ce estoit diables toz pleins d iniquite 
autement reclama la sainte trinite 
de la croiz se seigna lors chaca cel maufe 
il l en oit aler durement fremissant 
se il eust cent homes qui lo bois tranchessant 
a coignies tel noise ce croi ne feissant 
mais tel bruit ne menerent sarrazin ne persant 
en autre tens aveint que il fu apelez 
a peleion lou chatel ou contenz estoit nez 
et il qui a bien faire estoit toz abrivez 
por cele pais refaire tanttost i est alez 
mas d l aler nus pies si atiriez estoit 
que les plantes des piez totes onflés avoit 
quant il vit que a pie aler n en i porroit 
si monta sus zz char qui prestez li estoit 
une aigue li coveint passer dedanz entret 
or orroiz dou diable quel berat porpenset 
une roe de char en l aigue li emblet 
lo glorious cors seint issi noier cuidet 
bien lo cuida iqui noier se il poist 
mas mout li valut po onques riens n i conquist 
car ausi comme plume ligere fors salist 
senz roe toz essuiz onques ne s esbaist 
ceste grace et autres jhesu sen tibaut fit 
a conter ses travauz et ses tentacions 
tantque ci bon chimin et droit tenu avons 
a reconter les choses honestement aluns 
qui sont pleines de joie a ce nos escorcons 
li angile dou ciel sovent lo visetoient 
si come si serjant por termoin afermoient 
en samblant de columbe aucune fois venoient 
et en samblance d ome autre fois se mostroient 
et dun il estoit dignes autres choses disoient 
de par de son seignor sovent lo confortoient 
la poine qu il soffroit issi li alijoient 
il avint a zz jor que ses pechies ploroit 
et ensamble lo plor durement sospiroit 
lors oit une voiz que li dit que voloit 
que de toz ses pechies jhesu quitié l avoit 
et seinz hermagoras ausi sen fortunez 
en cui ses oratoires honor estoit fundez 
aparurent a lui et portint granz clartez 
qui tel chose li distrent com ja dire m orrez 
' graces beneicon de de omnipotent 
aies tu quar tu siers si entenduement 
ci en nostre memoire qui somes en present 
guiardon en auras n atendras pas grantment " 
il avoit zz serjant que odon apeloit 
qui tant estoit cassez de fevre qu il avoit 
tant asprement lo jor et la nuit lou tenoit 
a par po que li arme dou cors ne li partoit 
que il priast par lui sein tibaut mout priet 
par lui premerement a proier refuset 
al simples con columbe gaires ne demoret 
tot en ceste meniere a odon respondet 
' je redote d aler contre la volente 
de de par cui guinier tu as l enfermete 
je sa ce que la fevre t ait forment tormenté 
tost t aura des donee quant lui plaira sante " 
quant vit son bon serjant qui dou tot enpiroit 
qui par la maladie de la mort pres estoit 
dolanz de sa presence si issi lou perdoit 
lors dist ' tost a l iglise maintenant portés soit " 
sein tibauz lui present la messe celebret 
et en ses oroisons dou vaslet li membret 
jhesu par sa priere sanite li donet 
itel que senz aie de ses pies s en tornet 
li peres et li mere qui oirent la renomee 
de lor beneoit filz bruiant par la contree 
cele part sont venu endui a grant jornee 
quant son fil vit la mere sachoiz mout par fu lee 
que ele cuidoit avoir perdu senz recovree 
bien puet savoir qui a en jhesu crist pensee 
que ne fu pas larmes cele doce asamblee 
entre sospirs et plors en pansee estoit 
la mere de yy choses la quel ele faroit 
son pais son mari ses enfanz ne voloit 
guerpir ni son chier fil delaissier ne pooit 
li amors do fil mas cele de jhesu cristi venquit 
par l amor de son fil tot le monde guerpit 
toz les liains qui loient dessiret et rumpit 
a de s aer cui ele aviau son fil servit 
ale ne fu pas fole au choisir lo miaus prist 
mout fu sa remanance sein tibaut granz confors 
mout en fu plus a aise et de cuer et de cors 
si com dit salemonz mout par est amors fors 
i n est riens qui s i preigne fors solement li mors 
par l amor do fil veint a la de charite 
ale qui avoit au a toz jors largite 
d aleus et de richeces et de toz biens plante 
se tient or a paié de grant estrecete 
hiqui remest li dame a grant humilite 
par servir lo grant roi qui maint en trinite 
i n en est honz ce croi qui reconter poist 
tant docement li fiz a la mere obeist 
ni par froit ni par chaut que il onques feist 
ne trovet en lui faute de rien qu ale vossist 
yy anz avoit esté ciz seinz bien aorez 
devant que il fenisse ce est la veritez 
que de nigun diable n avoit esté tentez 
ni de pollution charnel contaminez 
ce dit il a ses freres issi co vos oiez 
la dolor lo mesaise que il adon soffroit 
les plaies dun ses cors anvironez estoit 
nuls honz mout grant panse conter ne vos porroit 
ni pou ni prou des pies il ne se sostenoit 
ne sa main a sa boiche conduire ne pooit 
li peres soverains ou il son cuer avoit 
tot en ceste meniere li sires o voloit 
par tribulations son seint cors espurjoit 
que il fust senz ruille la ou il lo metroit 
amont en paradis ou il habiteroit 
sus totes autres choses se doit lon merveillier 
d une rien que de lui m orrois ici noncier 
onques tant maladie ne lo put jostisier 
quel il lo jeuner vossist entrelaissier 
bien conut li seinz honz que gaires ne vivroit 
a co que maladie tant fort sus li corroit 
de la grace de deu si raumplis estoit 
que il ne voloit riens fors ce que des voloit 
l an douzein que partis de son pais estoit 
conuit bien que la force de son cors lou laissoit 
l abe qui ot non pierres apeler conmandoit 
qui jainz sus toz les autres a lui d amor estoit 
cel an estoit de lui en icel lue sacrés 
li seinz ordres des moignes ou des est tant amés 
a guarder li commande ce est la verites 
sa mere et ensamble ses fiz esperites 
trois jors devant sa fin et son trespassement 
crosla yy fois li terre mout mervelleusement 
cil de la celle o sorent voirs fu communement 
de caus de fors aucun ce trovons nos lisent 
aus ovres jhesu crist qui bien vodroit panser 
il ne vodroit gemais de lui son cuer oster 
ice fit la presence de celui senz doter 
qui regarde la terre et qui la fait trembler 
si com cil qui hi furent em portent garantie 
mout fu de l arme dure et do cors la partie 
a celui s aherioit qui par nostre pechie 
ot ou coste la lance lo grant vendres fichié 
demandresque lonc tens en engoine suet 
zz serjanz de laianz cui jhesu aspiret 
que il se saillessant toz et totes priet 
et il se sont issu si com il commandet 
quant furent tuit et totes de la celle sailli 
son sauveor recut ce sachois vos de fi 
meintes fois commanca ' doz des aies merci 
de ton puple " atant a de l arme rendi 
or sunt li sien em plor triste et esbai 
li ange li archange aliegre et esjoi 
li puples nos tesmoigne qui pres do cors estoit 
a l ore que li arme do seinz de s empartoit 
que tache quels que fusse lo cors nen bloissoit 
mas comme s il fust vis ses vis resplendissoit 
nus honz signe mortel ou vis n apercevoit 
li jors einz la calande de juillet lors estoit 
li quarte inditions qui bien s en apercoit 
et adonques henris li fiz henri regnoit 
qui la grant seignorie do roiaume tenoit 
quant les genz de vincence oient son finement 
cele part sont venu ce fu astivement 
clerc chivalier borjois et fammes et enfant 
armé et desarmé veil et jovre aussement 
n i sont pas de vincence tant solement venu 
cil des veisins chataus hi vont grant et menu 
tuit vinent au seint cors et jene et chanu 
par entrer en la celle ont lou mur corrumpu 
li autres qui remes a vincence estoient 
fammes villes enfant qui aler ne pooient 
cele part vers lou cors de proiant s apruchoient 
yy liues fors la vile a l encontre venoient 
de l aler vers lou cors tant forment se haterent 
que ces qui lo portoient a corchin lo troverent 
ou il se reposoient et il se reposerent 
et a grant reverence en apres l em porterent 
de lui porter estoit chacuns amenevis 
a grant gent a grant joie fu li cors sevelis 
lou tiers jor de juillet fuit il en terre mis 
ou mostier nostre dame si com je vos devis 
a cui titre fu prestes ciz cors seinz deu amis 
quant il fu sevelis a l onor de clergie 
plut il a jhesu crist et a la virge marie 
et as seinz qui avoient esté martiriié 
leuntin carpunforte en cui n em dotez mie 
iglise il repose que fust la renomee 
de lui ades seue par tote la contree 
par vertus par miracles viaust que fust essaucee 
li vie sein tibaut et sa fins anoncee 
a yy miles d iqui droit zz chatel avoit 
que li vesinetes autevile clamoit 
ou chatel une famme no veianz demoroit 
par nul home mortel garison n en trovoit 
tanttost con de cest seint a novele seue 
d un bastum apuiant es cele part venue 
sus la tumbe a cest seint ou avoit s entendue 
par la grace de deu recuit clere veue 
droit en ceste cite de vincence avoit 
ausi une autre famme qui ren nen i veoit 
ele quist consoil deu ou ele se fioit 
et au seinz et tantost veue arriere recoit 
zz autre leus apres est coneus assez 
qui est chatiaus drixius por son non apelez 
une famme i avoit qui i a recovrez 
les iauz de quoi ses chies estoit toz avuglez 
apres cestes yy fammes i est zz clos venus 
contraiz estoit des pies et des mains devenus 
par l amor do seint cors hi fit deus tels vertus 
que il s en est alez de ses pies sains et drus 
zz autres ausement a malaise estoit 
la vigor de ses menbres do tost perdue avoit 
ni de mains ni de pies adier ne se pooit 
sainete sus la fosse recovre et recoit 
li cites de venice qui tant par est loee 
a mout bien la vertu de cest seinz esprovee 
une famme i avoit qui estoit aornee 
come religiose preuz estoit et senee 
apres si co soffrit li peres soverains 
aveint que soiches ot do tot les does mains 
cele part est venue mout estoit ses cuers vains 
sanite i recovre chascuns en soit certains 
bien pert que jhesu cris sein tibaut mout amet 
a l entrer a vincence enseignes en mostret 
car par amor de lui ses miracles doblet 
a zz vaslet et une tose la veue rendet 
mil homes i avoit quant des issi ovret 
a l entree do cors do quel deus l arme xxx 
comenca ceste antene li clergie et dist 
devant toz ses deciples jhesu meinz seignes fist 
li quel ne sunt pas tuit en cest livre esscrist 
veneriains zz enfes de vile nuve estoit 
de zz pie paralitiques et d une main gisoit 
tirier ni l un ni l autre enver soi ne pooit 
granz estoit li angoisse et l maus qu il soffroit 
l uitane jor de paques fu au seinz amenez 
ou li covenz des fiz de estoit toz asenblez 
et de main et de pie li revient sanitez 
sique sains et alegres s en est arriers tornez 
voirs est qu en lumbardie une dame avoit 
qui en son braiz zz cercle de fer mout grant portoit 
non par nigun mesfait mas quar ele voloit 
or s en vient au sepulcre ou cil cors seinz gisoit 
or oiez quel miracle jhesu cris par lie fit 
li chandoile aroanz dou chandelier cheist 
par drecier la chandoile lo braiz li estendist 
et li cercles vait freindre et do braiz loin sailist 
zz qui ot non martins et qui fu de cors nez 
de lioires de fer ot les yy braiz liez 
les lues de plusors seinz avoit environez 
enquor vivoit ciz seinz dun vos parler m oiez 
quant il vit que trover nul consoil ne pooit 
vers nul de toz ces seinz ou il esté avoit 
au barun sein tibaut s en est alez tot droit 
en zz leu solitaire ou quel il demoroit 
confession li quist et il le confesset 
por quoi portoit les fers es braiz tot li contet 
en ploranz rejoit que son frere tuet 
bien fu confes a droit onques rien n i celet 
il avoit proposé qu il alast outre mer 
au sepulcre ou deus lassa sun cors poser 
et seint tibaut li dist que pensast de l aler 
et son cors travalasse s il se voloit saver 
' va tot " dit sein tibaut ' ne faire demorance 
jhesu cris te fara de l um braiz desleiance 
par ades se tu as en lui ferme creance 
toz jors done as siens de lors maus aliance " 
a iceste parole s en est martins alez 
au precieus sepulcre lai ou deus fu posez 
quant fu des faus juis ses cors crucifiez 
iqui li est li zz des yy braiz desliez 
al i fit s oroison et puis s en est tornez 
il en i ala tristes or s en torne liez 
mas fu mout tost changiés en tristor ses confors 
par ce qu il oit dire que sein tibaut fu mors 
en ploranz en criant al qui ot lo cuer gros 
est venuz a la fosse la ou gisoit li cors 
bien fit iqui senblant que sein tibaut amasse 
por rien ne se tenisse que des iauz ne plorasse 
' tu me commandas sire ' fait il ' que je i alasse 
outre mer et que puis enver toi retornasse 
sire g i ai esté et or suis revenus 
par quoi n estes vos sire amis deu sains et drus 
mout sui de vostre mort dolanz et irascus 
doz sire fai en moi miracles et vertus 
seinz de aies de moi et merci et pitie 
de cest liain de fer moi colpable deslie 
tun pelerin conforte amis de de et guie 
qui ai par ton conseil tante terre tracie " 
a iceste parole des tel miracle fit 
par l amor do cors seint que li cercles rumpit 
de fer et au derompre mout loin do braiz saillit 
d ou toz ceaus qui estoient de joie raumplit 
saichois qui cil meimes ice nos recontet 
cui de ces yy liains jhesu crist desliet 
quant de la sainte terre d otremer retornet 
par amors do cors seinz jhesu issi ovret 
ausi de yy avugles trovons generalment 
que il i recovrerent de lors iauz voiement 
de la cite novaire fu li zz voirement 
et li autres senz faille fu nez de valevent 
li tiers fu senz dotance de conte de taurin 
li quars une pucele qui fu ce sot lun bin 
venue de zz chatel que on apele colmin 
cist quatre quant il vindrent ne veint po ni bin 
l enfant de valevent viaust des qu il recovrasse 
les iauz sus les degrez einzqu en l iglise entrasse 
et einzque lo sepulcre do seint cors seinz tochasse 
ce ne doit nuns doter que des nen i ovrasse 
li tauriains meimes quant les iauz ot covrés 
toz souz et tot a pie s en est ades alez 
au sepulcre sein marc ou il s estoit voiez 
issi est en s estoire escrit com vos oiez 
li puples jhesu crist autres foiz celebroit 
la sainte ascension ou mout de gent avoit 
qui de la sainte feste les vegiles gardoit 
zz enfes qui avugles amenés i estoit 
par la grace de de la veue recoit 
au glorious cors seint en cui tant se fioit 
de yy autres aveugles est bien chose seue 
que sus lo cors seinz ont recovree veue 
qui sein tibaut requier n a pas poine perdue 
bien li ert au besoin dou puissant roi rendue 
ausi zz ydropiques fu iqui amenez 
cui li ventres dedenz estoit toz boranflez 
au glorious cors seinz est gariz et senez 
sains s en est et alegres en son pais tornez 
dui autre dunt li zz genous contrait avoit 
li autres qui de rien adier ne se pooit 
de cele maladie qui tant nuit lor avoit 
garirent au seint cors et s en alerent droit 
cil qui les biens de lui toz reconter vodront 
encoisque a miracles a paroles faudront 
si il font come saige a meins s en passeront 
que plus croitra lor poine co plus i entendront 
par ce a nos paroles covient boine poser 
quar n est honz qui peusse tant saiges soit nombrer 
quant avulgles quanz foibles quanz malades covrer 
deus i fist la veue la force et l aler 
par l amor sein tibaut qui tant fait a doter 
a la tumbe ou il son cors laissa poser 
ou jhesu crist ne fine ne jor ne nuit d ovrer 
atant vuil faire fin de cest recontement 
n est hons qui conter puisse ni nombrer solement 
quant malade quant foible quant avugle ausement 
et queint demoniaque et quant febricitant 
ont trové sus la fosse de toz mauz senement 
a garant vos en trai lou fi sainte marie 
qui dedanz lui habite que je ai grant partie 
laissie de ses miracles que diz ne vos ai mie 
petiz rains de grant silve ai ci endroit trechie 
sen tibauz que mout loent en toz lues li escrist 
de cui furent tuit bon et li fait et li dist 
qui fu de noble gent de france ou il nasquist 
ansi comme estoile reluisanz resplendit 
entre toz ceaus que des par la soe bonte 
montet en ses seinz ciels coste sa majeste 
en tot lo tens qui ha cai en arriers esté 
hissi lo trovons nos en la divinite 
par la grace celui qui maint en trinite 
li enciain poete acostumé avoient 
que les los des mortels devant toz recontoient 
des tiranz et des rois es disoient 
les faiz et en escrit lors vitoires metoient 
a ceaus qui apres aus par nature vindroient 
par lettre par escrist memoire en laissoient 
a tels choses escrivre lor entente perdoient 
quar ausi come umbres lor conte trespassoient 
nos qui coveitons estre de pardurable vie 
hoir sus pitagoram ou n ot fors trupherie 
et sus enpendeclem qui sont or a meschie 
car ou parfont d enfer sont ambedui plungié 
devons de le sereynes do tot lo cham laissier 
et cels do rossinol qui meinz fait foloier 
et en totes meneres nos devons enforcier 
que nos puissien au reigne jhesu crist apruchier 
n i viaut pas apruchier nuns hons qui se forsvoie 
qui ne vait droit chemin fors est de la corroie 
quar ansi com des dit estroite est la voie 
que cil vont qui desirrent de paradis la joie 
de tant com par merite est plus clere li vie 
de cest seint tant doit ele miaus estre essaucie 
do puble jhesu crist lo fil sainte marie 
qui ceaus qui bien recontent toz jors governe et guie 
de la maison son pere coment se departit 
ciz glorious cors seinz nos avons desus dit 
quant bien quant purement trestot son tens visquit 
en zz leu cui li genz salanique nom mist 
et coment de cest monde en paradis montit 
li arme quant do cors en la fin se partit 
de mostier nostre dame pierres albes escrist 
li lues ou li mostiers nostre dame est fundez 
do quel ciz prodonz pierres est albes apelez 
est tot certainement vanguadice clamez 
issi lo dit l estoire ce est la veritez 
en cal lue se reposent tuit en seis certain 
li tres precios cors do baron premiain 
et caus tot ausement de sen feliciain 
des quels cors a les armes abraham en son sein 
mout espiritelment sen tibaut enseignet 
ciz sires pierres abbes qui mout en de l amet 
mout mist bien la semmance que il en lui semmet 
oiez coment que fruit en cent dobles rendet 
de preciouse vie iciz abes estoit 
toz jors et totes hores sen tibaut visitoit 
si des biens tempores sovent lo secorroit 
es biens espiritables mout miaus lo sostenoit 
bien put aviau david chanter li ques chanta 
lo saume do sautier ou quel zz tel voirs a 
' jhesu crist me governe et renz ne me faudra 
ou lue de cel pasquer ou il m aloiera " 
li puble de vincence par ades s atirerent 
a grant bruit et grant noise cele part s aprucherent 
sens raison par lor force lo seint cors en porterent 
par deffens par chalunge onques ren n en laisserent 
quel dolor ot li mere par ades vos dississe 
li abes et li frere si plus aut n entendisse 
lo tort que lon lor fit par ades escrississe 
mot et mot point et point que jai n en i mentisse 
li abes que nommé vos ai ci en present 
et odes li custoide et li mere ausement 
mon seignor sen tibaut et tuit cil do covent 
blecié par tel et trenchié apresment 
osseierent par force de puissant coment 
do glorios cors seint eussant covrement 
quant virent que ami de ren ne lor aderent 
et que tuit li meillor aie lor veherent 
nostre seignor de cuer docement deprierent 
que il les consoillast et a lui s apuierent 
d ahorer de prier de veillier ne cesserent 
au povres largement au moignes espenderent 
la puissance de de de fin cuer regracerent 
que lor donast pooir a ice s acorderent 
de recovrer lo cors que chacuns desirroit 
al moins une partie si ses plaisirs estoit 
li promise de de les cuers lor enforcoit 
qui dit ' qui quiert mon pere en mon non il recoit " 
por ce viaust nostre sire qui toz les biens porvoit 
que odes qui gardierres de sein tibaut estoit 
fust enclos a celee quant nus n o percevoit 
lun lo mur de l iglise ou li cors seinz gisoit 
entre lui et lo cors aut murs et large avoit 
ice fu sa pensee a ico entendoit 
coiement a celee que tant fessoreroit 
desoz lo pie dou mur que dedanz entreroit 
et que de sein tibaut grant partie en trairoit 
se jhesus cele grace c al pooit li donoit 
prouz estoit do bien faire gran volente avoit 
se des li rois de gloire conduire lo voloit 
de proier jhesu crist jor ni nuit ne cessoit 
aumones qui mout aident ves de as genz donoit 
a grant devotion qui mout vaut jeunoit 
en cetes yy vertus tot son cors tormentoit 
si religious frere qui aviau lui estoient 
de tote la cite es iglises aloient 
nus pies a plors a larmes jhesu crist deprioient 
que il lor otroiasse ce que il desirroient 
li peres glorious tot ades les oit 
quar odes li garderres yy fois en dormanz vit 
une persone de home tot blan qui l esjoit 
en abit de prevoire qui tel chose li dit 
' odes resveile toi or sus n endormir mie 
pense de fessorer par tens auras aie 
mout a bien nostre sire ta priere oie 
il viaut que de tot soit ta priere complie " 
trois foiz li dist tel chose dont fu mout esbais 
mas qui a lui parloit ne savoit ce sachis 
par ce li dist li voiz ' ode soiés toz fis 
que je sui anges de qui m a ici tramis 
por garder cest seint cors qui tant est ses amis 
escrist est en s ystoire issi ce je devis 
por ce puet lun savoir que jhesu crist l amoit 
quant son seitime ange de cel tramis avoit 
par lo seint cors garder qui seveilis estoit 
mas odes en dotance enquor ades pensoit 
quant li sires de gloire qui onques ne mantit 
en issi grant pensee encores odon vit 
derechie son seint ange glorious li tramit 
qui ce que dit li avoit enquor ades li dit 
par cestes visions a por po defailloit 
pensee an mainte guise li cuer li contrevoit 
esperance corajes ce li amonestoit 
mas li noise dou puple et peors li torboit 
proiant chantant les saumes do sautier s endormit 
derechie la senblance do tres seint home vit 
qui li dist itel chose come ci a escrit 
par la volente de qui iqui li tramist 
' garderres de seint cors en pensee es grant 
bien ses que tu dois faire que vas tu atendant 
si de fessorer penses tu auras maintenant 
lo tresor que o cuer vas issi desirrant 
or es tu bien certains par quoi demores tant 
puis lo prist por la main et dist ' ses que faras 
ci endroit non aillors ode fossereras 
tanque au bas desoz do pie do mur vindras 
au droit de mon sepulcre iqui me troveras " 
ico fu seinz tibaut qui par la main lo prist 
qui parla si a lui et qui ico li dist 
odes corporelment remuer lo sentit 
si s esveilla atant et de sein tibaut vit 
droitement la senblance qui issi resplendit 
que il n est honz mortels qui la poit 
odes contre sa face quant il lo vit chaist 
et comme dimi mors longuement demorist 
ne fu pas granz mervoille si odes mout dotet 
quant cil qui estoit mors issi a lui parlet 
a tant prist lo fessor odes et xxx 
et de tote sa force aval bas descendet 
a parsuir cele ovre quant fu las comandet 
a yy de ses serjanz que o soi amenet 
li zz ot non johan l autre martin clamet 
icist dui fessorerent odes se reposet 
cist dui solun lo mur longuement entanderent 
au bas do pie desoz do mur droit avalerent 
l espace de yy pies aval en bas chiverent 
puis ne sorent que faire a odon s en alerent 
odes sens plus atendre ves terre s enclinet 
et de cuer et de boiche docement xxx 
jhesu cris sen tibaut derechie li enviet 
quant en son lit dormoit qui ades l amonestet 
par s amonition odes tant laboret 
que lo travers do mur por desoz trespasset 
li fundemenz do mur espes forment estoit 
yy pies mesurés tot droitement avoit 
tant firent a l aie de de qui les guioit 
qu a une pile vindrent ou apuee tochoit 
li colome de pierre a quoi cil s apuoit 
pres dou cuer qui lo puple et la gent confessoit 
au soutain pavement venir mout redoterent 
ou li clerc demoroient qui dedanz lou cuer erent 
por cremance de ce lou fessorer laisserent 
et a odon lor meitre lor dotance noncerent 
derechiez dit li voiz ' ode ses que faras 
a senestre partie droitement chiveras 
et apres a la destre issi me troveras 
si tu chives issi saiches i faudras " 
odes dormoit quant ce sen tibaut li noncet 
quant dit li ot tel chose maitenent sus levet 
une verge de fer portant lai s apruchet 
a l endroit do sepulcre en terre la fichet 
droitement sus la tumbe li verge descendet 
au sarcuel qui desus lo cors estoit hurtet 
n estoit mie certeins encor aloit dotant 
que ce ne fust la pierre que il aloit querant 
por ce laissa johan et martin fessorant 
qui de ce traire a chie talent avient grant 
icist dui longuement a force fessorerent 
tant firent que la fosse desirree troverent 
do cors seinz sein tibaut et la pierre percerent 
atost broiches de fer lou sarqueu trespercerent 
il estint raumpli ce savons nos par voir 
de la grace de de qui lor dona pooir 
tel pertuis senz plus firent dont firent grant savoir 
que lo cors do seint home peussant recevoir 
cils johanz et martins estoient mout puissant 
et cil lor dona force qu il aloient querant 
en yy jors et troies semaines firent tant 
que cent home en zz an a poines feissant 
a co que laborer ades pas ne pooient 
quant nigun en l iglise n avoit lors fessoroient 
et quant gent i avoit adon se reposoient 
qu il ne fussant seu totes hores dotoient 
jhesu tot lor afaire a point lor ordenoit 
cil qui par lo cors traire soz terre fessoroit 
une corde liee a sa corroi avoit 
que tenoit en sa main cal qui desus tiroit 
la terre la quel cils qui fessoroit bailloit 
quant cil qui de la corde desus lo chie tenoit 
par dedanz l iglise aucun entrer veoit 
tantost tiroit la corde et cil d ovrer cessoit 
et quant il s en aloit et cil recomencoit 
sen tibauz qui en ciel ja receus estoit 
d ovrer ou de repos enseignes lor donoit 
quant tens estoit et hore ovrer lor commandoit 
et quant il n estoit hore reposer les facoit 
non par angelial solement vision 
non par esperitel seul anmonition 
viaust mostrer nostre sires cest fait au dit odon 
einz lor mostret ausi tot a l abe pierron 
iciz abes diz pierres prodonz qui meinz biens fit 
une nuit en l iglise sen sauveor dormit 
par cest fait curious se resveilla et vit 
une blanche persone qu il ne conut qui dist 
' pierres " dit li persone ' que ci vos ai nommee 
en quel espens es tu di moi ou tes cuers bee 
li chose par quoi tu es en si grant pansee 
si est qui laboroit sera par tens trovee 
amoneste odon ce soit senz demoree 
que pensoit de parfaire la chose commancee " 
pierres de ceste chose remembranz s esveillet 
zz des serjanz sa mere que lun andrer clamet 
si jhesu crist a soi venant trovet 
par celui tot l afaire a vincence mandet 
a odon tot issi con des li revelet 
endres fit son messaige mout bien et tost alet 
grant joi ot grant ardece odes quant ce oit 
qui raomplis estoit toz de seint esperit 
lo glorious cor seint de venue envait 
grant talent en avoit et bien senblant en fit 
que fust faiz li offices des messes atendet 
encens et merveillables odors i amportet 
do cors seinz li sepulcres ces odors sormontet 
odes sen plus atendre cele part s apruchet 
nus jenoz jointes paumes en plors jhesu priet 
et ce que vos m orrois ci dire comencet 
' si te plait qu a toi sierve pere et en baillie 
ton glorious cors aie vois moi aparoilie 
si co comande mas je ne me fic mie 
en moi einz vuil que soit ta volentes complie " 
a iceste parole cil odes se taiset 
lo cors fors do sepulcre senz plus dire tiret 
la charz qui remenoit de ses mains araget 
et la char et les os trestot envelopet 
ot une blanche nape que il i aportet 
et merveilleusement celui tresor gardet 
son feial larrecin odes mout esgardet 
mout ot lou cuer en joie et jhesu crist loet 
ne fu pas li premiers qui tel tresor emblet 
saichois que sein tibaut i fu qui li aidet 
lo cors de sein johan si deciple tolerent 
cil de tors sein martin as petevins emblerent 
et les genz de venice en ceste guise ovrerent 
quant lo cors de sein marc a venice aporterent 
mout i a des essemples ites co vos ai dit 
qui bien sunt en memoire et qui sovent sunt lit 
par ce ne covient mie que il soient escrist 
orandroit de par moi par ce en prenz respit 
iciz deciples odes qui tant bien s est provez 
de deu feiaus ministres issi com vos oiez 
et son coman a fait ce est la veritez 
par tantes visions de deu amonestez 
de nul home mortel ne doit estre blamez 
mas par droit de la boiche de toz estre loez 
traiz fu li cors es ydes de juilet ce sest lon 
mil anz septante et yy en l incarnation 
et fu en la dozeine tot droit indition 
tot ce viaust jhesu crist et li fu bel et bon 
cal jor plut jhesu crist qui tot set et tot voit 
par l amor do cors seinz qui tant servi l avoit 
que il tramist sus terre pluie qui lor failloit 
rostie estoit et arse desirranz en estoit 
yy mois avoit passé que pleu n en avoit 
issi les porvit des qui toz les sienz porvoit 
iciz abes diz pierres par lo de guinement 
et de celui meimes por l amonestement 
est venus por la cause de bon visitement 
au leu ou quel faisoit lo suin demorement 
li mere sein tibaut et de li congie prent 
et s en vait a vincence senz nul arestement 
odes li fit grant joie et recut leement 
qui lo seint cors avoit trové novelement 
comant avoit ovré li dit entirement 
dont mil gres et mil graces li abes a de rent 
et de cors et de cuer par raison s alegrerent 
nus ne vos porroit dire la joie qu il menerent 
endui de fine joie mout tanrement plorerent 
en enbracanz li zz l autre asez en piez esterent 
son pere et son meitre desirantment faisoit 
parier de son secre odes qui tant l amoit 
il estoit toz certains que bien li adiroit 
a conduire lo cors ou tel mal trait avoit 
et que a jhesu crist mil graces en rendroit 
et que a nigun home mortel n en parleroit 
aviau odon zz jor li abes demoret 
l endemain a s iglise leement retornet 
mes einzqu il s en alasse de retorner parlet 
a odon qui lo jor do torner assignet 
mas a aucun des freres pierres son secre dist 
comment ovré avoient trestot lor rejuit 
par lo conseil de de tot lo fait descruvit 
que il n en parlesant avant jurer lor fit 
cist dui a oroison celui tens presevrerent 
et tuit li autre frere a ice entenderent 
que mostrer lor deignasse docement deu prierent 
ou lo cors porteroient dou quel en esvoil erent 
li abes ou ses freres a vincence tornet 
a l ore et au jor que odes lor donet 
or oiez si vos plait comment des i ovret 
coment il les conduist coment les aviet 
conseil prident ensamble de rem ne descorderent 
a ce qui li zz viautrent li autre s acorderent 
entor la mie nuit de la cite isserent 
coiement bruit ni noise ce sachoiz ne menerent 
par la volonte deu vindrent a une iglise 
solun une riviere que lun apele adeyse 
lou tres seint cors portoient si com je vos devise 
l iglise ou lo mistrent avoit non vangadice 
bien pert que des o fit ce est la veritez 
qui viaut que li cors seinz fust anqui enterrez 
au titre de la quele il fu ja ordenez 
tot ce ordena des issi com vos oiez 
a cel mostier s en vint une fame lodroit 
la quels ne veoit gote et do tot sorde estoit 
a grant devotion i vient quar bien pensoit 
que des apers miracles par lo cors seint faroit 
quant plus avoit de gent seint tibauz en presence 
lors avoit ceste fame en lui greinor fiance 
ole avoit de tot mise ou cors seinz s esperence 
consoil quist de fin cuer et si l ot senz dotance 
devant lo precious cors seint s ajenoilet 
de part nostre seignor conseil li demandet 
de sa main fit sa colpe forment son piz batet 
et meintes foiz la terre lon lo cors seinz baiset 
de ce que do sepulcre a soi traire pooit 
sa boiche et sa face tote anvironoit 
ses oreiles et sa face docement en fretoit 
trestote s entendue a ice mis avoit 
li granz devotions qui en son cuer tornoit 
ses plors sa voiz confuse ce qu ale se batoit 
esmovoit tot lou puble qui environ estoit 
et a misericorde trestot les flechissoit 
de pitie tuit et totes a ice s acorderent 
que por la bone famme lo cors seint deprierent 
' sein tibauz aide nos " tuit ensamble crierent 
par amor de la famme forment lou regreterent 
por la priere d aus jhesu la famme oit 
maintenant la veue et l oir li rendit 
ice fu li miracles premiers que deus i fit 
que por sa sainte grace en la virge char prit 
li veisin qui devant la famme conuissoient 
quant avulgle et sorde estoit se mereveilloient 
tuit et totes mil graces a jhesu crist rendoient 
et en honor de lui lo cors seint aoroient 
aussi en zz chatel une feme estoit 
qui por dedanz lo cors les diables avoit 
matin ni soir jor ni hore aidier ne se pooit 
a bien pou que li arme do tot ne s en partoit 
li desloial diable qui si la tormentoient 
pesint tant et tel force dedanz son cors avoient 
qu a l auter ou au seinz porter ne la poient 
zz homes por destrece de son pois la posoient 
quant plus de cal seint leu la famme apruchoient 
plus forment li diable dedanz la tormentoient 
les voiz de totes bestes de lor cors fors metoient 
aucune foiz janglint aucune fois bruloient 
lor visaige orrible tote rien estoient 
regars espoentables peor a toz facoient 
or oiez lou miracle que des por son seint fit 
devant toz li diables por la boiche l issit 
et sans toz conchiez qui plus que riens puit 
lors loia des li puples qui estoit quant ce vit 
une autre fame fu ytalie clamee 
qui si co jhesu crist soffrit fu mue nee 
devantque au cors seinz se fuisse apruchee 
li est de jhesu crist la parole donee 
estenes de zz chatel vignole ot non fu nez 
de la main et do braiz durement acriblez 
par anmonition au cors seint est alez 
a de i rendit graces et sains s en est tornez 
de calcar lo chatel une fame amenee 
i fu qui por droit non marie estoit clamee 
qui estoit dou diable en apert assigee 
la ou li seinz gisoit est garie et senee 
par boiche por narries _ escume gitee 
de diverse color bien l ot des regardee 
pravise une vile por veritez estoit 
en la quele une famme auximent demoroit 
qui autel maladie et jor et nuit avoit 
autre tel garison con marie recoit 
autre miracles i a que nuns celer ne doit 
ou chatel de joni dontresque lun fundoit 
l iglise ot zz valet que lun martin clamoit 
li quels zz mout grant tens corvés esté avoit 
requiere la puichance de seinz martin alet 
que il lo redrecesse meintes fois li priet 
a son autel s aert et lo seinz regracet 
iqui veint sein tibaut que des i amenet 
li venue de lui sein et dru lo rendet 
et la teste levee droitemant s en alet 
icaus qui cele iglise que je vos ai ci dit 
et martin tot alegre et droit aler en vit 
et l aigue que martins a l iglise aportit 
en cestui present livre cest miracle escrist 
et de cest seinz ensamble l autre vie i mist 
la translations ci de seint thibaut fenist 
