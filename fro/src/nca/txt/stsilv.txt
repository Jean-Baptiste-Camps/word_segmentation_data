qui de cuer i voldra entendre 
bien porra oir e aprendre 
quanque len feit hui en terre 
n est por l amor deu conquerre 
tot perdu quar a la mort 
i trove nus autre confort 
se le bien non qu il a feit 
e sache chescons entreseit 
que ce que il feit en sa vie 
trove a la fin senz plus d aie 
n i vaut richece ne lignages 
por ce vos di qu il feit que sages 
qui en sa vie espleite tant 
qu en la fin deu a garant 
meis a garant n o poet aveir 
se il n a feit de saveir 
que ce que dex e chier 
eit bien 
e meiment le digne fust 
ou dex fut mis quar s il ne fust 
sanz fin eriont tuit dampné 
cil qui d eve et d adan sunt né 
ce sont tuit cil qui ore sunt 
e qui furent et qui seront 
mes dex par la 
qui de tot son poeir nen eure 
sert et tient chier eime et aore 
ce qui a sauvé tot le monde 
de bien penser et de cuer monde 
entendez ca trestuit vers mei 
orreiz quoment et par quei 
la seintisme croiz fut trovee 
merveille grant e esprovee 
i porreiz aprendre et oir 
apres si dex me dont joir 
de ce que je plus aim et veil 
porreiz oir ou derren feil 
de l essaucement le miracle 
qui ja avint au tens eracle 
or feites peiz si m entendez 
cuer et orelles me rendez 
ce nos la veire estoire 
qu an a cel tempoire 
que li amis deu seint silvestre 
ert de rome apoistoire e mestre 
que costentins adonc reneit 
qui de tot le monde teneit 
enz en sa mein la seignorie 
n en sereit hui la desme oie 
ne len ne vos porreit pas dire 
la dolor ne martire 
les ne le 
que cist costentins 
a ceus qui damede 
ne qui par 
quar 
tantost com il esteit trovez 
que a la mort ne fust livrez 
n i aveit iglese remese 
qu il n eust fondue et rese 
tant par haeit crestiente 
mes dex qui en tel orfente 
ne voleit pas les suens tenir 
sempres a feit un mal venir 
si grant sur le cors costentin 
que des le chief jusqu en la fin 
esteit mesiaus si finement 
que se ceste estoire ne ment 
nus plus misaus ne poeit estre 
e l apostoire seint selvestre 
qui conseillier ne se saveit 
de poor qu il aveit 
o les suens s en esteit foiz 
joste rome en un pleseiz 
qui a un paisant 
que vos iree ge disant 
em l empereor n ot qu irestre 
boen fisicien ne boen mestre 
ne pot len trover pres ne long 
qui ne venist a cest besog 
quar ceste chose ert mout greveine 
plus i meteient peine 
est qui veir vos en die 
engrejot sa maladie 
ne saveit mes conseil de sei 
e evesques de 
s en vienent a l empereor 
qui mout ert en grant effreor 
de ce que garir ne poeit 
' sire " font se il ' orendreit 
avon entre nos conseil pris 
de vos garir ce nos est vis 
se vos creez nostre conseil 
seignors " fet s il ' mout me merveil 
que tel parole m aveiz dite 
si vil chose ne si despite 
ne porreit estre en nule guise 
que ne face par tel devise 
que ge certeinement seusse 
que par ce garir en peusse 
oiez " font s il ' la medecine 
ou capitoire est la pecine 
qui de chaut sanc iert tote pleine 
e ceste chose est mout certeine 
tantost com i sereiz bagniez 
e des dous braz un poi sagniez 
qu autresi sereiz seins e saus 
com au jor que vos prist li maus " 
quant l emperere l a oi 
dedenz son cuer s en esjoi 
qui fut liez de cest covenant 
ainz li ont dit par grant amor 
' emperere par la dolcor 
que tu as ei des enfenz fete 
une parole t iert retrete 
que deus nostre sire te mande 
il le velt et si le conmande 
que tu de ceste enfermete 
soies briement par lui gité 
e coment ce peisse avenir 
fei un suen home a tei venir 
que len par non cleime selvestre 
e cil t enseignera tot l estre 
com tu vendras a garison 
pres est d ici ce te dison 
joste rome est en un cortil 
tapiz chies un prodome et cil 
qui de ement nostre seignor " 
demore n i fet greignor 
li apostre meis entrenant 
s esvanoirent mentenant 
quant l emperere s esveilla 
poez saveir grant merveille a 
de ce qu a veu e oi 
nonporquant molt s en esjoi 
quar molt par a grant volente 
en sa sante 
que ne se liet 
dom il li siet 
li chevalier meintenant movent 
al lui sont venu et si trovent 
seint sovestre entre ses amis 
a genoiz s iert li bons hom mis 
quar nule ore d oreison fere 
ne se savoit tenir ne tere 
cil qui venu sont li ont dit 
qu alt orendreit seinz contredit 
o ses cliers a l empereor 
s il en ont eu effreor 
ne fet mie a esmerveillier 
' seignor " fet s il ' apareillier 
nos devons tuit a cest martire 
kar en cest jor des nostre sire 
le grant guerredon nos velt rendre 
alon nos en seinz plus atendre 
si livron nos cors a martire 
qui por nos ot si grant ennui 
en la croiz o il fut penez " 
li chevalier les ont menez 
la plus droite voie qu il sorent 
et a l ancois qu il onques porent 
a lor seignor sont revenuz 
l emperere ne s est tenuz 
que tantost com il a veu 
cials qui venent a coneu 
li quels d els esteit 
ce por quei il l aveit mandé 
a seint sovestre a demandé 
que por le de o il s fie 
li die que ce senefie 
que il aveit veu la nuit 
mes por ce qu i ne vos ennuit 
de recorder tante parole 
la vision qui n est pas fole 
li a dite de chief en chief 
' emperere ne vos seit grief " 
feit li seinz huem ' quar se de plest 
de qui toz biens abonde et nest 
la verite savreiz ja tote 
de ce dom estes en tel dote 
emperere li dui prodome 
qui vers vos vindrent en vostre some 
ce sont apostre jhesu crist 
que deus lessa en terre et mist 
por essaucier crestiente 
qui par vos a toz jorz esté 
destruite et morte et confondue 
tante bele iglise fondue 
tant crestiens morz a dolor 
mes neporquant por la dolcor 
que des petiz enfanz feistes 
quant le duel des meres veistes 
se vos mon conseil en creez 
do malage que vos veez 
qui a sorpris vostre cors 
qui garist pechiez et malages " 
e l emperere come sages 
a respondi a seint sovestre 
' sire " fet il ' se ce puet estre 
qu eve peust estre trovee 
qui tant seit bone et esprovee 
qui garisse alme et cors ensemble 
donques est bien dreiz ce me semble 
qu altres deus n est en tot le monde 
que cil qui cors et alme monde 
emperere " fet li seins hom 
' totes les eves ce creon 
ont cel poer que vos oez 
e deus li bons et li loez 
les sentefia de sa boche 
e tantost com a l eve toche 
li apials de la trinite 
de pechie sont tuit aquité 
cil qui dedenz baptizié sont 
et qui ferme creance i ont 
e se sante volez avoir 
ce vos fas gie tres bien savoir 
que jhesu crist vos covient croire " 
e costentins respont en oire 
' ja certes se ge n i 
por vos 
et une riens 
se vos savez 
conmande aporter les imagres 
e cil come corteis et sages 
tot mentenant les li aporte 
de ce forment se reconforte 
l emperere que il les vit 
e dist que nule riens ne vit 
qui tant se samblent de visages 
com font les homes et les images 
e tres bien a cials coneuz 
qu en son dormant avoit veuz 
adonc li mostre l apostoire 
des apostres segont l estoire 
la vie et le contenement 
peis li enseigne bonement 
nostre creance et nostre lei 
e quant bien l ot mis en la fei 
l empereres enquis li a 
com a l ome o molt se fia 
de lui garir que porra estre 
adonc li respont seint sovestre 
qu ancois yy jorz geunera 
et en afflictions sera 
en oreisons et em proieres 
et por ses robes les plus chieres 
a la char nue avra la here 
par tot fera almosne fere 
e les chetis deliverra 
et peis empres le bien verra 
que deus li fera entreset 
se ce qu il dist de bon cuer fet 
l emperere tot li otroie 
conme cil qui molt a grant joie 
tot ensi com ge le vos di 
e quant ce vint al samadi 
qu acompli furent li yy jor 
l apostoiles et tuit li lor 
o paleis se sont auné 
mes ancois orent geuné 
dos jorz entiers por de proier 
de son non croistre et essaucier 
venuz est a l empereor 
l apostoiles et sans poor 
li a dit " sire , hemes est ore 
que nos facon et sanz demore 
ce que nostre sire plera 
face d air ce qu a fere a " 
li emperere li respont 
a la pecine atant s en vont 
qui de vive egue ert tote plaine 
de bon cuer et de bone aleine 
l a l apostoile bien seignie 
et beneete et prinseignie 
e quant il l ot dit et seignié 
ensi com lor fut enseignié 
se furent mis toz a genolz 
e li seins hom li bon li dolz 
com hom de grant humilite 
pleins de dolcor et de pitie 
preie de que de sa creance 
lor face vraie demostrance 
quant s oreison ot dite et fete 
a costentin qui molt se hete 
qui al tornez 
est l apostoile retornez 
de droite mein non pas d enverse 
trois foiz sor lui de l eve verse 
et a la tierce fois le plunge 
e n o tenez pas a menconge 
quar plus grant noise ne feist 
qui fer chaut en l eve meist 
e que nos voir dire poissons 
com escherdes de grant peisons 
s en chai jus la maladie 
ne ja n ert nus qui m en desdie 
c une si grant clarte i ot 
c onques li uns l autre ne pot 
esgarder e molt lor dura 
et l emperere adonc jura 
que jesu crist aveit veu 
visablement et coneu 
ensi tot seins et tot hetiez 
bien vestuz et bien afetiez 
de dras blas si com il covient 
vers son pales ariere vient 
en son pales est l emperere 
qui de la creance o il ere 
a molt grant joie e fet que sages 
ses lois fet metre e ses usages 
por essaucier crestiente 
ensi com ja vos iert canté 
et furent mises par yy jorz 
que tant dura li suens sejorz 
c onques sor cheval ne monta 
ne sa blanche robe n osta 
la loi do premier jor fu taus 
que ce chescons mortaus 
qu i n est c uns deus en tot le 
apres cele fut la segonde 
qui al segont jor fut donee 
que por riens ne fut pardonee 
ne vilanie ne ordure 
qui a de ne a sa feture 
eust esté fete ne dite 
do tierz jors fut la lois escrite 
tele come ja vos iert retrete 
s a crestiens fust honte fete 
com est de ledir o de batre 
vaillant un uef n en puisse abatre 
qu il ne perdent sens droit avoir 
la moitie de tot son avoir 
do quart jor dut cele lois estre 
que tuit li evesque et li prestre 
et li clierc en quel leu qu il fusent 
por seignor l apostoire eusent 
e qu altant por lui feissont 
com li baillif por le roi font 
al quint jor fut ceste lei mise 
qu en quelque leu qu il et iglise 
le larron poisse garantir 
que ja sol n en ose tentir 
ne soner un sol mot des denz 
justice puisqu il iert dedenz 
do seste jor fut 
qu enperere ne quiens ne 
eglise en cite ne feist 
se l evesque otrei n i meist 
al seme jor acompli tot 
e vuelt que len face de bot 
par tot le monde les iglises 
e que les demes soient mises 
de ses rentes riens retrere 
as iglises fonder et fere 
ensi etablist l emperere 
ce qui li sist et bon li ere 
quant l emperere assises ot 
ses lois teles com chescun ot 
e les temples ot abatuz 
les deus debrisiez e batuz 
l endemein se met a la voie 
e l apostoile l en conveie 
tantqu il vindrent en une place 
o il li agree qu il face 
o nom des doze compeignons 
que nos apostres tesmoignons 
une iglise de molt halt pris 
en sa mein le a pris 
por conmencier le fondement 
et en apres molt 
en l enor seint pere et seint pol 
porte de la terre a son col 
totes pleines yy corbeilles 
e de ce vient a grant merveilles 
a cials qui l ont esgardé 
gueres tardé 
demeine 
riche iglise et pleine 
fet do baptiste seint johan 
vos avroie dit oan 
qu il establiz 
les escriz 
et es evangiles musé 
o il na a pas son tens usé 
que de la croiz o deus fut mis 
por raiembre les suens amis 
ot enquise la verite 
qu en jerusalem ot esté 
nostre sire crucifiez 
il ne s est mie tant fiez 
en nul autre com en sa mere 
d enquere la ou la croiz ere 
dom il avoit le voir enquis 
ne me soit ja ici requis 
conment la mere costentin 
se baptiza quar en la fin 
vos porroit molt tost ennoier 
se ja ce voloie poier 
qu ele a son fiz manda et dist 
mes oez que costentins fist 
par ses letres et par messages 
conme cortois li mande et sages 
qu ele aut encerchier et enquere 
la cite le leu et la terre 
o li joif qui adonc erent 
nostre seignor crucefierent 
e tant face par son savoir 
que la seinte croiz puisse avoir 
qu en jerusalem la cite 
recut il mort de verite 
la bone dame seinte heleine 
qui de la de iert pleine 
ert adonc en costentinnoble 
cite molt 
ferme et fondee en la lei de 
e ainsque li eust mandé 
sis fiz de la croiz la novele 
deus qui tot ce qu il velt revele 
semonse l en avoit par songe 
ne quiert demore ne alonge 
que ne voille savoir enfin 
que li traitor de put lin 
de la croiz nostre seignor firent 
o il a grant tort le pendirent 
tant enquist et tant se pena 
o ses granz genz qu ele mena 
que par lie fut la croiz trouvee 
c en est la verite provee 
e m orrez ja dire coment 
se ceste estoire ne me ment 
deus cenz anz peis et yy trois 
qu en croiz fut mis deus li haut rois 
o setesme an que son empere 
tenoit costentins l emperere 
en jerusalem la cite 
vint la reine de bonte 
qui a la bone ore fust nee 
s ot grant genz o sei amenee 
de serjanz et de chevaliers 
hardiz e combatanz e fiers 
tantost com ele fut venue 
ne s est gueres em pez tenue 
qu ele a soi ne face venir 
tot les jois et bien tenir 
non pas sens plus cels qu ele trove 
dedenz la cite ancois ruve 
que lon li ameint toz icials 
qui es citez et es chastials 
sont espanduz parmie la terre 
mes tant les ot grejés la guerre 
e les males destrucions 
les mals et les occisions 
les granz famines et les pertes 
que jois avoient soffertes 
e si ert destruite la vile 
qu a peines em puet lon trei mile 
que dedenz que dehors trover 
por essaier et esprover 
e por savoir ce donc se peine 
la bone dame seinte heleine 
lor enquiert si com vos direi 
' seignor " fet ele ' bien le sei 
que fustes ancienement 
amé de de molt bonement 
jusque tant qu en terre envoia 
son fid qui a soi ravoia 
toz cials qu adans par son pechie 
avoit en enfer trebuchié 
e cil fut de la virge nez 
com isaies li senez 
et li autre prophete dient 
qui em plus de yy lius crient 
de sa nesance e de sa mort 
cil fut ocis a si grant tort 
com encore hei vos savre dire 
alez si me fetes eslire 
toz les plus sages d entre vos 
qui me sachent dire a estros 
ce que gie lor demandere " 
e cil s en partent sanz dele 
si s en treent a une part 
mes bien conmande c om les gart 
l empereris et cil eslisent 
mil des jois que il plus prisent 
de religion et de sen 
quant orent fet revenent s en 
e dient " dome nos avons 
esleu cials que nos savons 
qui plus sont sages de la lei " 
fet la reine ' et je l otrei 
or voil gie donc senz plus atendre 
que la reson me sachent rendre 
peisque de la loi tant se vantent 
que ces escriptures nos chantent 
moyses li bials et li droiz 
o qui deus parla tantes foiz 
et tantes fois si demostra 
nos dist uns enfes nos nestra 
em prive leu et en segrei 
et la mere si com gie crei 
o home ne s aprochera 
ne charnelment n i tochera 
seins ysaies qui nos conte 
une chose qui a ce monte 
dist c une virge concevreit 
qui nature si decevreit 
que virge avant et virge apres 
avreit enfant n a loig n a pres 
ne savreit compaignie d ome 
enfant dist a la personne 
qu emmanuel seroit nomez 
e li seins hom li renomez 
cil meismes aillors nos retret 
de de qui des suens clamor fet 
e dist norriz et essauciez 
ei mes fiz et en bien halciez 
e il sanz nul altre respit 
m ont vil e tienent en despit 
li buef conut bien son seignor 
et encor merveille greignor 
li asne beste de sens seche 
de son seignor conut la creche 
mes israel e ma mesnie 
de moi conoistre est bien fesnie 
ne m ont servi ne coneu 
ne mis pueples ne m a seu 
ne obei de nule rien 
honeré ne fet altre bien " 
la reine ensi lor descuvre 
que par ces moz e par ceste uvre 
se velt deus de toz les suens pleindre 
e por milz confondre et ateindre 
dist que par eus ot esté dit 
e peis empres senz contredit 
molt plus grant chose lor pramet 
a dire et a mostrer et met 
les altres prophetes avant 
mes n i a nul qui tant se vant 
toz ne soit chargiez de respondre 
n il ne li sevent pas espondre 
la meitie d ice qu ele quiert 
et dist ' seignor ja ensi n iert 
ceste reson que vos me dites 
ne furent pas por ce escrites 
les propheties ne li livre 
alez encor tot a delivre 
si eslisiez un altre foiz " 
e cil angoissos et destroiz 
s en vont de ce que nus n entent 
la chose o la reine tent 
neporquant en ont esleu 
yy cenz d icials qui l ont seu 
que nus ne porroit entreprendre 
de bien respondre senz mesprendre 
quant orent fet si s en revont 
davant l empereris e ont 
dit entr os " dames nos avomes 
esleu yy cenz de cez homes 
qui plus sont de sen esprové 
o " fet s eleine ' fol prové 
avoglé et de pute orine 
qui le desloi et la corine 
e la malvese volente 
o vostre anceisor ont esté 
avez tenue jusque ci 
ja certes pitie ne merci 
ne devroit lon de vos avoir 
que lon ne vos deust de voir 
toz ardoir o pendre o larder 
qu ainc ne vos volsistes garder 
de celui qui tant bien vos fist 
tant mort en vie vos remist 
tant avogle renlumina 
einc vostre mals cuers ne fina 
jusqu a tant que par vostre envie 
li tolsistes la soe vie 
en la croiz o il fut penduz 
braz et meins et piez estenduz 
o vos a grant tort l oceistes 
e por vos escuser deistes 
que jesu fiz de n estoit pas 
alez " fet s ele ' eneslepas 
si eslesiez la tierce foiz 
plus sagement que par la croiz 
se vos altre chose ne dites 
de morz vilenes et despites 
vos ferei morir a angoisse " 
n i a un sol qui rire poisse 
de ce que lor dist la reine 
mes seinz respit e seinz termine 
s en vont a une part briement 
por fere son commandement 
a une part se furent tret 
e la reine lor a fet 
gardens metre tot environ 
' seignor " font se il ' que diron 
por quel afere nos traine 
en tel manere la reine 
que demande e que velt savoir 
seignor " fet sei judas ' le voir 
vos direi que pense ma dame 
sor mon cors vos di et sor m alme 
qu ele por ce vos quide atrere 
c une demande vos velt fere 
de la croiz o ele fut mise 
por ce vos tient en 
e mot grant merveille seroit 
qui ce enseignier me feroit 
judas " fet s adonc la reine 
' seit len de plus lonc termine 
les choses qui sont avenues 
quar totes genz granz e menues 
sevent que ja fut troie prise 
arse tote et a charbon mise 
dame " feit sei judas adonques 
' escriture gie ne vi onques 
qui de ce me feist certein 
que vos quereiz meis escrivein 
ceste e les altres aventures 
ont mises en lor escritures 
et ge ne sei onques escrivre 
ensorquetot li nostre livre 
n en sevent rien ne ne savront 
ne ja ceste chose n avront 
se dex plest que vos me quereiz 
ne ja certeine n en sereiz 
par chose que g i encore voie 
querre vos covient altre voie 
judas " fet s encor la reine 
' par celui qui toz biens destine 
e par la creance qu ore ei 
o crucefis que j aorei 
se tu altre rien ne me dis 
et ton corage ne desdis 
de fine feim morras a glaive 
et sembleras malement saive 
quant tu por chose si petite 
morras de mort leide et despite 
es evangiles ei apris 
que leidengiez batuz e pris 
fut dex li dolz li debonere 
en un leu qui a nom calvare 
et se ge celui leu savoie 
tost porroie estre mise a voie 
de savoir ce que tant desir 
dame ensi est vostre plesir " 
fet judas ' que vos me volez 
plus fere mal que ne solez 
et plus que gie ne deservi 
por dire ce c onques ne vi 
ne dont gie voir certenete 
ne poi saveir ne verite 
mes por noient vos em penez 
que gie ne peis estre menez 
a tel dolor n a tel martire 
que ja riens vos en sache dire " 
quant la reine seit et voit 
que son tens pert ne ne savoit 
conment plus l em peisse essaier 
en la chartre senz delaier 
le fet avaler et conmande 
que ja n i mainjust de viande 
ne boive d eve ne de vin 
or le tendre a bon devin 
se il ne muert o il dira 
ce que de la croiz a dire a 
set jorz fut judas en la fosse 
c onques riens petite ne grosse 
dedenz n i meinja ne ne but 
et quant si fort afflebliz fut 
que plus ne pot soffrir le cors 
crie que lon l en traie hors 
hors l ont mis e peis seinz termine 
s en est venuz a la reine 
' dame " fet se il ' alons querre 
sainz delai le leu e la terre 
o li nostre anceisor ont mise 
la croiz que tant m avez requise 
quar certes plus ne peis soffrir 
et grant honte ei do paroffrir 
mes sachiez que c est mal gre mien 
qu a mon gre n en feisse rien " 
la reine ot que dist judas 
molt l en est bel qu eneslepas 
bon avoiement quide avoir 
de ce que tant voloit savoir 
neporquant ancois qui se mueve 
conmande la reine et 
qu lon li aport a meingier 
et il meinjue senz dangier 
que pen ne vin n a refusé 
qu en la fosse avoit trop musé 
quant ot meingié et beu pro 
de ce qui li ot fet grant pro 
empres lui se met a la voie 
la reine qui ot tel joie 
qu en nul sen ne puet estre mere 
venu sont al leu de calvere 
o il orent por mal essample 
d une deesse fet un temple 
qui venus se fesoit nomer 
que se nus volsist aorer 
la croiz illuec des crestiens 
por le leu qui iert anciens 
avis li fust quequ il orast 
que il la deesse aorast 
mot iert li leus lez et vileins 
et judas qui n iert pas certeins 
en quel leu la croiz fu reposte 
a val et a mont et en coste 
veit regardant parmie la place 
et ancoisque il plus en face 
se met a genoilz por orer 
tendrement conmence a plorer 
en ebre que nus ne l entent 
a dit ' dex sire omnipotent 
qui formas ciel et terre essamble 
et nos donas si com mei samble 
escrite o mont de synai 
la loi par la mein moysi 
qui est seue et loig et pres 
et a lui demostras empres 
les os seint joseph nostre pere 
et la loi ensi com ele ere 
avons tenue jusqu a ci 
ge te requier par ta merci 
que tu me faces demostrance 
se tu vuels que cele creance 
en ton non essalcie soit 
que crestien ont orendroit 
et dol leu o fut enterree 
la croiz une dolce fumee 
de la terre nos fei venir 
que ja toi puisse parvenir 
lassus o est mi frere esteinvre 
que come fals et conme enrievre 
jugierent li joif a mort 
et lapierent a grant tort " 
n avoit pas encore terminee 
judas s oreison ne finee 
c une fumee ist de la terre 
nule plus doce n estuet quere 
de la endroit o iert la croiz 
ne sembloit pas estre de poiz 
ne de chose qui male fust 
qu ainc leigne aloe n altre fust 
n espiece nule a negun jor 
ne jeta mes si grant oldor 
com de cele fumee eissoit 
liez fut judas qui connoissoit 
que dex ot oi sa proiere 
de bon cuer et o bele chiere 
com cil qui toz estoit seinz fiel 
estent ses meins envers le ciel 
et dist ' dex sire omnipotent 
graces et merci vos en rent 
que vos par la vostre merci 
m avez deignié mostrer ici 
ce que gie tant savoir voloie 
et dont al cuer tant me doloie 
que n en savoi certeneite 
or sei gie bien de verite 
que de la virge fustes nez 
et en la croiz a tort penez 
et qu a grant droit en vos creoit 
por la reison qu il i veoit 
mi frere estievre li martir 
et me donez o lui partir 
bials sire dex o ciel lasus " 
quant ot ce dit si leva sus 
et prent le fosoir por foir 
et cele o n ot que resjoir 
la seinte dame la reine 
qui ot veu tot le covigne 
venue i est por adrecier 
mes ancois ot fet depecier 
tot le temple que mein i mete 
et ot fet fere bele et nete 
cele place tot environ 
et peis fuent a esperon 
et ont foi tant en parfont 
o l aie qu altres lor font 
qu a la seinte croiz sont venu 
o de virent saignant et nu 
cil que furent ens lui al metre 
et qui fut si com dit la letre 
de son sanc arosee et teinte 
la ot ploree lerme meinte 
de fine dolcor et de joie 
mes neporquant molt les desvoie 
et lor joie mot dessasamble 
ce que trois croiz trovent ensamble 
cele o dex pendie longement 
et les altres dos ensement 
o cil lor membres estendirent 
qui encoste de lui pendirent 
si ont de ce molt grant angoisse 
qu il n i a celui d ials qui poisse 
droite certeinete avoir 
de la nostre seignor savoir 
et si ont le titre trové 
que pilates avoit rové 
sor la croiz metre et qui mostroit 
en ebre li escriz estoit 
et qui disoit que c ert jesus 
rois des jois nazarenus 
mes tant estoit vielz l escriture 
et effacee la peinture 
qu il n osoient vraiement dire 
que ce fust cele o nostre sire 
fut en un sol jor morz et vis 
et seint macaire ce m est vis 
uns hom de grant humilite 
ert evesques de la cite 
sages hom et de grant conseil 
' dame " fet s il ' molt me merveil 
c une chose ne volez fere 
por savoir de fi cest afere 
quar qui a la croiz avendra 
par estovoir li covendra 
qu o miracle i puisse avenir 
fetes totes les croiz venir 
et quant seront ci aportees 
totes treis en seront portees 
a une meson pres d ici 
et dex par la soe merci 
demostrance nos en fera 
de cele qui soe sera 
icil molt pres a une fame 
qui molt seult estre bone dame 
et qui a non primaria 
et encore altre chose i a 
qu ele ne se tenist por rien 
de fere almosne o altre bien 
or se giest el liet de la mort 
n il n a mes altre confort 
n altre chose n i puet lon prendre 
se l arme non qu ele vialt rendre 
qu ele ne voit ne n ot n entent " 
et la reine plus n atent 
qu a seint macaire ne s en aille 
et judas ensemble els seinz faille 
qui ne fet mie a oblier 
qu en lui se puet lon molt fier 
et font totes les croiz porter 
por la feme reconforter 
que dex par la soe puissance 
lor en donst vraie connoissance 
a la meson sont ja venu 
et empres lor est avenu 
que l une des treis croiz ont prise 
et de desus la feme mise 
ne onques por ce ne se mut 
mes ensi comme morte jut 
sens sei croler ne ca ne la 
et seins macaires apela 
celui qu il vit l autre tenir 
et quant l ot fet a soi venir 
la feme a de la croiz tochie 
et molt pres de lie aprochie 
mes onques n i fist altre force 
que feist une froide escorce 
la voire croiz a prise empres 
cele qui ert d ovre cipres 
o dex morit por ses amis 
e tantost com il en a mis 
un des corons desus le cors 
cele saillit de son liet hors 
tote hetie et tote seine 
si que sens travalz e senz peine 
voiant toz vait par la meson 
e loe de en sa reson 
qui par la vertu de la croiz 
l avoit garie a cele foiz 
quant de la se furent parti 
e a lor voie reverti 
un vaslet mort ont encontré 
et ancoisque l eust oltré 
judas qui fermement creoit 
conmande qu arestee soit 
la biere al mort un petitet 
peis est venuz vers le vaslet 
et de l une des croiz le toche 
mes por neient tant l en aproche 
c onques por ce ne se crolla 
et de l autre empres s amolla 
de tochier al plus pres qu il puet 
mes onques por ce ne se muet 
empres les dos la tierce a prise 
qui de vertuz fere ert aprise 
si l a posee sor la biere 
et li vaslez sanz fere chiere 
que de riens nule fust grevez 
seins et saus s en est sus levez 
et prent la croiz a aorer 
de dolcor conmence a plorer 
la bone reine la seinte 
la ot ploree lerme meinte 
de cols qui la chose ont veue 
quar mot grant joie ont tuit eue 
et plus la reine et judas 
et l evesque qui n i doit pas 
estre obliez en nule guise 
que par lui et par sa devise 
a la croiz esté tant provee 
que la nostre sire ont trovee 
mes cil qui toz jorz a envie 
de toz biens et qui en sa vie 
ne finera de toz mals fere 
en l er amont conmence a brere 
ce fut deables qui crioit 
ensi conme chescun ooit 
et disoit ' diva qui ies tu 
qui hei cest jor as tel vertu 
que par une croiz que tu portes 
me tols les almes qui sont mortes 
en tel desloi qu eles sont moies 
diva judas trop me desvoies 
et trop m as orendroit solpris 
einc mes par home ne fui pris 
meis par toi me vient tials damages 
qui durra mes a toz eages 
diva judas trop m as meffet 
que par judas avoi gie fet 
la traison et demenee 
dom en cele croiz fut penee 
la char celui qui nos brisa 
nostre enfer e qui l espuisa 
de quantqu il i avoit d amis 
judas en mal an nos as mis 
que james garir ne porron 
o cele croiz que nos verron 
judas tres bien servi m avoit 
qui al plus bial sui m avoit 
avoit fete la traison 
mais cist judas m a em prison 
a toz jorz mes mis et geté 
d ice que par lui a esté 
la croiz trovee et descoverte 
par quei ge sei en tel proverte 
por quei james n avrei poer 
tant con la croiz puisse veoir 
judas se tu m as fet domage 
ge n avrei bien en mon eage 
jusque tant qu aie porchacié 
et tant alié et tant tracié 
com altre seignor aie quis 
qui n eint pas tant le crocefis 
com fet cil qui ore est ton sire 
et cil o duel et o martire 
te fera destruire et pener 
et peis te voldrei tant mener 
et par moi si desvoieras 
que jesu crist reneeras 
ne te peis ore plus offrir 
mon domage m estuet soffrir 
et apres quant mon leu vendra 
se gie peis ton mal te querei " 
judas qui bien estoit creanz 
li respont ' diva recreanz 
fols et malves et esbahiz 
de de et do monde haiz 
gie ne pris toi ne ta manace 
quar ihesus par la soe grace 
a cui gie mon cuer atorné 
de ton poeir m a destorné 
vei t en ens o feu permanable 
o tu et li autre deable 
empres le jor do jugement 
ardreiz meis sens definement " 
la reine a mot grant merveille 
de ce qu ele ot et s esmerveille 
de la bone foi qu a judas 
qui si a certes non a gas 
croit et parole par fiance 
com hom qui est de grant creance 
et la reine des cest jor 
qu ele vint primes a sejor 
en jerusalem la cite 
o joie et o humilite 
la seinte croiz a bien gardee 
et de ce ne s est point tardee 
qu isnelement ne face fere 
une iglise de riche affere 
la o ele la croiz trova 
et d ice si bien se prova 
c onques por riens ne vot soffrir 
que nus se peust poroffrir 
a riens do sien doner ne mettre 
et ensi com nos dit la lettre 
par quei nos savons ceste estoire 
judas com hom de grant memoire 
s entente met tote et sa cure 
a savoir la nostre escriture 
e cele loi que nos avon 
et ensi con nos le savon 
quant de la loi fut bien apris 
l evesque seint macaire a pris 
s a receu de lui baptesme 
crestiente et sal et cresme 
et quanque monte a batestire 
et de tot son cuer tent et tire 
a fere ce qu il cuide et croit 
que dex vuele et que bial li soit 
mes entretantque la reine 
la gentilz de cuer et d orine 
en jerusalem sejorna 
la morz qui onques sejor n a 
que tot ne tut par fine envie 
a geté hors de ceste vie 
le boen evesque seint macaire 
et la reine debonaire 
en un sarqueu a plom sacré 
a le cors al seint enterré 
al plus biau que fere le sot 
et peis al plus tost qu ele pot 
d evesque fere a pris conseil 
mes n a pas fet grant apareil 
ne grant demore de l eslire 
qu ensi com le volt nostre sire 
tantost com cil revenu furent 
qui a l apostoire aler durent 
par le conseil a l apostoire 
si com nos conte ceste estoire 
a la reine pris judas 
croce et anel et mitre et dras 
d arcevesque li a baillié 
o siege a or bien entaillié 
de jerusalem la cite 
l asist par grant humilite 
et li fut lors changiez sis nons 
quar ensi con nos le trovons 
quiriacus fut apelez 
et li altres nons fut celez 
a tot les jord que il vesquie 
n ot si seint hom en l evesquie 
ne qui de de cuer amast plus 
que fesoit seint quiriacus 
un jor empres grant piece avint 
que la reine a judas vint 
qui quiriacus avoit non 
ensi l en a mis a reson 
com vos sempres porroiz entendre 
' sire " dist ele ' molt doi rendre 
granz merciz a nostre seignor 
qui de mes desiers le greignor 
par sa grace m a achevé 
que le seint cipres ei trové 
o dex fut estendu et mis 
meis encor si com il m est vis 
ne porrei pas avoir grant joie 
jusque atant qu avoie soie 
de dos clos qui fichié li furent 
par les paumes si com il durent 
et do tierz qui li fut fichiez 
par les dols piez quant affichiez 
fut en la croiz o a grant tort 
recut por nos pechiez la mort " 
qe ele avoit molt bien oi dire 
c un sol clo avoit nostre sire 
parmie les dos piez embatu 
quant pris et lié e batu 
l orent joif qui l estendirent 
en la croiz o il le pendirent 
li evesques li respondit 
' dame " fet s il ' nul escondit 
ne peis metre a ce que vos dites 
que si m ait seinz esperites 
mon poor fere por savoir 
de vostre volente le voir 
mes si com est droiz e resons 
bien savez que par oreisons 
doit lon ceste chose requerre 
celui qui por nos vint en terre 
que la force n i a mestier 
alons nos en vers le mostier 
que demostrance nos en face 
dex nostre sire par sa grace " 
atant se metent a la voie 
qui a l iglise les avoie 
que la reine avoit fait fere 
o leu qu il apelent calvere 
et quant al mostier est venuz 
li seinz hom ne s est plus tenuz 
qu il n alt au leu sanz demoree 
o la seinte croiz honoree 
fut trovee par tel maniere 
com lon vos a dit ca ariere 
li seinz evesques et li dolz 
por orer s est mis a genolz 
meis einsqu il conmence a orer 
tendrement conmence a plorer 
e dist ' dex qui par ta dolcor 
m as geté de la fole error 
o j ei si longement esté 
e m as en tel bien visité 
com j ore e sei de fi 
si vraiement com je me fi 
sire dex en vostre poissance 
nos donez vraie connoissance 
de savoir ce que la reine 
vos requier dex com en termine 
envers vos de cuer et de cors " 
a cest mot ne dist plus et lors 
une si granz clartez lor vient 
que nule graignor ne covient 
et li angres de i descent 
si que le virent plus de cent 
o leu o la croiz fut trovee 
qui tantes foiz fut esprovee 
a veu li seins hom treis clos 
tot descovert et a desclos 
si clers con s il fussent doré 
de cuer en a de aoré 
qui si li mostre ce qu il quiert 
quant il par bon cuer le requiert 
prent les e les baille senz terme 
la reine qui meinte lerme 
de joie et de dolcor em pleure 
parfont l encline et seins demuere 
quant les merciz rendues ot 
al plus biau que fere le sot 
o grant joie non pas irie 
vers son paleis est reperie 
quant la reine ot espleitié 
que de ce qu ot tant coveitié 
fu seisie enterinement 
l un des trois clos qu ele avoit prent 
si le fist si com dit la letre 
dedenz le hialme son fiz metre 
que dex par la force de lui 
le gardast des meins a celui 
qui de mal porchacier ne fine 
c est de deable et de s orine 
et que dex li halt rois de gloire 
li otreiast force e victoire 
encontre toz ses enemis 
l autre des clos empres a mis 
la reine o frein do cheval 
qu ele vuelt que dex de tot mal 
soit a son fiz force et escuz 
ne ja ne peisse estre vencuz 
en bataille ne en estor 
et por ce qu encor n ert al jor 
averee la prophetie 
que dite avoit sais zacarie 
qui dist que li jorz avendreit 
que ce que li chevals tendreit 
en son frein seroit seinte chose 
mes ore a primes iert esclose 
la profetie qu avoit dite 
li hom pleins do seint esperite 
la reine qui bon fust nee 
a fet de genz grant aunee 
la o la croiz fut departie 
a son fid une grant partie 
la o il estoit en voie 
e il la recut o grant joie 
conme la chose o plus se fie 
de garder s onor e sa vie 
empres de et empres sa mere 
et en la cite o il ere 
c estoit a rome en a mot mis 
s en ra grant partie tremis 
a sa cite qui molt iert noble 
qu il apelent costentinnoble 
le plus en a fet seeler 
l empereres en un pilier 
o tresgeté estoit s imagre 
qu il li est vis que nus domage 
ne porroit la cite avoir 
tant cum si pretios avoir 
com est la croiz l eust en garde 
do remaignant point ne se tarde 
que il n en preigne son tresor 
a grant plente pierres et or 
por si riches chasses a fere 
com a metre tel seintuere 
et altretel fet la reine 
nul jor ne cesse ne ne fine 
de fere croiz o qu ele fust 
por estoier le digne fust 
ne sei que plus vos en deisse 
ne por quei demore en feisse 
par quei vos fusiez anoié 
molt en a pris et envoié 
et mot en let par verite 
en jerusalem la cite 
qu assez em pooit departir 
mes tant se gie bien qu al partir 
prist a son ues de la plus seinte 
cele qui do sanc de fu teinte 
qui plus pres de sa char tocha 
et nu a nu a lui tocha 
or est bien droiz que gie vos die 
de seint quiriacus la vie 
conment en la fin se prova 
dex en lui tant de bien trova 
et de sa grace tant i mist 
e li buens evesques tant fist 
qu ensi cum nos dit ceste estoire 
a totes genz fu en memoire 
et par tot fu dit et conté 
la novele de sa bonte 
de totes parz a lui venoient 
e les malades amenoient 
e dex de lor enfermetez 
les en avoit molt tost gitez 
par la preiere do seint home 
des jerusalem jusqu a rome 
ce vos peis a un sol mot dire 
n en avoit nul que nostre sire 
amast tant ne ne li pleseit 
nus altres tant com il fesoit 
et la reine l amoit tant 
por le bien et por le semblant 
o ele ades le veoit estre 
que de lui avoit fet son mestre 
de fere ce qu il comandoit 
et ele ades li demandoit 
conseil de ses plus granz afferes 
com cele qui ne vosist gueres 
fere chose qu ele seust 
qu a nostre seignor despleust 
et ce n a pas mis en obli 
que de puceles establi 
qui erent en la region 
une seinte religion 
qui toz jorz mes de serviront 
et son servise li diront 
si bien con l avoient apris 
et la bone reine a pris 
rente et avoir a grant largece 
si lor establist et adrece 
par devant l evesque a delivre 
dont a toz jorz peussent vivre 
si fesoit por de veirement 
et por la croiz seinte ensement 
qu ele de son poier voloit 
honorer ensi con soloit 
et de ce refesoit grant bien 
c onques ne vost soffrir por rien 
des virges qu ele ot amenees 
et a religion donees 
qu ele les piez ne lor lavast 
e l eve as meins ne lor donast 
et ert ensi con serve a celes 
qui devant erent ses anceles 
si gardoit le conmandement 
a l apostre certenement 
qui dist ' quant tu mildre seras 
et tu plus t umelieras " 
ensi fesoit la bone dame 
qui en so cuer ert de la flame 
al seint esperit embrasee 
de toz biens et asazee 
ne ele nule honor graingor 
ne pooit fere a son seignor 
que de la grant humelite 
o ele iert e de la pitie 
qu a grant merveille a toz venoit 
de lie qui en sa mein tenoit 
la plus grant partie do monde 
si com il clot a la roonde 
et qui a si halt home iert mere 
come est costentins l emperere 
conment tel chose poeit fere 
com vos m oez ici retrere 
que fere ne deignast al jor 
des chambrieres la sordeor 
meis dex li bons li dolz li frans 
toz cials qu i vuelt fet bien soffrans 
de toz travalz por rendre apres 
reguerredon qui set de pres 
por une peine yy repous 
et por un blasme yy lous 
mil joies por un sol plorer 
si devons bien de cuer orer 
et proier de jor e de nuit 
que de chose qui li anuit 
par sa grace et par sa merci 
nos gart dex toz aillors et ci 
ensi est je vos ei conté 
la reine de grant bonte 
qui par dreit a nom seinte heleine 
de de servir se met em peine 
et volt que do seintisme fust 
une feste establie fust 
al jor que dex par sa puissance 
lor en fist vraie connoissance 
e fu misse al tierz jor en mei 
qui peis a esté sens esmei 
par tot le monde celebree 
et por fere droite amembree 
fut ensi noté es saltiers 
es livres et es kalendiers 
c est de la croiz l invention 
or vos veil fere mention 
d une chose que dist l estoire 
que dex par sa seintisme gloire 
volt que do siecle trespassast 
la bone reine et passast 
lassus en la soe meson 
qui ne dote en nule seison 
noif ne gelee ne tempeste 
ne ne li puet fere moleste 
ne quens ne reis ne emperere 
en tel eage come ele ere 
que plus ot de quatre vinz ans 
la bone dame seins ahanz 
ne seins soffrir gueres dolor 
s en ala a nostre seignor 
qui los et honor doit avoir 
ice doit bien chascons savoir 
par toz les siecles qui seront 
e qui james ne fineront 
fol est qui altrement le creit 
dites que dex l otreit 
