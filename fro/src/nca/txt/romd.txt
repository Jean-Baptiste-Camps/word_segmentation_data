mi sire noble li lyons 
o soi auoit touz ses barons 
trois iours ot ia sa cort tenue 
bien l ont li baron maintenue 
venuz y sont de mainte terre 
sanz ce qu il les enuoiast querre 
venuz i erent tout ensemble 
fors sire renart ce me semble 
cilz n i vouloit mie venir 
ne la court le roi maintenir 
si auoit auques de raison 
si le laissoit pour achoison 
et pour la poine et pour la doute 
de ce que il ne l aime goute 
la gent le roi n iert mie coie 
ainz meniue et grant ioie 
grant ioie font par le palais 
et chantoient et sons et lais 
et sonnent tymbres et tabours 
tuit y sont fors renart le rous 
dont mainte clamor fu meue 
li rois quant sa gent fu venue 
commande que ioie aient tuit 
com cilz qui est de grant deduit 
a haute uois a longue alaine 
chascuns de chanter molt se paine 
l un et l autre son chant auale 
atant ez vous deuant la sale 
dant grimbert qui renart amaine 
atrait l i a molt grant paine 
par temps si comme nous cudons 
li ert rendus ses guerredons 
s or ne scet molt renart de frape 
or est cheus en male xxx 
a mainte beste a fait la muse 
ysengrin qui au roi l encuse 
renart a l entrer a la porte 
vait reculant molt le conforte 
grimbert et dist ' n aiez paour 
mais de yy maus pren le meillor 
se tu te retournes de ci 
se puez tu bien sauoir de fi 
veilles ou non retourneras 
vers le roi guenchir n i pourras 
renart ne t esmaies tu mie 
nuls ne scet com longue est sa vie 
renart soiez de biau semblant 
que zz iour uaut mieus que zz an 
coart doute touz iours la mort 
renart soiez de bon confort 
fortune secourt les hardiz 
si com raconte li escris " 
renart ot qu il a sermonne 
et que molt bon conseil li donne 
ou palez s en entrent adez 
renart auant grimbert apres 
renart ne sembla pas vilain 
son cousin tenoit par la main 
la presse desront et depart 
n i a celui qui ne l esgart 
deuant le roi quant il le vit 
s agenoilla puis si li dist 
' rois dieus le filz sainte marie 
vous gart et uostre compaignie " 
forment sa parole en argue 
et nepourquant si le salue 
mieus uousist estre ailleurs touz nus 
qu au roi ne rendist ces salus 
li baron sont tuit en repos 
par la sale n i a tant os 
qui i face ne bruit ne noise 
li rois parla renart se coise 
puis li a dit par felonnie 
' ces salus ne vous rens ie mie 
rous enuious de pute foi 
ainz remaindras enuit o moi 
ainzque i issiez de cest hostage 
nous lerez uous encui bon gage 
au mains celle rousse pelice 
quant estiés dedenz uo lice 
ne cudiés mais reperier 
tout le mont cudes engingnier 
tant com durera ta roele 
nous seruiras de ta flauele 
mais mainte fois ai oi dire 
qu apres grant ioie vient grant ire 
apres mol vent si vente bise 
tant uait le pot a l iaue qu il brise 
or cuit ie bien sire renart 
qu il soit brisiez de uostre part " 
li rois parla sa gent l escoute 
sique la court si l oi toute 
' renart " fait il ' a ton uiaire 
sembles bien estre debonnaire 
bien pert aus tez quieus fu li pos 
renart est enflez comme boz 
onques nullui ne feis bien 
renart molt as en toi engien 
pour ce que m as tant engingnié 
et ysengrin tant couroucié 
et pour ce que tybert li chaz 
par ton engin fu pris au las 
tel guerredon t en ferai rendre 
qu a vne hart te ferai pendre " 
renart sot molt d afaitement 
si respondi molt gentement 
' biaus sire sauue uostre grace 
onques ne fu de tele estrace 
qu a mon seigneur face contraire 
ne chose qui ne face a faire 
ie sui uostre hons et uous mis sire 
de moi ne saurez chose dire 
qu estre me puisse a nuisance 
mais bien estes de tel poissance 
que oster me poez de vo terre 
ne puis pas souffrir uostre guerre 
molt par redout mes anemis 
molt me poise se ie ai mespris 
de rien qui vers vous appartiengne 
mais non ai pas dont me souuiengne 
tel vous ont fait le mal entendre 
et conté pour mal en moi prendre 
qui ne l oseroient prouuer 
menconge puent il trouuer 
mais au voire sai ie bien 
que ie n i ai mespris de rien 
iamais preudomme n iert amez 
li plus loiaus est plus blasmez 
foux est qui mais dist verite 
pluseurs en sont desherité 
et de terre geté a tort 
li menteour sont li plus fort 
nulz ne vous deuroit tant decoiure 
que ne deussiez apercoiure 
qui menconge uous fait acroire 
ou qui vous conte chose uoire 
vint ans que vous me conuistes 
mais onques mais homme n euistes 
qui pour vous ait tant de paine eue 
encor en ai la char rompue 
du grant trauail ce est la somme 
pour uous quant ie aloie a romme 
a casu et a monpellier 
pour la mecine apareillier 
qui bonne estoit au mal saner 
qui vous faisoit forment pener 
sire mestier vous ai eu " 
ce dist grimbert ' c est deceu 
qui dist que vers uous ait meffait 
pour rien ne l voudroit auoir fait 
molt est vilains qui ce retrait " 
son corage a noble retrait 
' renart " fait il ' molt bien as dit 
bien ottroie qui ne desdit 
c est verite que mandai renart 
tybert i fu de moie part 
qui bien li dist que a court venist 
ne pas a desdaing ne l tenist 
renart qui scet de fausse anesse 
et de mainte fausse promesse 
respondi que bien le feroit 
et pour lui a la court iroit 
renart fist de l aler semblant 
tybert vint son chemin errant 
quant il furent en vne ville 
renart qui sot de mainte guile 
sot l ostel a zz prestre droit 
qui pour lui forment se guaitoit 
en sa maison n ot que vne entree 
fors vns bouet quant fu fermee 
la ot tendus las pour lui prendre 
renart fist a tybert entendre 
par illecques souloit venir 
aus gelines et auenir 
et tant i a souriz et ras 
bien en puet on pestre yy chas 
tybert cuda que voir deist 
et que nul mal ne li queist 
tout estendu dedens se mist 
de grant folie s entremist 
que au partir se tint pour fol 
le las le tint parmi le col 
il ne sot tant bouter ne traire 
que d ilec se poist retraire 
que d ilec s estoit entremis 
des las faire ou il l orent pris 
quant oient qu il i ot prison 
l un porte pel l autre baston 
et renart se met a la voie 
qu il n a talent que nulz le voie 
tybert batent et donnent cous 
li las ront ou tenoit li cous 
des que tybert se sent a terre 
les grenons dresce et les dens serre 
si li auint belle auenture 
n avint si belle a creature 
que li prestres y est venus 
deschaus sanz braies et touz nus 
vint a tybert se l vot ferir 
cilz guenchist qui s en uoult garir 
le prouoire aus coilles prent 
sique de rien n i entreprent 
bien sai et ce est bien la uoire 
le plus de la coille au prouoire 
menia ainzque issist de l ostel 
n eschapa mais renart d autel 
la prestresse est toute esbahie 
de la coille qui est perie 
lasse fait elle mal venue 
ne serai mais chiere tenue 
mis sire mis sire a perdue ma ioie 
pour quoi chiere tenue estoie 
or n aura il mais de moi cure 
que il a perdu l ambleure 
or sai bien qu il me guerpira 
quant il aidier ne se pourra 
si sui ie plus tristre et dolente 
a ioie ai tenu ma iouente 
il me donnoit les biaus mengiers 
et les biaus draps molt volentiers 
or sai bien faillir m i estuet 
grant chose a en faire l estuet 
mis sire a perdu hardement 
li chas l a serui malement 
en ce qu entr euls mainent leur deul 
tybert s en ist par zz boieul 
renart s en fu pieca partiz 
si fu li gieus molt mal partiz 
de ceste chose a fait sa plainte 
tybert des autres i a mainte 
brun se replaint qu i le fist batre 
ou chesne ou il le fist embatre 
que charpentiers orent ouuert 
et laissié tout a descouuert 
dist li que mieus auoit dedens 
il i cudoit mettre les dens 
son groing y mist et embati 
tantque les coins en abati 
onques des coins n i laissa zz 
parmi le groing retint dant brun 
or fu li laz en grant doulour 
toute ot perdue sa coulour 
renart ne fist fors que sorrire 
quant il le vit en tel martire 
et dist que il meniast assez 
tantque il fust bien saoulez 
li mieus est uostre ie l vous laiz 
et ie m en uois a grant ellaiz 
molt fait o vous mauuais aler 
ia ne m en orrez mais parler 
i ai non renart biau sire bruns 
ci n est pas li gaains communs 
vous le volez auoir sanz faille 
ia n en ferai vers vous bataille 
ainz le vous clamerai tout quite 
ie n ai mestier de faire lite 
quant ramposnes ot assez faites 
louffes et moes pluseurs traites 
tournez s en est ne uot plus dire 
bruns si n ot pas talent de rire 
le gros estraint et sache et tire 
mais il n en puet partir sanz ire 
n estoit pas du tout a son choiz 
l forestiers viennent au bois 
vint et deux furent en la route 
quant uoient l ours l un l autre boute 
ie voi vn ours dist li premiers 
or y parra frans forestiers 
qui scet bien faire aidier se puet 
or le prenons faire l estuet 
quant brun li ours les ot venir 
dont ne se pot plus astenir 
ainz a sachié de tel air 
que tout le cuir fait departir 
d entour son groin et de ses ioes 
ne remaint cuir entier es poes 
mais aincoisqu il s en fust ostez 
li ont molt batu les costez 
de macues et de bastons 
ensus se trait a reculons 
renart l a tenu pour vilain 
hasart geta arriere main 
ainsi s en uait a longue alaine 
mais ainz ot molt souffert de paine 
par les sains que len quiert a romme 
ainsi serui renart maint homme 
apres se mist renart en ese 
ne remainst pas pour sa mese 
quant vint au trespas d une rue 
vne grant ramposne li rue 
biau sire brun et quer me dites 
estes vous moines ou hermites 
et se messe chanter sauez 
quant uous si grant couronne auez 
molt par auez vermeil le chief 
renart li fist itel meschief 
de ce a fait dant brun son plaint 
et la mesenge se complaint 
car quant elle le voult baisier 
et a lui se voult appoier 
les dens geta pour lui combrer 
ainsi la vouloit encombrer 
lors elle ouuri ses eles lues 
si se bouta dedenz son crues 
molt par faisoit grant desuerie 
quant uers lui pensoit tel folie 
mainte traison li a faite 
prendre la cuda en souhete 
elle estoit en foi sa commere 
el le tenoit pour son compere 
pour ce le di que n est pas biaus 
la se contint com desloiaus 
qui son poil uoit ne doit pas croire 
par nature fait a mescroire 
dame pinte se rest clamee 
qui est de maintes gens amee 
de sa serour dame coupee 
que renart ot si escoupee 
et yy mortes de ses sereurs 
dont son cuer est en granz douleur 
grant mal a fait a maintes gens 
ia ne pour or ne pour argens 
len ne l doit laissier a iugier 
li corbiaus est a court venuz 
et dist que droit li soit tenus 
de renart qui prist son fourmage 
et apres fist si grant outrage 
que a ses dens le voult saisir 
mais il n en fist pas son plaisir 
cilz s apercut qu il le volt prendre 
il s en tourna ne l voult atendre 
renart qui sot de tantes frumes 
li esracha yy des plumes 
bien le cuda auoir surpris 
par son enging et entrepris 
il dist li feux qu il auoit plaie 
mais de lui ot male monnoie 
ne vous pourroie pas retraire 
les maus les hontes les contreres 
que renart leur a fait ailleurs 
a ysengrin et a pluseurs 
ysengrin s est a moi clamez 
de renart qui tant est blamez 
que sa fame li a malmise 
et sur lui a sa force mise 
si vilment et en tel maniere 
aussi comme autre chamberiere 
touz ses pensers i fu fournis 
se droiz n en ai touz sui honniz 
se ne veult que ma gent me hace 
il escouuient que droit en face 
dant roeniaus le vieus mastins 
qui reset de pluseurs latins 
et qui molt a fier le courage 
se rest clamez quant el message 
l auoie tramis de ma part 
qu il me feist uenir renart 
dont li fist dan renart grant honte 
que ie ne sai dire le conte 
mais bien ai oy la nouuele 
de quoi roenel vous apele 
si dist que par sa traison 
le fist retenir en prison 
et muser le fist par parole 
si li dist de la caaignole 
que vns vilains auoit tendue 
qu ilec gesoit zz saintuaire 
que len appelle saint hylaire 
et bien entendre li a fait 
qu ilec redrecent li contrait 
cilz ne sot pas l auctoritey 
pensa que deist veritey 
ne se sot pas contregarder 
renart que len deuroit larder 
tant li fist sa parole a uoire 
qu il li fist sa menconge acroire 
qui si sages estre souloit 
n est si sage qui ne foloit 
a l abaissier vit le frommage 
qui li fist rendre le musage 
ne uoult laissier que il n i morde 
au ressachier descent la corde 
qui dessus le col li deuale 
aussi descent com nef qui auale 
cil monte amont qui se destourne 
et renart qui point ne seiourne 
et qui l en maine comme fol 
le laissa pendre par le col 
renart li rous que mau feus arde 
li dist des vingnes feust garde 
bien fust li mastins deceus 
des gardes fu aperceus 
aus macues et aus arciaux 
li aunerent bien ses buriaux 
illec fu tant li las batu 
qu a terre l i ont abatu 
ne brait ne crient ne ne meut 
simplement contenir l estuet 
a grant paine en eschape vis 
si comme il dist ie vous pleuis 
molt deuroit len renart destruire 
que touz li mons li deuroit nuire 
ainsi baillist ces bonnes gens 
ie n en prendrai or ne argens 
qu il ne destruie ou qu il ne pende 
s il n est tieus que il s en deffende 
honte m a fait et uilanie 
trop ai souffert sa grant folie 
renart tout ce m auez uous fait 
qui biau c est si ait mal deshait 
touz iours nous auez fait moleste 
de vous se plaint chascune beste 
mais par ma barbe se ie puis 
et ie en mon conseil le truis 
quant vous de ci m eschaperez 
iamais beste ne tricherez 
renart " fait il ' molt es hais 
cilz qui n estoit pas esbahiz " 
ne trop hastif de sa parole 
molt a esté a bonne escole 
vers terre tint enclin son chief 
si fait semblant qu il li soit grief 
bien se sot taire et bien parler 
et bien respondre et repliquier 
quant il en a lieu et haise 
que il couuient que il s en taise 
et il uoit le roy couroucié 
et il a son chief redrecié 
n i ot en li riens que aprendre 
bien se sot aidier et deffendre 
itant a dit que il ottroit 
qu il puisse respondre et par droit 
et que a droit dire s acort 
tant en fera n i aura tort 
renart " fait nobles ' bien as dit 
ia certes n en seras desdit 
or diras nous t escouterons 
se tu dis bien nous le xxx " 
renart respont ' sire bien dites 
bien auez dit ne sui pas quites 
des semonses que m auez faites 
que vous auez dessur moi traites 
de tybert et de la mesenge 
m escondi bien commentqu il prenge 
et du corbel et de coupee 
que par moi ne fu escoupee 
ne a tybert ne fis damage 
ne au corbel de son fromage 
brun li ours qui se rest clamez 
certes a tort en sui en sui blasmez 
onc ne perdi par moi sa pel 
ne ne fis mal a roenel 
ne a mon compere ysengrin 
a tort m encusent mi uoisin 
las mau seruice ai touz iours fait 
pour bien faire a len le col frait 
chascun le sait n i a si court 
que tel ne peche qui encourt 
male grace m a dieus donnee 
mais itel est ma destinee 
que ia si bien ne saurai faire 
que ne l me tiengne a contraire 
certes molt ai a ceuls bien fait 
qui or m ont pourchacié ce plait 
vous m auiez hui fait semondre 
et ie sui touz pres de respondre 
au iugement de uostre court " 
a ce mot ysengrin acourt 
deuant le roi entre les autres 
et roenel li feus viautres 
la mesenge tybers li chaz 
et brun qui est de grant pourchaz 
dame roussete la geline 
et dame pinte sa voisine 
tuit font deuant le roi leur plainte 
n i a mestier parole xxx 
renart se seigne a main esclenche 
bien uoi que n i a mestier planche 
or li conuient grant reson rendre 
si a paor c on ne le pende 
or est renart en maus liens 
molt sera bons rectoriens 
se il sanz perte s en eschape 
sanz chaperon sanz taillier chape 
de toutes pars s ot encuser 
qu a paine se puet escuser 
ce dit nobles ' que vous est vis " 
renart respont ' ie vous pleuis 
que en meffait ne me recort 
que enuers eulz eusse tort 
il diront ce que il voudront 
ia pour ce rien ne me toudront 
s il vous plaist qui mes sires estes 
molt sui surdit de pluseurs bestes 
a tel ai porté grant honor 
qui puis m a fait grant deshonor 
ie sai que li tors n est pas miens 
toutes uoies uaintra li biens 
n onques de rien ne m entremis 
pour quoi ie deusse estre anemis 
dant ysengrin mon chier compere 
n onques par l ame de ma mere 
a sa famme ne quis folie 
si l en a il molt assaillie 
tout en sui ie pres du deffendre 
se vous m en voulez entreprendre 
si vous di bien sanz autre faille 
ou par ioise ou par bataille " 
ysengrin est sailliz en place 
prie le roi qu il ne l desplace 
se sa droiture veult prouuer 
tout sanz menconge controuuer 
nobles commande que il die 
n i a celui qui le desdie 
' renart " dist ysengrin ' entent 
ie sui cilz qui son droit atent 
des granz anuiz que tu m as faiz 
que nous auons ceens retraiz 
ne me sont encore amendé 
si l auoit li rois commandé 
molt auez fait bestes pener 
qu a court te vouloit amener 
et des iones et des chanus 
en assez pour fol tenuz 
pour euls qui de toi clamour font 
et qui ci apres toi s estont 
pour moi que tu as si honniz 
veil que cilz plais soit hui feniz 
par la verite m en irai 
ia de rien ne vous mentirai 
que ie n en die tout le voir 
se ie le puis apperceuoir 
ie n ai mestier de traire alonge 
ne de controuuer ci menconge 
sique garans t en trouuerons 
de traison te prouuerons 
et mousterrai tout par raison 
que felonie et traison 
en toi est s en voiel raison dire 
se t en vouloies escondire " 
renart respont ' bien dist auez 
or dites com vous le sauez " 
dist ysengrin ' ie l vous dirai 
ia mot ne vous en celerai 
mes comperes estes en lai 
si m auez mené au berlai 
plus de cent fois que ie ne mente 
mainte beste auez fait dolente 
bien t on pluseurs apperceus 
que mainte fois m a deceus 
or se de uoir la court ne faut 
vous en estes venus au saut 
molt ai par vous mal endurez 
mainte fois t en es pariurez 
de ma famme m as malbailliz " 
ce dist renart ' tu as failli 
onques a ta dame ne fis 
ne a toi de rien ne mespris " 
dist ysengrin ' certes renart 
ie l mousterrai de moie part 
que par force l asaillistes 
au trou trouuer pas ne faillistes 
voiant moi ou vousisse ou non 
li batistes vous le crepon 
molt vous vi bouter et empaindre 
et durement la queue estraindre 
ilec la tenistes pour sote 
ne sembloit pas gieu de pelote 
de ce ne vous poez deffendre 
que ne vous en ueisse descendre 
et vos braies sus amonter 
ne m est or honte du conter 
mais se ie celer le peusse 
a nullui dire ne l deusse " 
ce dist renart ' ia dieus ne place 
le creatour que tant me hace 
que la chose soit si courue 
que ma commere aie croissue 
plus bas que l ueil si com vous dites 
dont seroie pire qu erites 
or puis ie bien de fi sauoir 
que vous ne sauez honte auoir 
qui ce auez amenteu 
dont li autres se sont teu 
a rien n en deussiez tenir conte 
que a lui ne tournast a honte 
mais bien auez tel chose aprise 
bien auez honte ariere mise 
bien auez vergoigne adossee 
qui honissiez uostre espousee 
le monter et le souffaschier 
fis ie tout pour lui hors sachier 
empaindre et sachier me ueistes 
bien sai que mal y entendistes 
mais ie ne l fis se pour bien non 
or m en rendez mal guerredon 
ie l fis pour bien et pour franchise 
or en ai perdu mon seruise 
que foulx fui quant m en entremis 
or en estes mes anemis 
renart de tant te pues uanter 
bien scez aus foux messe chanter 
ce est bien chose congneue 
mainte honte as apperceue 
tu es de tele auctorite 
qu en toi n a point de verite 
tant me conseillas en l oreille 
qu entrer me feis en la seille 
et aualer ou puis dedens 
la male goute aiez es dens 
a tante beste auez fait honte 
n est nulz qui en sache le conte 
tu deis que rois pourroie estre 
leens en paradis terrestre 
et qu il i auoit gaigneries 
et plains et bois et praieries 
ne pourroit celle rien rouuer 
c on ne peust illec trouuer 
et qui voudroit mengier poisons 
ou lus ou troites ou saumons 
tant en aroit com li plairoit 
a son talent les elliroit 
de touz iert li lieus garniz 
ainsi fu par toi escharniz 
ie cudoie que deisses voir 
mais ie ne fis mie sauoir 
molt m engingnas en icelle heure 
ou seel entrai sanz demeure 
et la corde s i destortaille 
tu ieres ia en l autre seille 
traitres cuuert losengier 
i ere pesans et tu legiers 
quant enmi le puiz m encontras 
i aualoie et tu montas 
dont fu mes cuers iriez et tains 
molt es de felonnie plains 
ie demandai ou tu aloies 
tu me deis tu en issoies 
c est la coustume que on i tient 
quant li vns ua li autre vient 
d enfer estoies eschapez 
or reserez ia eschapez 
illec remains tu t en issis 
tel traison de moi feis 
en l eue refui grant moleste 
trois fois me reclot sus la teste 
molt i endurai grant mesaise 
de boiure estoie auques aise 
li blanc moine me traistrent hors 
mais tant me batirent le dos 
a potences et a bastons 
qu il me mistrent a ventrillons 
de pieus me firent tel aport 
que il me lesserent pour mort 
en vne fosse me mistrent ens 
qui durement estoit puans 
et apres s en sont retourné 
en ort lieu m orent hostelé 
de pueur doi estre creuez 
molt ai esté par toi greuez 
d ilec me parti a grant paine 
ie ne pooie auoir m alaine 
encore m en duelent tuit li membre 
molt sui dolent quant moi en membre 
tu me feis aler peschier 
et en l eue tant acrochier 
toute ma queue oi engelee 
et en la glace seellee 
sans la queue perdre au partir 
ne me pooie departir 
ysengrin dis le tu a certes 
que tu eus par moi telz pertes 
par foi tu paroles a force 
ta lecherie te fist force 
outre raison fus enuious 
et des poissons trop conuoitous 
ia n en cudoies preu auoir 
voir dist li vilains et sauoir 
que qui tout conuoite tout pert 
ce t os ie bien dire en appert 
tu cudoies tretout auoir 
mais du tout te seuras pour uoir 
molt est honniz qui tout conuoite 
qui son gaaing pert et aoite 
des que tu les poissons sentis 
di moi pour quoi tu t alentis 
o yy ou o yy t en uenisses 
mais pour escharniz t en tenisses 
que tu n en fusses touz chargiez 
pour fol y fu tant atargiez 
quant de uenir t alai semondre 
lors commencas zz poi a grondre 
quant ie fui anuiez d atendre 
si te laissai aus poissons prendre 
se mal t en vint pour quoi m en blasmes 
onques des poissons ne meniasmes 
renart bien te scez escuser 
et gent par parole amuser 
ne pourraie hui auoir retrait 
les maus que tu m as diz et fait 
touz temps m a tenu pour bricon 
zz iour que meniai d un bacon 
grant talent auroie de boiure 
la me deus tu bien desoiure 
tu me deis que d un celier 
t en auoit on fait celerier 
en ta garde estoit li vins 
touz temps au soirs et aus matins 
la me menas dant sers cuuers 
tu m as chanté de maint faus vers " 
ce dit renart ' or as tu tort 
de ce sui bien en mon recort 
que tant beus que touz fus yures 
tu te uantas que tout sanz liures 
chanteroies bien zz conduit 
puis commencas a si grant bruit 
que tuit cil de la ville vindrent 
qui a grant merueille le tindrent 
quant ie vi la noise venir 
nulz ne m en doit pour fol tenir 
si me mis a l eslideour 
que de mourir oi grant paour 
retenuz y fui par zz poi 
mais ie m en ving au mieus que poi 
auoir nous durent entrepris 
que molt nous auoient surpris 
se fus batus a moi que tient 
qui mau pourchace et mal li vient 
renart " fait il ' molt sez de boule 
tu t es geté de mainte foule 
renart " fait il ' de pute part 
la me tenis tu pour musart 
ou tu me feis la couronne 
d iaue chaude comme a personne 
si grant si ample et si lee 
la teste en oi toute pelee 
ne me remaint cuir sus les ioes 
tu t en alas faisant tes moes 
de moi deuoies moine faire 
certes molt es de mal afaire 
par toi est ma char afeblie 
ainsi te crui si fis folie 
d un troncon me donnas d anguile 
que tu conquisis par ta guile 
pour moi amordre et alechier 
en maint lieu m as fait trebuchier 
ie demandai ou la trouuas 
pour moi deceuoir controuuas 
que charretier t en aportoient 
a par zz pou que n es getoient 
com fol auoient trop chargié 
qu autrement furent enchargié 
souuent aloient arrestant 
des anguiles i auoit tant 
ie demandai par quel semblance 
ie poisse emplir ma pance 
tu me deis qu il te geterent 
ou charretil quant te trouuerent 
tant m en alas amonnestant 
que ie m en alai au deuant 
si me fis aussi comme mort 
la refus ie batu si fort 
et de leuiez et de bastons 
qu encor m en deult touz li crepons 
n est merueille se i ai anui 
quant de toi uengié ne me sui 
en zz des plus lons iours d esté 
n auroie mie raconté 
les maus les anuiz que m as fait 
mais or est tant meus le plait 
que a court en sommes venu 
se a droit en sommes tenu 
de toi aurai encor ueniance 
bien en ai en dieu ma fiance 
ie t ai menee loiaute 
et tu a moi desloiaute 
quant m estordras que que nulz die 
petit saras de renardie " 
renart respont par bon confort 
' sire ysengrin vous auez tort 
vous me blasmez ne sai de quoi 
cil autre baron sont tout quoi 
qui vous oient ne dient mot 
tieus i a vous tiennent pour sot 
vostre raison est descouuerte 
qu auez dite menconge aperte 
car qui trop ment s ame em pert 
ahi renart trop ai souffert 
ton grant anui et ton derroi 
mais se i en ai congie du roi 
ia auras la bataille a l ueil " 
renart respont ' rien plus ne weil " 
de bataille son gage tent 
ysengrin et li rois le prent 
et renart le sien retendi 
sique li rois bien l entendi 
bien sceuent li baron sanz doute 
que la bataille i affiert toute 
s or ne scet renart d escremie 
mar vit la bataille arramie 
li rois demanda ses hostages 
qui molt estoit courtois et sages 
a nulz d eulz n es a pardonnez 
ysengrin a les siens liurez 
pour a fait brun l ours ester 
tybers li chaz et chantecler 
coart le lieure et espinart 
ceuls ot ysengrin a sa part 
renart en ot des mieus uanez 
que il a a sa part tournez 
grimbert et baucent li seingler 
qu il ot fait a soi assembler 
et espinart le hericon 
et sire belin le mouton 
cil firent a renart secours 
molt em pesa a brun li ours 
la bataille ont aterminee 
a yy iours sanz demoree 
et grimbert le creanta bien 
ne li faudroit pour nulle rien 
que renart ne face combatre 
pour l orgueil ysengrin abatre 
li rois a dit ' estez en pais 
ralez en vos maisons hui mes " 
li baron s en sont departi 
maintenant ont le champ parti 
d entre renart et ysengrin 
que molt estoient mal uoisin 
renart n est pas de tel poissance 
comme ysengrin mais sa fiance 
auoit renart en escremie 
pour ce ot la bataille arramie 
engingneus est et cilz est fors 
son sens ualoit zz grant confors 
de l se sot couurir 
et bien taper pour descouurir 
son compaignon quant il voit aese 
de faire chose qui li plaise 
tant s est entremis de l aprendre 
que il bien se sauoit deffendre 
tant scet renart d engings plusors 
de luites de iambes de tours 
ainzque ysengrin baillier le puisse 
li brisera ou bras ou cuisse 
ysengrin entent molt a el 
en pais s en ua en son hostel 
car ou droit qu il a tant se fie 
que renart en son cuer deffie 
se il le puet aus poins baillier 
forment le cude trauaillier 
molt desire que li iours viengne 
que en sa baillie le tiengne 
molt li desplaist en son courage 
que la bataille tant li targe 
ja ne cude mais ueoir l eure 
que elle soit tant li demeure 
renart fu si en molt grant poine 
d armes conquerre la semaine 
et ysengrin molt durement 
pourchace armes ensement 
en grant pourchas est de haster 
et se paine de l aprester 
cote a quise et afeutreure 
et son escu et armeure 
chauces de fer qui erent bien faites 
qu il a entour ses iambes traites 
son escu est vermeus tretouz 
et la cote rouge dessous 
baston de nefflier et bien fait 
bien fu armez a iour de plait 
renart qui mains a escharniz 
ne restoit mie desgarniz 
assez auoit de bons amis 
qui de lui se sont entremis 
escu roont a sa maniere 
et commande que len li quiere 
zz en ont quis qui fu touz iaunes 
en sa cote n ot pas yy aunes 
molt fu bonne et aaisie 
n ot chauce ne fust iamboisie 
zz baston ot d une aube espine 
qui molt estoit bon en pleuine 
en lui fu molt bien empliez 
de fer fu molt tres bien liez 
de chief en chief que ne fust frait 
ainsi armé a court s en uait 
ysengrin y ua touz iriez 
qui molt estoit bien atournez 
en la court est veuz renart 
et ysengrin de l autre part 
et li baron si com moi semble 
en ont dit ce que leur em semble 
renart ne fu pas esperdus 
haut fu rooigniez et tondus 
et col et barbe refist rere 
par le despit de son compere 
ysengrin l ot en grant despit 
et sa force prise petit 
ainc n i daigna oster cheueil 
ia fussent assemblé son voeil 
molt desire qu aus poins li viengne 
ia ne cude que il le tiengne 
aincoisque il le tiengne aus mains 
sera plus malades que sains 
ermeline fu en paour 
pour dant renart fu en freor 
et percehaie et malebranche 
molt par estoit la dame franche 
en crois s estent en sa tesniere 
pour renart fait digne priere 
et damedieu prie et ore 
que renart aide et secore 
et de mal enging l escremisse 
qu en la bataille ne perisse 
si dui fil pleurent en meson 
chascuns d euls faisoit marrison 
pour leur pere qui tant les aime 
quant il les voit biaus filz les claime 
hersent pleure pour son seignor 
que dieus li face tel honor 
que ia de la bataille n isse 
et que renart uaintre le puisse 
qui molt souef li fist la chose 
en la tesniere ou iert enclose 
ia par lui ne s en fust complainte 
mais ysengrin qui a fait mainte 
l en fist complaindre molt li poise 
molt a en li fausse bourgoise 
tuit sont ac court et poure et riche 
ysengrin metra a la briche 
renart s il puet a la bataille 
n i uaudra ses engins maaille 
quant nobles vit sa gent venue 
par qui sa bataille est tenue 
brichemer fait auant uenir 
pour recorder et pour tenir 
le iugement et la bataille 
et prie que par le droit aille 
brichemer est venuz auant 
et dist qu il fera son commant 
a soi a trait yy des barons 
qui estoient molt de grans nons 
le liepars estoit li premiers 
qui molt estoit estouz et fiers 
et baucent qui a gent le corps 
et mis sire bruians li tors 
cil troi si sont auant venus 
pour les plus sages sont tenus 
qui cel iour fussent en la place 
n i a nulz d euls qui molt n en sache 
pour zz grant iugement tenir 
et pour zz grant fais soustenir 
cil yy uont a zz conseil 
dist brichemer ' ie me merueil 
que renart osa ce penser 
dont l auons oi encuser 
a roenel et a tybert 
et a dant brun qui molt nous sert 
mais autres clamours i a tantes 
que ie ne sai a dire quantes 
pinte se plaint et ysengrin 
tout ce prist sur soi tiesselin 
pour touz ceuls a baillié son gage 
ysengrin et liuré hostage 
que il congnoistre zz iour li face 
se il le trueue enmi la place 
seigneurs qui peust apesier 
le mal oster et abaissier 
ce fust bon sens ce m est auis 
ai ie bien dit que vous est vis " 
baucent respont ' bien auez dit " 
tuit l ottroient sanz contredit 
tuit yy sont uenu au roi 
si li dient tout en requoi 
' sire vostre baron loassent 
que cil yy baron s acordassent 
sauue t onneur et ta querele 
molt teinissons la pais a belle " 
molt plaist au roy ce qu il ont dit 
ia par lui ne seront desdit 
' seigneurs " fait il ' or en parlez 
et premier ysengrin en parlez 
de tout la querele a vous tient 
de rien vers moi n en appartient 
mieus uaut la pais dieus que la guerre 
se la poez vers euls conquerre " 
quant brichemer l a entendu 
tournez s en est col estendu 
a ysengrin dist en l oreille 
que li rois forment se merueille 
qu il ne puet pais entre eulz mettre 
ne pour donner ne pour promettre 
face le bien praigne droiture 
de renart pour la forfaiture 
de ce que il seure li mist 
que a sa famme force fist 
dist ysengrin ' n en parlez pas 
je me pendroie isnellepas 
quant ie a lui prendrai acorde 
ne weil qu autre fois s i accorde 
a faire honte a son compere 
com de gesir a sa commere 
len verra bien se ie ai droit " 
brichemer dist que il voudroit 
que la chose fust si menee 
si dure et si atournee 
qu entre eulz yy fussent amis 
lait est quant il sont anemis 
sique chascun son droit eust 
qu en mal tenu ne li feust 
dist ysengrin ' ia dieus ne place 
que pais ne acordance face 
de ci c on voie le plus fort 
et c on sache le quel a tort 
bien me pourra tenir pour yure 
s ainsi le laisse aler deliure 
dites le roi et son barnage 
que ce sachent et fol et sage 
que pour noient la pais requiert 
ia de si en champ faite n iert 
chascuns dira ce qu il voudra 
ou champ verrons le quel vaintra 
dites le roi que droit me tiengne 
la bataille commentqu il praigne " 
quant brichemer oi la fin 
ne trouua pais en ysengrin 
au roi a dite la nouuele 
par quoi son ire renouuele 
sire au matinet l atent 
ysengrin sa bataille atent 
qu il n a talent de faire pais 
honni soit qui la fera mais 
ne l acorde se ou champ non 
la en tendra zz a bricon 
or est li plais molt courrouciez 
que brichemers est courrouciez 
de l orgueil que ysengrin li dist 
quant de pais faire l escondist 
dist brichemer ' se vous voulez 
droit faire si com vous soulez 
se vous tenez la droite uoie 
ce est li mieus que ie y voie 
que touz yy les mettons la hors 
penst chascun de garder son corps 
quant il seront enmi la place 
qui mieus pourra faire si face " 
ce dit li rois ' par saint richer 
pour verite vous os tesmoigner 
n en prendroie pas tout l auoir 
que li plus riches puist auoir 
que ie la bataille ne voie 
iamais ne prendrai d euls monnoie 
n es i alez plus atendant 
ou champ les metez maintenant " 
quant la bataille ot acoutree 
et sa parole ot racontee 
puis les ont mis ou champ ensemble 
li plus hardiz de paour tremble 
l un tenoit l autre par la main 
nobles appelle zz chapelain 
mon seigneur belin le mouton 
qui sages est pas n en douton 
cilz aporta vn saintuaire 
sur quoi fait le serement faire 
li rois a fait crier son ban 
qu il n i ait nul de tel bouban 
qui face noise em pes se tiengne 
et comme preudons se contiengne 
molt est li rois de grant ioustise 
du serement fait la deuise 
dant brichemer et brun li ours 
que len tenoit as yy meillours 
' seigneurs " fait il ' or m escoutez 
se ie di mal si m amendez 
renart iurra premierement 
et fera tout le serement 
que a ysengrin n a tort fait 
ne a tybert le chat forfait 
n a tiesselin n a la mesenge 
n a roenel commentqu il prenge 
alez faites le serement " 
et ysengrin entierement 
renart s apareille en la place 
si s agenoille et se rebrace 
dessus les sains estent sa main 
il a iuré par saint germain 
et par les sains que illec voit 
que de cest plait nul tor n auoit 
les sains baise puis si se lieue 
et ysengrin durement grieue 
cist qui fait acroire pour uoir 
la menconge par son sauoir 
a genous s est a terre mis 
dit il a brun ' oiez amis 
renart a iuré comme faus 
et traitres et desloiaus 
du serement ie le creant 
les sains baisa tout maintenant 
s est redreciez puis si s en uait 
enmi le champ s oroison fait 
longuement fu en oroisons 
et fu en granz asfliccions 
et prie dieu qui tout surmonte 
que il li doint vengier sa honte 
siqu au partir l onor en ait 
de renart qui li a fait lait 
baisa la terre si se dresce 
son baston affaite et adresce 
en pluseurs sens le retournoie 
sa main lanca en la courroie 
son escu prent puis si se molle 
en pluseurs sens son baston crolle 
tout entour encline a la gent 
molt se deduit et bel et gent 
et dist renart que il se gart 
que il n en mette l onneur a gast 
quant renart l ot de cuer souspire 
tost s est teus mot ne sot dire 
renart sot lerre en s enfance 
molt ot oi de nigromance 
tantost a entendu aillours 
qu ot oublié les moz meillours 
son baston prent a afaitier 
bien semble qu il se ueult haitier 
gentement le scet a soi traire 
bien fu apris de tel afaire 
en pluseurs lieus l a essaié 
n a pas semblant d omme esmaié 
en ses dois la courroie lace 
puis se redresce de la place 
quant il le tint si fu seurs 
comme chastel enclos de murs 
li escremir li est ioians 
car bien en xxx 
son escu sur sa teste vient 
se ysengrin pres de lui vient 
tel escremie li dourra 
qui a grant honte li tourra 
ysengrin est de grant air 
molt tost court renart enuair 
' renart " fait il ' molt es honniz 
touz iours soie ie mais honniz 
se ne me veng de ma viltance 
que me feis par surcudance 
quant tu a ma famme geus 
et a force la pourgeus " 
renart respont ' sire mal dites 
ottroiez que ie soie quittes 
faire vous ferai grant damage 
a cheualiers de haut parage 
puis irai pour uous outre mer 
se me voulez quitte clamer 
renart " fait il ' ne te trauailles 
je ne croi que tu noient uailles 
quant tu de mes mains tourneras 
ia puis ne me ramposneras " 
renart respont ' c est deuinaille 
bien verrons a la deffinaille 
li quieus sera plus deceu " 
dist ysengrin ' trop as vescu 
se de vous ne me puis vengier " 
ce dit renart ' oi ie dangier 
d aler toute iour menacant 
mais assailliez de maintenant " 
a cest mot ysengrin acourt 
renart n a talent qu il en tourt 
son escu met deuant son front 
met pie auant souuent s esgront 
molt le uait ysengrin hastant 
renart se uait bien deffendant 
gete retraite et xxx 
au quel que soit en iert li deuls 
ainzqu il se parte de l assaut 
renart fiert que mie ne faut 
tels cous lez l oreille li donne 
toute la teste li estonne 
a cel assaut mal li enchiet 
tretout chancele a poi ne chiet 
quant sa teste a ueu seignier 
de sa main se prist a saignier 
dieu prie qui ne faut ne ment 
que il le gart d affolement 
pour sa famme iert ce dist trais 
longuement fu si esbahiz 
que il ne scet quieus iours il soit 
soit iours soit nuiz quel temps il soit 
pour le coup qu il a receu 
renart l a bien aperceu 
ne fist semblant qu il le seust 
ne que aperceu l eust 
mais d autre part tourne sa chiere 
encor se gart qu il ne le fiere 
s il en puet lieu ou ese auoir 
encor li fera a sauoir 
qu il n a talent de lui atraire 
ensus le fera de lui traire 
ne l en laira pas approchier 
au baston le set esmaier 
dant ysengrin de loing esgarde 
renart li dist pour quoi se tarde 
qu a la bataille ne reuient 
bien scet qu a faire le couuient 
ysengrin s est molt apensé 
que esmaiez a trop esté 
pourpense soi que trop demeure 
isnelement li courut seure 
met pie auant gete retraite 
mais durement renart se gueite 
ysengrin gete pas n arreste 
de son baston uole la teste 
met pie arriere si retrait 
renart qui scet assez de fait 
li dist itant ' dant ysengrin 
dieus qui sur touz est urai devin 
scet bien quel droit uers moi auez 
baston vous faut dont ne l sauez 
car faisons pais a mon seignor 
ainzque vous aiez deshonnor " 
dist ysengrin ' faites moi tondre 
s assez n en ai pour uous confondre " 
quant assez ramposnez se furent 
li champion qui ou champ furent 
derrechief andui s en reuienent 
molt cointement leur escus tiennent 
ysengrin gete et fait son esme 
que geter weille par meesme 
de lui prendre molt s entremet 
contre l escu son baston met 
enmi le champ son baston lesse 
renart de son baston reslesse 
tel coup li donne ainzqu i le tiengne 
iamais n iert iour ne l en souuiengne 
le bras senestre li a frait 
or a ysengrin molt mestrait 
andui ont leur escus repris 
es dens se fierent et es piz 
en pluseurs lieus se uont traitant 
longuement furent en estant 
ne ueistes gens tant combatre 
l un d eulz ne vouloit l autre abatre 
ia ne doit on de ce plaidier 
ysengrin ne se puet aidier 
fors seulement de son bras destre 
car perdu auoit le senestre 
l un d euls tourne l autre retourne 
nulz des uassaus pas ne seiourne 
molt tournent ainzque nul en chiee 
ysengrin sueffre grant hachie 
mais dens a zz pou plus agues 
que renart et mieus esmoulues 
contre renart molt se herice 
bien li descire sa pelice 
renart li fait zz tour francois 
mais ysengrin ne l doute zz pois 
renart l estraint pas ne se faint 
iambet li fait de lui l empaint 
a la terre le gete enuers 
renart li vint sus en trauers 
les dens li debrise en la bouche 
en la chiere li crache et vouche 
es ieus li boute son baston 
souuent li poile son grenon 
traire li fait molt male fin 
puis li a dit ' sire ysengrin 
encui qui tort aura 
et qui mieus faire le saura 
de uostre famme m accusez 
certes trop es desmesurez 
quant uous ci pour uostre moillier 
moi et uous faites traueillier " 
ysengrin voit qu il le laidenge 
molt est dolens qu il ne se uenge 
ce poise li n en puet plus faire 
renart li fait honte et contraire 
entre ses dens molt se demente 
et dit ' fous est qui met s entente 
en famme pour chose qu il oie 
que mal sa paine y emploie 
ia la moie ne crerai mes 
par famme est plus guerre que pais 
par famme sont honis maint homme 
de touz les maus est fame somme 
fous est qui trop i met s entente " 
ysengrin ainsi se demente 
ainsi se complaint bellement 
renart le fiert menuement 
et sur le nez et sur la face 
ysengrin ne scet que il face 
que bien uoit qu il est en trape 
a ce mot le baston eschape 
que renart tenoit en sa main 
cilz qui n ot pas le cuer trop uain 
se voult leuer mais ne puet estre 
qu il n a vertu fors de sa destre 
renart li fait de grans anuis 
de la poudre li gete ou vis 
ysengrin tient pour molt poissant 
aus mains li uait les ieus cerchant 
mais par sa grant mesauenture 
son doit en la bouche dedens 
li chiet et cilz le prent aus dens 
la char trenche iusques a l os 
ses mains lace derrier son dos 
de l estraindre pas ne se faint 
car en tel guise le destraint 
ou weille ou non l estuet descendre 
et tost de dessus lui descendre 
or est renart en mal trepeil 
s il a paour ne m en merueil 
ysengrin des genous le serre 
renart ne vit ne ciel ne terre 
iuré auoit faus serement 
il li parra prochainement 
com fausse loi il a menee 
hui est venuz a sa iournee 
merci quiert pour les sains de romme 
mais ne li vaut pas vne pomme 
car ysengrin si fiert et maaille 
tantque renart gient et baaille 
ysengrin le fiert en la chiere 
ne tient pas sur lui sa main chiere 
renart n a pooir de deffendre 
tout li couient souffrir et prendre 
or en est ysengrin l onnour 
renart en est en grant doulour 
deuenus est plus frois que glace 
encoiz morra ce dist en place 
que pour lui recreant se claint 
a ce mot a geté zz plaint 
semblant fait d omme qui soit mort 
car en lui n a point mais d effort 
ysengrin zz petit le sache 
molt le mort et molt le dessache 
renart ne muet ne pie ne main 
bien fait semblant qu il n est pas sain 
ysengrin l a debatu fort 
ou champ l a laissié tout pour mort 
li baron sont de lui parti 
atant la court se departi 
onc troien n orent tel ioie 
quant recurent elaine a troie 
com brun li ours et ysengrin 
et chantecler et tiesselin 
et dame pinte et roeniaus 
pour renart font le desloiaux 
li parent renart ont grant honte 
nobles n en ueul oir nul conte 
ainz commande que on le pende 
tybert le chat les ieus li bende 
et roeniaux les mains li lie 
renart ont bien mis a la lie 
de pasmoison fu reuenuz 
molt fu le iour pour fol tenuz 
se de leur mains pooit partir 
iamais n iroit homme aatir 
toute la court oissiez bruire 
molt se hastent pour lui destruire 
renart pour sa vie tenser 
prie c on le lait confesse 
quant a regehir li couuient 
touz les pechiez dont li souuient 
il li ont fait venir belin 
o lui amaine chanteclin 
renart se fait a lui confes 
et cilz li en charga son fes 
selonc les pechiez qu il a fait 
de ce de quoi il a vers dieu meffait 
si comme il confessoit renart 
estes atant frere bernart 
qui de grant mont iert reperiez 
trouua grimbert qui fu iriez 
enquis li a et demandé 
comment li rois a commandé 
que renart soit bien tost pendus 
pour nullui ne fust deffendus 
quant li freres ot la parole 
molt li poise se on l afole 
il est de grant saintee plains 
il n estoit ne sot ne vilains 
en son cuer a aperceu 
pour le grant duel qu il a eu 
que maine grimbert li tessons 
et espinars li hericons 
la ou vit nobles en seant 
le salue molt doucement 
li rois se dresce en son estant 
ne susfre pas qu il soit estant 
iouste lui fait asseoir 
li freres l aqueult a proier 
que pour dieu ottroit s il li plaist 
que renart sain et sauf li laist 
ainsi le rachate le rachate le frere 
' seigneur pour dieu le deuez faire 
ne puet aler a dieu le grant 
qui ne pardonne maltalent 
itel conseil te veil donner 
que tu lesses renart aler " 
molt depria l emperoour 
que renart li doint par amour 
' pour ce " fait il ' sui ie venus 
prier vous weil ne soit pendus 
aincois lessiez renart aler 
dieus le vous puet guerredonner 
donnez le nous pour dieu seruir 
qui se lessa pour nous morir 
pour amour dieu le nous donnez 
renart pour quoi s est affichiez 
i en cuit faire moine ordener 
en tout le mont n aura son per " 
li freres dist l empereour 
' dieus ne veult mort de pecheour 
mais soit confes et se gart bien 
dont sera sauf li crestien 
si le retrait de gourpillage 
au mains a il le repentage " 
nobles entent que bien a dit 
ne l voudroit auoir escondit 
de rien que il li demandast 
ne que a faire commandast 
renart li rendi erraument 
sanz nul autre contrestement 
renart a geté de prison 
frere en a fait en sa maison 
poisson li donnent pour amordre 
bien le doctrinent de leur ordre 
de draps a moine l ont uestu 
le filz a putain le testu 
ainz la quinzaine fu gariz 
cil qui fu tant forment marriz 
tost fu gariz et respassez 
par maint mauuais pas est passez 
bien retient ce c on li enseigne 
n a pas qu il se feigne 
les signes fait de moiniaige 
molt le tiennent li moine a sage 
chier est tenuz et molt amez 
or est renart frere clamez 
molt est renart de biau seruise 
volentiers uait a sainte eglise 
souuent li membre des gelines 
dont il seult rungier les eschines 
a paine tient estacions 
car souuent a temptations 
bien li auient li vestement 
molt se contient honnestement 
si met semblance a l ordre aprendre 
que il n i a que entreprendre 
zz iour fu la messe chantee 
renart de cuer l ot escoutee 
tout desraain ist du moustier 
en sa main tenoit zz sautier 
yy chapons bien suranez 
leur auoit zz bourgois donnez 
qui auoit non tybout li riches 
vers euls n estoit auers ne chiches 
renart les a aperceus 
or sera il bien deceus 
se il ses grenons n en fait bruire 
bellement s en cude deduire 
' par dieu " fait il ' ne m apartient 
cilz qui de char mengier se tient 
n ai pas fait ueu de mengier char 
ie l tendroie a grant eschar 
qui cest veu faire me feroit 
bien le sai qu estre ne pourroit 
de char ne me puis abstenir 
se ie en puis en lieu venir 
ie mousterrai que ie sui frere 
qui qu en doie parler ne tere " 
le iour trespasse la nuit vient 
renart qui des chapons souuient 
ne les pot mettre en oubliance 
toute trespasse obedience 
vient aus chapons si les desiouche 
zz en menia au cuer li touche 
les autres yy a mis a terre 
que l endemain veult venir querre 
couuers les a bien de terrier 
arriere s est venus couchier 
ne sot nulz mot de son agait 
ne de son larrecin qu a fait 
si li chai par auenture 
molt retrait bien en sa nature 
l endemain apres les matines 
renart qui tant aime gelines 
d un des chapons se rest disnez 
puis est en cloistre retournez 
le tiers menia nulz n en sot mot 
au quart mengier molt y pensot 
zz frere qui bien appercut 
que renart li rous les decut 
quant conté il fu en conuent 
molt en ot renart blasme grant 
renart leur en voult droit offrir 
mais dant renart ne uoult souffrir 
si rauoit mengié zz corbel 
qu il auoient en leur prael 
tant larrecins leur auoit fait 
que bien uoient qu il a meffait 
a renart ont tolu les dras 
congie li donnent touz fu gras 
ne demandoit autres lorains 
ne mais que hors fust de ses mains 
a meruieilles liez s en fesoit 
car li ordres li desplaisoit 
tournez s en est tout le chemin 
encor nuira a ysengrin 
li moine l ont mis a la uoie 
tout seul s en ua nulz ne l conuoie 
molt menace ses anemis 
par qui il fu en paine mis 
sa teste iure couronnee 
que ia s ire n iert pardonnee 
a ysengrin ne a tybert 
par qui il a tant mal sousfert 
roenel est enmi la uoie 
de loing le uoit formen s esmoie 
si escrie ' vez le rendu 
que deuion auoir perdu " 
cilz n a talent de ramposner 
forment commence a trestourner 
tantque il vint a sa tesniere 
ou il trouua sa fame chiere 
quant el le vit grant ioie en a 
en son cuer molt s esleesca 
car molt auoit grant duel eu 
d ysengrin qui l auoit vaincu 
si fil en ont ioie molt grant 
quant leur pere voient viuant 
quant sain le voient reperier 
nulz n es pourroit mais courroucier 
molt fu bien acesmez li estres 
renart qui fu rez comme prestres 
ot molt grant talent de mengier 
l eue commanda a huchier 
et on li a tost aportee 
ses filz ont la table posee 
a grant plante i ot viandes 
raz et soriz et piaux d yraignes 
la dame ataint les boteriaus 
renart leur croist les hateriaus 
raines y ot au chissehart 
que orent prises li fil renart 
et bons pastez orent d anguiles 
sauez commet il furent prises 
zz heron uenoit de riuiere 
qui s assist dessus leur tesniere 
l anguile du cul li chai 
et la renarde la saisi 
si l escorcha s en fist pastez 
dant renart les a molt loez 
au derrain orent limaus 
qui furent mengiez au sabraus 
renart menia auec sa fame 
quant ot mengié si li dist ' dame 
molt ai lonc temps reclus esté 
en l abaie couronné 
guerpie l ai du tout en tout 
diables y soit puis c on n y fout 
le foutre m est ou corps ranclé 
a paine en serai mais sané 
dame il couuient que ie vous foute 
li moine aient la male goute " 
lors l a prise par le trumel 
des cois li donne sus l anel 
bien li donna a celle chaude 
du vit et de la coille baude 
con li a fait escumer 
aussi com gueule de sengler 
quant il ot fait si descendi 
mais la dame li deffendi 
que il hui mais ne la courbast 
par de derriere la pelast 
s il ne vouloit boiure souuent 
que du cul li ist trop fort uent 
quant il l auoit estroit courbee 
toute l eschine a desnoee 
' si ferai dame " dist renart 
' si en beura chascun sa part " 
