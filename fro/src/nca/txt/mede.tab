constentins et maistre galiens et ypocras nous tesmoignent que cascuns cors humains est fais de yy humeurs , et selonc ses humeurs ont ils diverses meurs : sanc fleume , et rouge cole et melancolie . 
de melancolie dient il ke c est li lie dou sanc ; 
et si regne sour l estomac en le destre partie . 
et li rouge cole est au cuer mie partie ; 
selonc cou k ele li est plus pries , tant est il plus hardis ; 
et ke plus trait ensus , tant est il plus couars , convoiteus et traitres , et plain de boisdie . 
fleume est partie ou cief et ou ventre . 
et u melancolie surhabunde , le corps malmet et fait derver et si ne puet la folie de legier esciver . 
vés chi des yy humeurs le nature : sans est caus et moistes et s est dous par nature . 
la cole est caude et seke , et si doit estre amere . 
fleume est froide et moiste ; 
si dessenc caude par le cief et s est aucune fois douce . 
ces yy natures regnent en divers tans : cole regne en este et fleume en iver ; 
li sanc croist en printans , et en gain noire cole . 
li sans croist des yy ydes de fevrier dusques as ydes de marc . 
de le yde de mai dusques a l yde d aoust dusques en feverier . 
sans a signourie le jour dusc a tierce ; 
dres tierce dusc a nonne a cole signourie . 
apres les yy eures regne melancolie . 
fleume des yy moisnes de nuit prent ses sodees . 
ces yy humeurs ont yy issues . 
quant il i a trop sanc , par le nes s en ist fors . 
et li cole se purge souvent par les orelles , li fleumes par le bouche u par les narines , melancolie par les ieus , se ne wellés . 
sans fait l omme hardi et le vis clair et plain . 
cole fait homme ireus , fort et sain et legier et maigre bien bevant bien megnant . 
melancolie fait l omme aver et ireus , couart et pensif , et dormant , et parole volentiers d autrui , et s a volentiers noires taches u es pies u es mains . 
fleume fait homme graille et viellart , et escars et s est mult poissans de cou dont dames se welent aisier . 
se nule de ces yy sourmontoit les , yy li cors seroit perdus , se tost n estoit secourus . 
se sans sourmonte , ki est dous , encontre li doinst on amer et sech et froit , et se gart de viandes : tantost sera adroit . 
et se cole sourmonte , encontre doit donner moiste , sec et froit . 
contre melancolie , ki est froide et seke et aigre , on ne le doit mie tenir trop maigre ; 
on le doit plenierement dyeter , et li doit on donner douc et moiste , et ce li vaut . 
contre fleume , qui est cause froide et seche et moiste , doit user caut et sec et de les yy sont sanblans as yy maistres neus . 
a tous ceus ki ont mengison et ki ont blechie le car et gratison en le teste , prendés le semenche d ortie ; 
si le triblés en vin . 
le cief en faites bien froter avoec le sablon , et puis prendés jus de cresson avoec craisse d aue u de chapon , et en faites ongement et si en ongniés souvent le cief . 
a cele gent ki sont tigneus , raés tout hors , et si prendés fiel de tor , et aisil ensanble destenprét ; 
et si l en ongniés , il garira . 
apres , siu de tor et le treche d aus arse et le mellés ; 
et plus tost garira se l en ongniés . 
a ceus ki sont placeus , prendés mouskes , et si les metés en zz nuef pot et les ardés , et si metés avoec jus de cierfuel et nois petites de bos arses en poure , et miel et oile tout ensanble , si l en oingniés et li paus i revenra certainnement . 
se vous volés faire cilestre boinne de ierre , et orpiment , et boin aisil , ués de formis asses . 
de ce est li celestre fait . 
trestout la u ons l atouchera , sachiés que li pos i carra . 
a faire crespe cavalure , prendés fuelles de fau , cuisiés les bien et longement ; 
le cief en lavés mult souvent . 
apres ferés cet ongement : jus d amer fuel en oile frit . 
si vous en ongniés . 
as ieus ki larmient , prendés rue et le fiel d une cievre et miel , et soit bien trieblé et batue a une penne . 
quant vous irés coucher , le metés en vos iex ; 
si garrés . 
pour la chachie , prendés fenoul et arrement et kievrefuel et miel et vin . 
triublés tout cou en zz bachin , puis le coulés parmi zz drap ; 
es iex le metés . 
le celidone me prendés ; 
a lait de femme le mellés ; 
ce garist les iex cachieus . 
a tenres eus et a calour , le plantain o aisil triblés . 
le jus apres fors pressés , et s i metés l aubun d uef . 
le lin metés dedens che jus . 
quant il ira coucier , vous en plasterés vos iex de cou , et che vaut . 
a cheus ki ont tourble veue , prendés fenoul et prendés rue et le fiel de la pietris , et si metés miel . 
et si le degoutés a une penne en vos iex au couchier . 
encore pour tel cose , prendés le jus de le vervainne et le mellés a lait de feme et si le degoutés en vos iex . 
se vous i avés le mengue , si prendés rue et calidone , et le jus metés en vos iex . 
contre les seurons de sorchius , zz oef dur cuit face peler tout caut et a zz coutiel coper par quartiers et si ait zz drap linge biel et blanc et le doit metre sur ses iex et puis le quartier de l oef si caut k il porra , et si le tiegne sous les iex . 
adont isteront li seuron et puis si escoués le drap es carbons , si orés les seurons croistre . 
vermine i a d autres manieres : es sorcius sunt et es paupieres . 
le cief lor enfle et mengue . 
prendés saulge et airement , et bon aisil ; 
s en faites zz enplastre et metés sus le mal ; 
si garira . 
encore vés ci autre mechine contre cachie et autre dolour : l aluisne un petit batés et le metés sour le paupiere , et se li tenés longement k il escaufe . 
dormés vous apres , si serés waris ains l endemain . 
vés ci un autre contre cou encore : prendés freses quant elles sont , et miel caut bien escumét ; 
si les mellés emsanle et coulés le toute , et si en metés en vos iex , si les arés et biaus et nes . 
contre le mail de l oel , fache batre gingenbre et cire , purer avoec sanc d anguille u de fiel ; 
si soit bien mellét tout ivel u avoec le fiel de la pietris ; 
si garira . 
chil ki l ont eut grant pieche , si doivent prendre vert de grisse bien delié et bien menu molu et si le face passer parmi zz drap por faire plus menu que nule farine . 
si doit estre mellét avoec oint de geline en zz bachin sour le carbon , et puis le mech on en une cambre pour mix garder , et si l en mech on sur cascun jour quant mestiers est . 
pour chou que li maille est close , convient mout corosive cose . 
une linge cince prendés ; 
sour une cuignie l ardés . 
l oile qui ist prendés et en l uel le metés et pour cou fait on zz boivre qui li maille descuevre , ecrase propre et la termine . 
rue , betone et tormentine faites en cervoise u en vin boulir . 
buvés cest boire au matin froit , au vespre caut . 
s il est dame u puciele ki decire avoir face biele . 
a pointures des es , prendés foilles de mave et si les triblés ; 
sour la pointure la serrés , et serés garis tantost . 
se vous de cien avés morsure , prendés rouge ortie et la moriele et lait cru ; 
ensamble soient bien batu et burré . 
s en faites ongement , si garira . 
se uns chiens erragiés vus mort , bien forte sause destrempés et si en lavés la plaie et apres chou prendés le plantain . 
et aigremonne asses et aubun d oef et miel et vies oint et le plantain si garira certainnement mais faites cest ongement , si l en ongniés . 
pour le morsure de l araigne , prendés fuelles de rais . 
si les boulés en vin . 
quant quit seront , bien les trivlés et le metés sour la plaie , et li plaie se tenra ouverte , et si s en ira li venins . 
des fuelles meismes prendés et si les destrenprés avoec miel et sour le plaie le metés ; 
si sanera tantost . 
se aucuns est blechiés en l uel , prendés le jus de l aigremoigne et l aubun d un oef , et si prendés un drap linge , si le en cou et li metés sour le paupiere ; 
et se vous n avez drap , si prendés lin ; 
ce li vaudra . 
pour les glans , le ble prendés , foille et racine , tout triblés et si metés l emplastre sus tout caut , si garirés . 
contre les escroieles , vous une laisardes prendés , et si le frisiés en oile , et en zz pot et prendés l oile , si l en ongniés , si garira . 
au buen mal , prendés le cuir d un cierf , ki tout le puist couvrir . 
le triacle metés deseure , et tantque li emplastre i sera , li maus ne croistera plus . 
l ocule escouse i vaut autant . 
se ongle ciet de piet u de main , prendés miel et fleur de forment ; 
si croistera delivrement . 
il i a apostumes , les unes sont dures et les autres moles . 
li mol sunt de fleume u de sanc , et si sunt cil ki mains nuisent , et li autre de melancolie . 
a che prendés senecon et oint de capon i metés ; 
ca moliera , et asses tost a cief traira . 
pour cleus felenes , de ches vers ki sont en terre qerrez ; 
si les froisiés et faites loier desus le cleu pour avoir cief . 
querés vielle cervoise et metés dou lait avoec . 
si le boulés et puis si prendés l espes desus , si le liés sour le cleu , che tue tout drancle . 
a feme ki veut avoir mamelete petite , le chene prendés verde et avoec froit aisil le metés ; 
si les arés petites . 
se vous volés savoir quant une feme porte , quel enfes c est , prendés eve et zz vaisiel net et li faites degouter ens de son lait . 
se ch est malles , il afonderra , et se c est fumele , il flotera . 
contre escaudure , prendés feutre et le faites ardoir et si le trivlés en yy aubuns d uef et metés sur l arsure . 
pour drancle , prendés fleur d orge et semenche de lin ; 
boulés en aisil u en vin , et si metés siu de mouton , cou ocist drancle felon . 
contre celui ki est ensorcelés querés li yy blans hierens . 
si li devés apariller que geline pour menger . 
d une mechine me ramembre , ki seut valoir a mal de membre : la primerole me triblés ; 
avec oint sour le mal metés . 
vés ci la garison des vers dou ventre ; 
prendés merfuel et coumin aigre vin et aisil et si le cuisiés ensanble et puis tout caut sour zz drap et sour le nombril le loiés , si garira . 
se vous volés savoir se uns hom mora u non , quand il est malades , prendés sen orine et se le metés en un vaisiel , et faites une feme ki nourise un oir malle degouter de son lait ens . 
se vous veés le lait floter , il mora , et se li lais se melle aveuc l orine , si puet bien warir . 
et a le feme s ele est malade , prendés le lait d une feme ausi com devant ki nourisse une puciele . 
pour gleemee oster du ventrail , prendés aluisne avoic rue et luveske et le cuisiés en cervoise , et le bevés tout caut . 
si serés waris . 
au cief de yy jours serés tous sains se boif aluisne ; 
l endemain au soir le boif et au matin et polieul . 
tantost que tu veus delivrer , boin pain et boin vin dois user . 
ki veut avoir boine vomite . 
des seus prendés les tenrons ; 
a un coutiel les raés en eve caude , puis lusés ; 
boine vomite arés tantost . 
a ceus ki ne puent pissier . 
pour le mal de la vesie , prendés le puree de feves , et si triblés avec mente , o le boin vin blanc u en caude eve , si le bevés . 
une autre i a . 
prendés commin et grumiel et le bevés avec fort vin . 
ki son estal ne puet tenir , prendés ongles de porc et si les ardés en ung feu en poure et puis en metés en sa viande . 
a mal de mamele , faites un emplastre de fiens de coulon , de miel et de cire et le metés sus ; 
si garira et li enfles et li doleurs . 
ardés corne de cierf et s en faites pourre par feu et le buletés parmi zz biel drap . 
et si le portés , s il vous plaist , avec vus , et en metés sus vo viande ; 
si vaura mult . 
au premier morsiel , ce vaut contre fi et contre torsion et contre menison . 
a vainne ronpue restraindre , bevés le jus de plantain et de cresson . 
a celui ki a fievre ague , ch est recours quant il sue ; 
il doit boire jus d alixandre et si prenge eve rose , et leveche bien ses temples et son front , ses mains et ses jointes pour suer . 
a fievre tierchaine , devant l acesse buvés yy plantes de plantain , yy au matin et yy au soir , par yy jours , se veus sante avoir . 
a tous maus de cief , triblés rue avec fort aisil et ongniés le cief deseure . 
encontre tous maus de iex , prendés le rouge limechon , si le cuisiés en iaue , puis prendés le craisse , si en ongniés les iex , quant vous alés dormir . 
encore prendés le limechon , si l ardés sur une tuile et metés le poure es iex quant vous alés dormir . 
as iex sanglens , maissiés mente et metés sus et mengiés ieuroisne a enjun . 
a chiaus ki ne puent piscier , prendés presin , fenoul et louveske . 
si le kuisiés en un pot et puis metés le pastiel sur le penil . 
prendés calemine et grains de baie et premiers cuisiés bien le calemine tant qu ele soit rouge ens ou feu si com carbon bien espris et puis l estaigniés en vin et ce puis le remetés ou feu si com devant , puis l estaigniés et cou faites par yy fois , u par yy , u par yy . 
et puis le broiés bien en un mortier et les grains de baie aveuc , et cele pourre metés , se il en i a plain sausseron , si le jetés en demi lot de boin vin , le mileur que vous poés avoir et ce li mouvés bien , et puis le laissiés tant que il soit clers et de ce vin la metés es iex malades et jetés puis le vin en coi vous avés estainct le calemine , car il ne vaut nient et doit estre tout dou mileur c on puet avoir . 
pour le toie des iex , prendés le fiel dou lievre et l oel metés ensamble ; 
si ongniés les iex . 
as narines puans , li quel cose vient dou cerviel , vés ci medecines ki ja ne fauront : prendés le jus de le mente et de rue , et le metés es narines , si amendera li cerviaus et istera li pueurs . 
encore prendés le rose , si trivlés et cuisiés en vin avoec un pau de miel et le coulés parmi zz drap ; 
si metés es narines . 
faites poure d escarnes dont li poulet soient issu ; 
si le souflés es narines souvent . 
pour pueur de bouche , mengiés poulioel sec , u vous engloutés le cerfuel avec vin d aisil . 
quant vous alés couchier , mangiés souvent fuelles de sau , et lavés vo bouche d aisil . 
buvés poulioel destenprét en vin apres mengier souvent . 
encore destenprés poivre de blanc vin caut ; 
si le tenés en vostre bouche , et si est boin pour mauvais dens . 
a doleur de dens , raés bien le corne de cierf ; 
si cuisiés le rasure en vin u en iaue . 
si le humés si caut que vous le poés soufrir . 
si le tenés en vo bouche tant k il soit refroidiés et puis le metés hors , et reprendés de l autre tant que serés waris . 
as noires dens prendés carbon de brankes de vigne , si en frotés les dens , si blankiront . 
pour chou ke li kaviel ne kevissent mie , prendés sekes rachines de coles , si les boulés en clere fontainne dusques a le moitiet . 
si en lavés le cief souvent ou baing . 
se vous volés avoir caviaus , lavés yy fois le jour vo cief de rousee de mai . 
pour lentilleuse face , ongniés le de oile de nois gauges . 
pour dolour del pis , prendés jus d ysope , miel et blanc vin ; 
si en buvés au soir et au matin . 
se li hons pert le parole par enfremete , destemprés alun d iaue , se li metés en le bouche . 
se li hons ne puet dormir , trivlés les moures , se li . 
donnés boire le jus , puis caufés l enplastre , se li metés entour le cief escrisiés ces letres en parkemin en yy lius et les loiés sur les yy cuises de celui u de cele ki sannera , si laskera et se cou volés esprouver , escrisiés sur zz coutiel , si en tués un porc , ja n en istera sanc . 
pour les pous et pour les lens trivlés le liere , si lavés dou jus vo cief . 
pour rongne et pour grature , molés racine d appe o bure de mai et vies oint et cuisiés ensamble , puis coulés parmi zz drap et ongniés u c est . 
a femme ki travaille d enfant , loiés cest escrit sur le ventre , escrisiés le patenostre en zz hennap de madre , puis le lavés de blanc vin , puis se li donnés boire , si enfantera sans peril . 
se li enfes est mors ou ventre , se li donnés a boire isope avoec caude iaue , si metera hors , se il estoit pouris . 
se lait faut une feme , depeciés cristal et en faites poure ; 
se li donnés boire avoec lait , si en ara asses . 
se li feme a trop de ses fleurs , prendés de ces caviaus , si les loiés entour zz vert asbre , quelk il vous plaist , puis prendés corne de cierf , si l ardés et faites poure ; 
se li donnés boire avoec vies vin , s estankera . 
ki crient a estre ivres , si boive semenche de feneule batue avoec vin . 
cil ki est ensorcerés , il se doit tous envoleper en une touaile benite et dormir ens ; 
quant il s esvellera , si ert waris . 
cele ki est ensorcelee , boive le diemenche de le benoite eve , ancoisque li prestres i meche l esperge . 
pour feme avoir ses fleurs , prendés rachine d ortie griant ; 
estampés et metés boulir en zz pot avoec vin ; 
si en boive au vespre et au matin . 
ki mal a dedens se nature , si com de cranke u d escorcure , prendés le jus de savlon et miel cuit en une mesure et pure farine de forment ; 
che faites espes comme papin et metés sur le mal . 
ki ne puet tenir s orine , prenge le cerviel d un lievre , semenche d anis et de laitue destemprés de vin ensamble . 
ki est esranés par mauvaises humeurs , boive aloisne en vin et en iaue , et meche un pau de miel et de poivre molu , si boive tout ensamble , puis voist coucier . 
buvés jus de mente , si esclarcira vos vois . 
pour drancle ocire , prendés mie de pain de forment avoec iaue et glaire d uef et trivlés tout ensamble , si metés sus le mal . 
pour drancle de sainnie , metés sus fuelles de colet et drap de canvene moilliét en iaue . 
contre fievre tierchainne , prendés yy foelles de plantain , apries le fachon dou solel , et trivlés avoec iaue benoite , puis li donnés boire quant il tranlera . 
pour glans oster , faites cendre de de coles et destenprés de miel , si l en ongniés souvent . 
quant li hom resde par maladie , destemprés semenche de rue en aisil , si li donnés boire , puis li versés del jus es narines . 
ki n ot goute , caufés le jus de betoine , si le metés es orelles , si ora cler . 
pour tignous et malans , trivlés fiente de coulon avoec aisil et metés sur le tieste . 
pour places et kaviaus faire venir , prendés sansues , si les ardés en poure , fiente , miel et vif argent ensamble ; 
si ongniés les places . 
pour dens faire cair , fai pourre de petre et de l iermoise et zz petit d aisil , si metés entour le dent , tost cara . 

