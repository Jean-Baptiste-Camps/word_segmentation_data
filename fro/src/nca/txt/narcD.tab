l eve li chiet aval la face 
il voit ses meins qu el joint et lace 
nue sans ganz et sanz orfrois 
qui plus sunt blanches que n est nois 
la char blanche sus la chemise 
nule pitie ne l en est prise 
dieus si dur cuer et si felon 
souz ciel n a si riche baron 
prince conte ne roi si haut 
enperreor ne amiraut 
qui longuement s i tenist mie 
qui ne parlast par compaignie 
de quant qu ele dit n a il cure 
tort a de rien ne s aseure 
encor avoit a dire asez 
quant nacisus s en est tornez 
seule remeint de duel se pasme 
quant el revient adont se blasme 
' lasse " dist ele ' or sui ge morte " 
' quant nule rien ne me conforte " 
' lasse " di el ' si dure vie " 
' com sui morte et maubaillie " 
' que riens que je die n avient " 
' tot bien me fuit tot mal me vient " 
' dame je te disoie bien " 
' onques croire n en vosis rien " 
' bien le connois et si m en pleing " 
' et or me torne a grant desdeing " 
' ja a il escondite moi " 
' et ne sui ge fille de roi " 
' et il est fil a zz fier home " 
' ha dieus com ci a pesant somme " 
' et tant m anuie a soutenir " 
' que porrai ore devenir " 
' s il fust bel si m en pleut meaus " 
' ce poise moi qu il est si beaus " 
' visablement parla a moi " 
' que li desplut ne sai par foi " 
' que li pot dont en moi desplere " 
' ce qu il est bel et de pute ere " 
' sui gentil fame sui pucele " 
' il n amera oan si bele " 
' que j ai beaus piez et beles meins " 
' il n i a plus il est vileins 
' et fel et molt mal afetiez " 
' lasse " fet el ' vit il mes piez " 
' qui sunt sanglent et depeciez " 
' si ne s est mie porpensez " 
' qu est ce " fet elle ' que je vi ore " 
' ja l eim ge trop et plus encore " 
' voire par deu et voil amer " 
' je n en puis pas mon cuer oster " 
or m est s amor tote novele " 
' que sa grant beaute me rapele " 
' quant m en doi partir ne me let " 
' moi ne chaut de quantqu il me fet " 
' se il de ce se repentoit " 
' et il por amender venoit " 
' mes n a soing de soufrir droture " 
' que trop est de male nature " 
' ne l puis avoir n en puis partir " 
' ne sai que die molt me merveil " 
' quere m estuet autre conseil " 
' je li envoierai mesage " 
' il n avra ja si dur corage " 
' se je paroil sovent a li " 
' or me desplest ce que je di " 
' quant je meime i ai failli " 
' por qoi envoiere autrui " 
' ne sai que faiz ne sai ou sui " 
' qui sui ge dont qui est mon pere " 
' le roi ore et qui ma mere " 
' danne ses tu qui la roisne " 
' je n ai ami ne n ai parrent " 
' ne n ai conseil de nule gent " 
' menchonge est einz sui orfeline " 
' par foi si es denne " 
' as tu donques le sens desvé " 
' que faiz en bois que sui ci prise " 
' je me contieng en fole guise " 
' ce fet amor qu est amor lasse " 
' ne sai plus adroit la nommasse " 
' se je deisse desverie " 
' voirs est c est grant forsenerie " 
' or sui en pes or sui en guerre " 
' douz deus du ciel et de la terre " 
' et cil de l air et de la mer " 
' vos tuit qui riens savez d amer " 
' et qui el ciel avez baillie " 
' es tu venuz qui m as traie " 
' asemble au deu d amors ton fil " 
' si me giete de cest peril " 
' et de celi prenez venjance " 
' par qui je muir sans esperrance " 
' fetes qu il sache qu est amor " 
' si qu il n en puist avoir secor " 
li dieus ne l a pas mesoie 
bien sera fet ce que li prie 
el s en reva a son guichet 
droit en sa chambre se remet 
narcisus ot zz cerf veu 
et tote jor l avoit seu 
molt par fesoit angoiseus chaut 
que li soleil estoit bien chaut 
et quant il fu medi passé 
le vallet fu bien eschaufé 
de ses compaignons se desievre 
et va querant eve por boivre 
lors a trové une fonteine 
qui molt estoit et clere et seine 
iluecques li plest a remeindre 
et quant il vot sa soif esteindre 
d une autre soif est eschaufez 
qui greignor mal li fet assez 
que quant il s abesse et il boit 
par dedenz la fonteine voit 
l ombre qui est de l autre part 
avis li est qu el le regart 
cuide qu el soit fee de mer 
qui la fonteine ait a garder 
molt esploite en petit d eure 
que que cil siet et il demuere 
et l ombre en la fonteine voit 
si se merveille que ce soit 
se l commenca si a amer 
qu il n en puet ses euz torner 
com plus l esgarde et plus li plest 
ne sonne mot encois se test 
que il crient se il l ot parler 
que ne veille plus demorer 
mes molt l esgarde viselment 
son cors son vis qu il ot si gent 
loe ses meins ses braz ses doiz 
molt est angoiseus et destroiz 
c est cil qui or blamoit amor 
et ore en est en tele error 
or li prie qu el le seqeure 
pleint soi et puis soupire et pleure 
mes esgaree est d une chose 
ne se puet tere et parler n ose 
pleint soi et puis fet zz soupir 
de parler ne se puet tenir 
' chose " dist il ' que laienz voi " 
' ne sai comment nommer te doi " 
' se tu doiz estre apelee " 
' ou se tu es deesse ou fee " 
' qui que tu soies vien chi fors " 
' et si me demoutre ton cors " 
' vien ca que te tres tu ariere " 
' tu ne dois pas estre trop fiere " 
' meinte foiz ai esté requis " 
' or sui de male amor seurpris " 
' que d amor estoie destroit " 
' or cuit qu el se plaignoit a droit " 
' que te vas tu or reponnant " 
' parrolle a moi si vien avant " 
' legierement i pues parler " 
' car entre nos n a nule mer " 
' fors zz poi d eve qui m oicist " 
' dieus entent ele que j ai dit " 
' nenil ce quit trop est parfont " 
' laienz se test et se repont " 
' je li voi les levres movoir " 
' mes je n en puis l oie avoir " 
' l eve ne let la voiz venir " 
' et fet que ne la puis oir " 
' et deus por qoi ne l oi parler " 
' que ne se vient cha fors montrer " 
' ou ce li vient en cuer d orgueil " 
' ou ele veut ce que je veil " 
' que quant je ri je la voi rire " 
' quant je soupir ele soupire " 
' et quant je pleur fet autretel " 
' n el ne fine ne ne fet el " 
' desi que autre chose face " 
' je voi les lermes sus la face " 
' et por qoi se ele m amast " 
' ele issist hors si se montrast " 
' ou einsi me cuide escharnir " 
' ou ele ne puet hors venir " 
' que ferai gie que porrai dire " 
' or pleur or pens et or veil rire " 
' le cuer m eschaufe et si ai froit " 
' por qoi m eschaufe ce que doit " 
' quant il fet si grant chaut ca fors " 
' et je ai froit dedenz mon cors " 
' or me membre que je doi dire " 
' que tel torment et tel martire " 
' et tel vie solent mener " 
' cil qui s entremetoient d amer " 
' c est dont amor qui me demeine " 
' el me fet trere male peine " 
' d amor ne doi ge riens savoir " 
' si sai qu el est de grant pooir " 
' car ele m estreint et travaille " 
' ce croi je bien et sai sanz faille " 
' mes qui qu el est et qui que soit " 
' hon i converse ou lon le voit " 
' quel gent quel terre a il soz soi " 
' ce ne puis ge savoir par moi " 
' mes qu ai a fere de li querre " 
' de son pais ne de sa terre " 
' moi n estuet pas que loing la quiere " 
' que je sai bien de sa maniere " 
' or m est avis que je sai bien " 
' dont est onques mes n en soi rien " 
' nez fu dedenz une monteigne " 
' en rochier de terre sartaigne " 
' ou torjorz a et noif et glace " 
' dur a le cuer dure la face " 
' cuer d aimant veines de fer " 
' son reperrier est en enfer " 
' ja ne crerrai que que nus die " 
' qu en chief a nule maladie " 
' or es tu ja d amors molt sage " 
' qui t en a tant dit mon corage " 
' je ne cuit pas que ce puist estre " 
' que tu en saches tant sans mestre " 
' j ai bon mestre qui ce me dit " 
' qui dedenz le cors m art et bruit " 
' qui m aprent tote sa matere " 
' et si me destreint sans mesfere " 
' ne doute rien quant il me prent " 
' se tu savoies quel torment " 
' et quel dolor je sent por toi " 
' tu vendroies parler a moi " 
' je muir en fin et sanz conseil " 
' einz que demein voie soleil " 
' me porra on ci trover mort " 
' s avoir ne puis autre confort " 
' molt est tes cuers et fel et fiers " 
' qui si m esgardes volentiers " 
' si com je voi a ton semblant " 
' et si ne veus venir avant " 
' quantque je faiz je te voi fere " 
' einz mes nule ne me pot plere " 
' por toi ai tout le mont laisié " 
' tu m as du tot vers moi plesié " 
' et je molt doucement te pri " 
' que tu aies de moi merci " 
' iluec serai n en puis partir " 
' ici vodrai vivre ou morir " 
ne li pot plere autre conseil 
vespre resconse et le soleil 
tote la nuit fu en doleur 
ne dormi onques dusqu au jour 
onques ne menja ne ne but 
ne sa folie n aperchut 
molt fet grant plor et grant duel meine 
ses lermes troublent la fonteine 
' ou est alee or l ai perdue " 
' ne sai que ele est devenue " 
' et je sui ci remes tot seus " 
' dolent chaitif maleeureus " 
' nule ame o moi ci ne remeint " 
' fors soul l amor qui me destreint " 
' sa compaignie ne me faut " 
' morir m estuet et que me chaut " 
' mieus veil morir inellement " 
' qu en tel peine estre longuement " 
quant l ombre qu en l eve aperchoit 
il se regarde et si voit 
lors rit et si li fu avis 
que cele li ait fet zz ris 
lors est encontre plus destroiz 
l eve bese plus de xx foiz 
avis li est que molt est pres 
et retorner ne se puet mes 
jeta ses braz quida la prendre 
mes ne set tant lancier ne tendre 
que la puist sentir ne trover 
lors se commence a porpenser 
et voit que c est l ombre qu il aime 
molt par se blasme et fol se claime 
mes neporquant ne set que fere 
ne son fol cuer n en puet retrere 
desvoiez est n en puet guenchir 
n a droite voie revenir 
que il estoit si eschaufez 
qu il ne puet estre retornez 
' las " fet il ' voir dit le devin " 
' ma mort est pres ce est la fin " 
' car en fol lieu ai mis m entente " 
' dont je pert joie et ma jonesce " 
' or sai de fi et croi de voir " 
' qu esperance ne puis avoir " 
' et plus mat sui et angoisseus " 
' et plus m art et esprent li feus " 
' ice voir me fust confors " 
' li esgarders et grans depors " 
' je cuidai voir que ce soit " 
' de l ombre qui me decevoit " 
' s il me feist auques de bien " 
' mes bien sai que je ne vi rien " 
' et quant sui plus desesperant " 
' tant est mes angoisses plus grant " 
' quel amor est ce dont me dueil " 
' que j aim et faiz ce que je veil " 
' que ne sai ge que je demant " 
' or n aime je nule riens tant " 
' le cors le vis que laienz voi " 
' tot ce puis ge trover en moi " 
' j ain moi meimes c est folie " 
' fu onques mes tel desverie " 
' las je voi bien mon mal engreigne " 
' si ne truif home qui me pleigne " 
' por deu esgardez ma dolour " 
' je vos pri bois de ci entour " 
' pleigniez et moi et ma beaute " 
' et si dites que mal fui né " 
' cist enfes qui tel mal endure " 
' et muert par tel mesaventure " 
' et toi forest qui ci t epenz " 
' qui tant es grande et avenanz " 
' pieca que tu es si creue " 
' et meinte amour i as veue " 
' car me di s onques a nul jor " 
' veis si angoiseuse amor " 
' nenil por voir je l sai de fi " 
' porpense toi si le me di " 
' vos dieus qui tot le mont jugiez " 
' car vos praigne de moi pitiez " 
' por qoi me lessiez ci languir " 
' asez voudroie mieus morir " 
' a dieus comme cil deus sunt sourt " 
" zz dieus por quoi ne me secourt " 
' il m est avis qu il n ont poeir " 
' puoent il rien nenil por voir " 
' desque je les apel et pri " 
' et de moi n ont nule merci " 
' dont puiz ge bien par droit quider " 
' qu il ne puent nuire n eder " 
' ne puis croire ne ne cuit pas " 
' dont me vient ce que je di las " 
' dous dieus vos le me pardonez " 
' que je paroil comme desvez " 
' com hom de grant folie espris " 
' ne je ne sai por qoi languis " 
' que ne puis nule riens amer " 
' fors ce que hom ne puet trover " 
' et a moi vient e a moi vet " 
' la chose qui tel mal me fet " 
' o moi est tot ce que je veil " 
' et si ne sai por qoi me dueil " 
' et quant je ai ce que demant " 
' por qoi n en fai ge mon talant " 
' ne sai que j aim et sui amez " 
' et cel que j aim me raime asez " 
' ne n est pas en menor esfroi " 
' et si n en puis prendre conroi " 
' je ne m en puis mie sevrer " 
' ne de ceste amour consevrrer " 
' qui si me meine sanz dangier " 
' ne ele ne me veut aidier " 
' et sachiez s autrement ne puet " 
' or n i a plus morir m estuet " 
' las je me plaing et nul ne l ot " 
' parent ne ami n en set mot " 
' alas que sunt tuit devenu 
' mi compaignon qui m ont perdu " 
' je cuit que tote riens me het " 
' las ma mere por quoi ne l set " 
' si me venist pleindre et plorer " 
' et si me peust conforter " 
' las n i a dont nul esgarder " 
' qui plaigne moi et ma beaute " 
' et las comment vi la pucele " 
' que je vi ier matin si bele " 
' or ne porroit que ne l amasse " 
' trop se clamoit chaitive et lasse " 
' or me puis chaitif reclamer " 
' por ce que je la veil amer " 
' ahi dieus com je fui vileins " 
' et de grant felonie pleins " 
' tant fui dur et de mal aire " 
' que ele onques ne me pot plere " 
' bien m en devroit mesavenir " 
' por ce que ne la voil oir " 
' a sire dieus car venist ore " 
' espoir mestier m avroit encore " 
' plus que pere mere ne suer " 
' se poaie atorner mon cuer " 
' et si apaier mon corage " 
' que j oubliase ceste rage " 
' que amor m a si eschaufé " 
' qu amer m estuet outre mon gre " 
' dieus s or venoit par aventure " 
' lors porroit estre bien seure " 
' que ele conquereit m amour " 
' et si m osteroit de dolour " 
que qu il se pleint et il se blasme 
le cuer li ment xx foiz se pasme 
et la parolle a il perdue 
euvre les euz si a veue 
la pucele qu il desiroit 
qui par la forest le queroit 
la fonteine li moutre au doit 
et l ombre qui le decevoit 
senblant li fet qu il se repent 
cele l esgarde bonement 
iluec se siet que mot ne dit 
la se tormente la s ocit 
iluec se bese iluec le tient 
iluec se pasme puis revient 
cele l acole et si l embrace 
bese li euz et bouche et face 
' ahi " fet ele ' douz amis " 
' com estes de la mort soupris " 
' bel semblant me volez montrer " 
' mes ne poez a moi parler " 
' lasse com mal asemblement " 
' si doulerous enbracement " 
' si court deport si court delit " 
' si grant angoise qui m ocit " 
' lasse or m a prise la mort " 
' ja n i avrai autre confort " 
' morir m estuet par compaignie " 
' que j aim mieus la mort que la vie " 
le vallet muert l ame s en vet 
la pucele plus pres se tret 
ele l estreint par tel air 
du cors li fet l ame partir 
ce fet amor qui l a souprise 
andui muerent en itel guise 
or s i gardent tuit autre gent 
qu il ne muerent par tel semblant 
