ci conmence li prologues mon 
seingneur saint jaques 
que calixtes uns apotoilles de rome de 
bones meurs et 
de sainte vie traita en latin que 
il fussent trouvé 
ensamble couvenablement pour lire au jor 
de sa feste 
et aus octaves dont il avint qu 
endementiersqu il descrisoit 
la translation et les miracles mon 
seingneur saint jaque 
il s aparut a lui et nostre sires 
avec qui li dist 
' amis calixte ne te targe d 
acomplir ceste escriture 
dont li saint commant font a garder 
mes escri tost 
pour amender les mauvais cuers des ostes 
qui sont manant 
ou chemin mon seingneur saint jaque mon 
apostre " 
pour cest miracle soient seur 
cil qui aiment 
et servent et ont en mimoire le 
beneoit apostre 
qu il lor en rendra merite en ceste 
presente vie et en 
l autre les coronera des biens 
celestieus 
voirs est qu apres la pentecoste 
de la sainte passion nostre 
seingneur que il raempli du saint 
esperit ses apostres 
preescha me sires saint jaques li 
apostres et li autres deciples 
par les divers lieus du monde et la foi 
nostre seingneur 
si fait a savoir que mes sires 
sainz jaques ot yy deciples 
moult sainz homes les yy eslit a 
preeschier en la terre 
de jerusalem li uns ot non 
hermogenes et li autres 
filetus cist dui trespasserent 
en antioche qu il 
enluminerent en lor vie de maint bel 
miracle li tierz 
ot non josyas qui avoit esté 
seneschauz herode des autres yy 
remeinstrent li duy a preeschier 
en galice dont li uns ot a non 
athanasius et li autres theodorus 
li autre yy alerent avec mon 
seingneur saint jaque en la terre 
de jerusalem li uns ot a non 
torquatus li autres secondus li tierz 
autres ot a non indaletius li 
quarz ot a non tisefons li quinz 
eufrasius li sixtes cecilius li 
setismes ot non esitius 
cist furent poissanz en touz 
biens et ensivant les bones oevres 
et les saintes de mon seingneur 
saint jaques qui fu freres mon 
seingneur saint jehan l esvangelistres 
a cui diex otroia 
si grant grace que il se transfigura 
seur le mont de thabor 
voiant deus loiaus tesmoinz ce fu 
saint pierres et saint jehans 
quant mes sires saint jaques ot 
mouteploie la parole 
nostre seingneur par les divers pueples 
et par les sinagoges 
avironees des juis li jors de son 
trespassement aprocha 
il se hasta donc de venir en 
jerusalem 
voirs est que l onziesme an de 
la passion nostre 
seingneur fu en jerusalem venuz mes 
sires sainz jaques 
donc le prist abiathar li evesques 
des juis la semene peneuse 
par le commandement herode et fu menez 
hors de la cite lié par le col 
jusqu au lieu de son martuire ou li 
felon menistre herode li 
couperent le chief par le 
commandement de lui 
ileuc recut martire ce jor meismes 
josias de cors li livres ne dit 
pas s il fu avoec son maistre portez ou 
s il remest en la terre ainsi 
faitement trespassa mes sires sain 
jaques coroné en gloire 
de celestiel corone 
celle nuit pristrent son saint cors 
si deciple pour la paour 
des juis et vindrent en eyopen un 
rivage de mer si comme il 
pensoient ileuc qu il estes 
vos par le commandement de nostre 
seingneur fu illeuc apareilliee une 
nef cil entrerent enz 
esjoissant 
atout le saint cors de lour beneoit 
maistre et l enporterent 
loant et glorefiant dieu tantqu il 
vindrent en galice droit 
au port d une cite qui a a non yrie 
adonc commencierent 
a dire tout ensamble zz vers du 
sautier qui si commence 
et ce en est si sens ci biaus 
sires en la mer est 
ta voie et ton sentier en maintes 
iaues 
il issirent de la mer rendant 
loenges a dieu de ce qu il ierent 
eschapé par sa devine poeste de tant 
orribles perius en terre et 
en mer dont commencierent d 
ententif courage a querre zz liu ou il 
peussent mestre couvenablement le 
beneoit cors du saint apostre 
si comme il queroient ileuc environ 
par devers oriant il trouverent 
en zz desrube zz lieu plain de mahomez 
et d images ouvrees de paiens 
ou une fame manoit qui ert paienne 
et avoit a non lupana 
il li moustrerent l achoison pour 
coi il estoient 
venu illeuc et apres il li prierent 
qu ele lour donnast ce liu 
et il le saintefieroient et i 
mestroient enz le saint cors lour 
beneoit seingnor la fame qui plaine 
ert d error et de deable 
qu ele avoit eu de la mahomerie 
commenca a penser comment ele 
les porroit traitier a mort ele 
lour dit donc ' alez 
au roi de ceste terre si li demandez 
liu ou vos feroiz 
sepoulture a vostre mort " il 
crurent la parole si se 
partirent d ileuc 
et quant il s en furent torné li 
un remestrent avec le cors de 
lor maistre et li autre en 
alerent au roi si conme ele lour 
avoit dit et quant il vindrent 
devant lui il le saluerent si 
comme en doit roi saluer apres li 
distrent qu il erent et qu il 
queroient li rois qui volentiers 
les avoit oiz et ou commencement 
de lor parole fu au derrien si 
esbaiz et esmeuz en si grant ire 
qu il comenca a penser comment il 
les occirroit mes li saint 
home qui connurent son pense et son 
voloir par le moustrement de 
dieu se destornerent d ileuc 
repostement et commencierent 
a fuir celle dont il erent venu 
si tost comme celle chose 
fu nonciee le roi il les ensuivi 
erraument comme leus enragiez et 
toutes 
ces genz apres lui mais ainsi comme 
il passoient par deseur zz pont 
a grant torbes il avint que par la 
grant poissance de dieu fondi 
li ponz soudainement desouz aus si qu 
il noierent tuit en l iaue 
onques uns seus n en eschapa qui 
renoncast arriere la merveille 
qui ert avenue du roi et de sa gent li 
saint home qui oirent les granz 
escroiz du pont et du trebuchement d 
auz touz regarderent arriere 
celle part et virent les cors et les 
chevaus perir et tornoier par 
l iaue ausi con les genz au roi 
pharaon qui furent noié 
en la mer quant diex delivra les 
filz ysrael des mains pharaon ainsi s 
en 
vindrent li home dieu delivré et 
aidié par l iaue de dieu de ci a la 
meson 
de la fame qui la les avoit envoiez 
il li conterent tout ainsi 
comme i ert avenuz et comment diex 
avoit pris du roi qui les 
suivoit et de sa gent quant li 
saint home orent ce miracle 
conté a la fame 
il li comencierent a prier si comme 
il avoient fait devant et a dire 
' dame otroiez nos cest lieu qui 
mainsions est deable 
a mestre le saint cors de nostre 
maistre que li lieu soit saintefiez 
de sa sainte sepoulture dame 
esgardés que tu ies et a quoi tu 
reperras 
recois nos proieres pour ton bien 
et pour ton salu si ostés et 
giete puer ces ymages que tu 
aoures ici de fust qui ne te 
pueent 
aidier n autrui nuire ne te pueent 
veoir ne n ont 
pouair d aler ne de parler ne d entendre 
rien c on lor prist " 
si comme il li amonestoient ceste 
chose celle qui plaine est 
d error et de deable lour respondi 
engingneussement par couverte felonie 
et si lor dist ' pour ce que je vos 
voi si ententis de ceste 
requeste 
allez en zz mont qui est ci 
dehors ou un buef sont 
fort et poissant qui ne 
furent onques donté 
si les prenez touz et s 
aportez tout ce que mestier vos 
iert 
et si les faites traire tout ce 
que vos savez a vostre edefiement 
et se nule chose vos defaut je le 
vos envoierai " 
li saint home qui n aparcurent mie 
ses faintes paroles en vindrent 
joieusement au mont et quant il 
furent la venu il trouverent 
tel chose 
qu il ne cuiderent pas trouver ne 
que il ne queroient pas 
car il virent zz dragon a merveilles 
granz et horrible qui toute la 
terre d ileuc entour avoit degastee 
malement si tost comme li dragons 
vit les sains homes il oissi 
hors de sa fosse getant feu 
et flambe par la gueule et vint 
desmesureement de grant ravine a aus 
mes li saint home qui armé 
erent de foi firent le signe de 
la sainte 
croiz devant aus li dragons qui ne 
pot souffrir la du signe de la 
croiz nostre seingneur chai devant 
aus morz et rumpi parmi en 
yy parties donc drecierent li saint 
home mains et ieuz vers le ciel 
rendant loenge au souverain pere de ce 
qu il lour avoit celle bataille 
finee si tost comme cist miracles lour 
fu avenuz il firent iaue 
beneoite qu il geterent par le mont 
que maglines esperiz n autres 
male chose ne hantast james illeuc 
cil monz qui devant avoit 
esté apelez monz de mort pour ce qu 
il sacrefioient ileuc mortelment 
au deable fu donc apelez monz sacrez d 
ileuc alerent li bon home par 
le mont et virent les bues que 
celle lour avoit premis qui 
gestoient 
orible muemenz et depecoient a lour 
cornes ausi comme s il fussent 
enragié quanqu il ateingnoient et 
tribouloient la terre aus ongles de 
lour piez felenessement si com li buef 
virent les homes dieu il s 
adrecierent a aus enragieement mais 
quant il les aprochierent li buef 
perdirent lour grant cruiaute et 
devindrent si soef et si 
pesible qu il abaissierent leur 
cous de lour gre et 
lessierent humblement les boens 
homes manier lor cornes li boen home 
pristrent donques les bues 
esjoissant en dieu et leiierent lour 
mains 
sour lour cous et quant il les 
orent joinz ensemble li buef se 
mistrent 
ordeneement devant eus en bone pais 
tantqu il vindrent tout le 
droit sentier a la meisson de la dame 
qui moult fu esbaie quant ele 
vit si apert miracle et si 
merveilleus elle se converti 
erraument a dieu et crei en luy de 
pur cuer muee de mal 
en tout bien et otroia lues le lieu 
as boens homes qui le 
requeroient qu il en feissent 
lour volente 
li boen home qui furent plain 
de grant joie li mostrrerent 
et apristrent sa foi et sa creance 
et puis la bautissierent 
bonement ainsi recut la dame 
baptesme 
creant ou pere et ou fil et ou saint 
esperit si tost come ele 
fu bauptisiee ele commenca esprise 
de l amor de dieu a abastre 
et a despecier ses mahommez et ses 
ymages et ardoir em poudre 
et toutes les autres qui erent 
en sa seingnorie 
dont commencierent li saint home a 
edefier la sepoulture mon seingneur 
saint jaque et la dame avec de benigne 
cuer par grant devocion 
quant li sainz cors du beneoit 
apostres fu mis ordeneement et 
onoreement en la sepoulture et l 
esglisse deseur son cors 
richement consommee et foiz mouteploiee 
par la terre li dui 
des deciples au beneoit apostre 
remaintrent a garder son saint cors 
et li 
autre yy en alerent a rome et 
furent la ordené a evesque 
par les mains de mon seingneur saint 
pere et de mon seingneur saint pol 
ainsi comme saint cromaires le 
tesmoingne en son livre 
cist yy deciple preeschierent en 
espaingne et quant lour derrains jor 
vint sainz torquates qui li uns de 
yy deciples fu 
trespassa en acinte une cite dont 
merveilleus miracles avint la 
chaucun an le jor de sa feste 
florist seur sa tonbe uns arbres 
d olive verdoient dont oiles decort 
qui devant son autel art es 
lampes honorablement 
et thisefons qui fu li secons de 
ceus trespassa en vergie 
et secondus li tiers trespassa 
en abule 
et indaletius li quarz 
trespassa en urche et 
cecilius li quinz en elibere et 
esitius li sites 
en carcese et li setiemes qui 
avoit non eufrasius en eliturge 
ainsi trespasserent cist et es 
ides de mai et li dui qui 
demorerent a garder le saint cors 
de lor boen avoé li uns fu 
mis 
a la destre partie et li autres a 
senestre quant il trespasserent 
li uns de ces yy ot a non 
athanasius et li autres theodorus 
ainsi trespasserent tuit de ceste 
mortel vie les ames coronees en 
gloire par l aie nostre seingneur jhesu 
crist qui vit et regne o 
le pere et le fil et le saint esperit 
pardurablement avec cui 
nos puissions regner sanz fin 
ci avez comment et par quex miracles 
li cors de mon seingnor saint 
jaques fu de ces deciples portez par 
mer en galice deci a yrie 
la cite apres son decolement dont saint 
lucas li ewangelistres reconte 
es livres des apostres que par itel jor 
et telle eure meismes quant nostre 
sires fu mis pour nos en la sainte 
croiz fu me sires sainz jaques 
decolez ou tans que la famine fu 
nonciee par agabe le prophete 
ou regnement claudieu l empereor de 
rome de mon seingneur saint 
jaque dit ci apres sainz bede qui 
fu haut doctrinerres de sainte 
eglise que ses cors fu portez d yrie a 
compostele a moult grant 
seingnorie en l uitiesme kalande d aoust 
au tans 
zz roi d espaingne qui fu apelez 
adefonsus cist mist tout son cuer 
et tout son pouair a lui et a s eglise 
honorer de toz biaus aornemenz 
et de toutes les honors qu il onques 
pot et chascun le jor de sa feste 
amenoit touz les hauz homes d 
espaingne princes dus contes et 
chevaliers 
aornez de chiers dras de soie de tante 
diverse maniere que c iert une 
merveille 
d esgarder les ilec fist diex et 
a puis fait tant bel miracle 
pour mon seingneur saint jaque qu 
aincoiz faudroit mains a l 
escriture que 
li essample de lui et pour ce 
commanda calixtes li apostoilles 
que cist livres fust autorisiez 
entre les hauz livres d autorite 
et leuz es eglises et es refroitoirs as 
jors de festes des apostres 
pour oir ses miracles dont vos orrez 
ci zz merveilleus 
au tans zz arcevesque de compostelle 
qui fu nomez theodorius 
manoit en ytalie uns hons qui ert 
encombrez d un pechie si tres 
grant qu i ne l osoit geir a son 
prestre 
un jor avint qu il s en confessa 
moult redouteusement a son evesque 
et quant li evesques l oi si fu si 
esbaiz pour la paour de si orrible 
pechie qu il ne osa donner penitance 
ainz li fist pour la pitie 
qu il ot de luy une chartre ou il 
escrist la peticion de son 
pechie si li commanda en penitance 
qu il requesist mon seingneur saint 
jaque et alast a sa sepoulture et a 
son autel requerre s ayde et sa merci 
cil y ala sanz demorance et vint 
au jor de la feste qui est 
celebree en l uitiesme kalande d aoust 
quant il ot oré primes a la 
sepoulture mon seingneur saint jaques 
il en vint a l autel regeissant 
son pechie et requerant pardon de devost 
cuer plain de lermes et 
de sengloz et mist droit a ore de 
prime seur son autel la chartre 
escrite qui ert tesmoing de son 
mesfait quant vint a tierce que li 
arcevesques fu revestuz et aprocha 
a l autel pour chanter la messe 
il trouva seur une des touailles 
la chartre il enquist 
erraument qui l i avoit mise cil 
qui repentant iert 
de benigne cuer li vint a ses piez 
genouz flechis et requenoissanz 
oianz toz sa folie et le commant de 
son evesque quant 
l arcevesques theodorimus oi ce il 
ouvri la chartre qu il 
tenoit qu i la voloit lire mais 
il n i trouva lettre ne que 
s il i eust onques riens escrit 
merveilleuse chose fu et grant joie 
li clergie commenca donc a loer 
dieu par cui cist miracles fu 
fait dont chauscuns qui l ot s en 
doit esmervellier 
et rendre graces a dieu que diex li 
avoit pardonné son pechie par 
le merite mon seingneur sain jaques ne 
li voust donner penitance 
mais il li commanda tant seulement a 
geuner les vendredis si l en 
envoia assous de ses pechiez en son 
pais ci puet chaucuns 
savoir que cil requiert mon 
seingneur saint jaques 
repantanz que ces pechiez est 
effaciez de la memoire 
nostre seingneur par la priere mon 
seingneur saint jaques 
as yy anz et yy yy de l incarnation 
nostre seingneur manoit uns hons 
es contrees de france qui pour 
esperance d avoir lingniee prist 
fame par mariage il fu avec lui 
lon tans qu il ne pot avoir 
enfanz dont il iert moult dolanz il 
proposa dont en son cuer qu il 
requerroit mon seingneur saint 
jaques et qu il li demanderoit zz 
fil 
il se mut sanz targier et ala 
tantqu il vint a mon seingneur sain 
jaques 
si li pria devant son autel genouz 
flegchiz plains de lermes 
gemissanz 
de tot son cuer qu il receust sa 
proiere et quant il ot s orison 
finee et pris congie a dieu et au 
beneoit apostre il se repaira 
sains en son pais au tierz jor qu 
il fu revenuz jut a sa fame 
et engendra en luy zz fil et quant 
li valez fu nez a son droite 
terme il le firent apeler jaque en 
son bauptesme quant li valez 
ot acompli yy anz li peres et la mere 
et li parent le menerent 
a saint jaque si comme il vindrent 
par voie tout joiant a zz mont 
qui est osques nomez il prist au 
valait une si soudaine maladie 
et si grief qu il devia ileuc li 
parent qui plain furent 
de grant dolour commencierent a 
faire si grant duel que les viles 
ileuc entor et li bos 
raemplissoient de lor criz et de lor 
plors 
la mere qui fu pourprise de greingnor 
duel que tout li autre 
commenca aussi comme toute desvee 
a crier et as dire ' he jaque 
jaque a cui diex a doné tele 
poissance que tu me donnas fil 
rent 
le moi car tu le puez bien faire et 
se tu ne le faiz je 
m ocirrai ici ou je m enforrai 
toute vive avec lui " si comme 
il erent illeuc en tel duel et il 
appareilloient la fosse 
li vallez qui morz iert sailli sus 
par le commandement de dieu 
et par la proiere saint jaque ausi comme 
s il levast de dormir dont 
commencierent tot si grant joie a 
faire qu a paines vos porroit 
estre descrit li enfes qui resuscitez 
fu conta a touz 
comment saint jaques avoit tenue s 
ame en repos pardurable des 
tierce du vendredi qu il devia deci 
au samedi a nonne et comment 
i l avoit en son cors remisse par 
le conmandement de dieu et puis lor 
dist car il lor conta que saint 
jaques l avoit levé 
de la biere par le braz destre et se li 
conmenda qu il 
parfesist tost la voie qu il avoit 
emprise a toute ses genz il 
errerent 
puis tant atout l enfant qu il 
vindrent a mon seingneur saint jaque 
par 
cui priere il fu nez si l 
offrirent a son autel par dieu fu 
faite ceste 
miracle qui onques mes ne fu oie que 
hons mors resuscitast mort 
cist miracles qui par dieu fu faiz nos 
mostre et preuve que 
me sires sainz jaques vit en dieu 
quant il resuscita apres sa 
mort celui qui mort iert de ce dist 
diex ' qui croist en moi il fait 
les oevres que je fas " et 
en autre liu redist ' toutes choses 
sont 
puissanz a bien creant " en cest 
miracle qui ci vient apres 
tesmoingne l escreture qui dist 
mieux est que li hons ne 
face mie veu qu il trespast ce 
qu il avra voé " 
voirs est que yy homes qui 
mannoient en lorrene 
proposerent a aler a mon seingneur 
saint jaque as yy ans et yy yy 
de l incarnation nostre seingneur et 
pour ce que pensee d ome 
est tost changiee et muee il s 
entralierent par foi et par 
serement 
qu i s entreporteroient foi et 
loiaute et que li uns 
a l autre ne faudroit a l autre 
il en ot un 
entr eus qui cest sairement et ceste 
fiance ne voult faire il s 
esmurent 
tout yy et errerent tantqu il 
vindrent en gascoingne a une cite 
qui est apelee portecluse ileuc 
prist a zz d eus une si 
grief maladie qu il ne pot aler en 
avant mais cil compaignon le 
porterent a grant malaise qu a pie 
qu a cheval deci as porz d aspre 
puis le laissierent illeuc 
trespassee lour couvenance comme cil 
qui las 
erent et ennuié du grant 
travail de lui cil qui n avoit 
mie faite 
la fiance garda l oevre de foi et de 
charite car il seus ne le voust 
onques deguerpir ainz veilla toute 
celle nuit en une ville saint michiel 
qui est as piez des porz l endemain 
dist li malades qu il 
essaieroit volentiers a monter le 
mont s i li voloit aidier selonc 
son 
pouair cil li respondi qu i ne 
li faudroit deci a la mort li 
malades leva donc sus a paines 
et cil li aida a son pouair 
tantqu il erent sus le mont et quant 
il furent amont li malades 
trespassa de vie a mort tout 
droit a l anuitement quant ces 
compaignons vit ce il fu moult 
durement espouentez pour l oscurite 
de la nuit et plus pour le cors qui 
devant lui est dont il avoit 
freor ces yy choses et la gastine du 
leu li faisoient moult 
mal et ce qu entor les porz 
hantoient bascle et autre gent 
felenesse li preudom qui n avoit 
aide ne confort 
de nului mist en dieu 
toute s esperance il commenca donc 
de tout son cuer a proier 
dieu et mon seingneur sain jaque qu i 
le secoureust 
diex nostre sires fontainne de pitie 
qui ne deguerpist mie 
ceus qui mestent en lui lour 
esperance li envoia son apostre 
mon seingneur saint jacque si comme li 
pelerins iert en tel esmai 
et en tel dementement il vit venir 
mon seingneur sain jaque en 
semblance d un chevalier qui par ileuc 
cheminast il dit 
au pelerin ' fraire que faiz tu 
cist " et cil li respondi 
donc ' sire je garde cist cest 
mort que je voudroie 
volentiers ensevelir mais je ne puis 
trouver en ceste gastine qui 
m ait " dont li dist me sires saint 
jaques ' or me baille 
le mort et si monte derriere moi 
tantque nos veingnons en 
aucun lieu ou il soit mis en terre " 
ainsi fu que mes sires 
sain jaques emporta le mort 
entre ses braz bonement 
et le vif derriere lui merveilleuse 
est la merci 
de dieu et merveilleuse est sa 
pitiez merveilleus 
sont li secors mon seingnor saint 
jaque celle nuit erra 
mon seingnor sainz jaques l espace de 
yy jors tantqu il 
avint ainz le solail levant a zz 
mostier qui est de son non 
meismes que len apele la monjoie a 
une liue de compostoile 
me sires sainz jaques les mist 
illeuques jus andeus apres dit 
au 
vif ' or va tost si di aus 
clers de ceste eglise qu il 
viengnen enfouir mon pelerin et 
quant tu l avras enterré 
parfai ton pelerinage si t en 
repaire au repairier 
encontreras 
tes compaingnons en la cite du liege si 
lour di que 
jaques li apostres ne recoit mie 
lour pelerinnage pour ce qu il 
laissierent lour compaingnon et 
trespasserent lour foi " li 
pelerins 
entendi que c estoit me sires 
sainz jaques il li voust chair aus 
piez 
mes li beneoiz apostres ne s 
aparut plus a lui quant li hons ot 
le 
mort enterré et son pelerinage 
acompli il s en revint et encontra 
ses 
compaingnons a la cite du liege si comme 
il li avoit dit il lour 
conta tout ainsi comme il lour 
iert avenu et comme il li 
avint et les menaces que mes sires 
sainz jaques lour mandoit pour la 
foi qu il avoient trespassee vers 
leur compaingnon et lui laissié 
par coi il ne recevoit mie lour 
pelerinnage s i ne l amendoient par 
digne 
penitance il furent moult 
espouenté quant il oirent ce 
erraument 
il se confesserent a l esvesque de 
la cite et quant il orent prise 
leur penitance il acomplirent lor 
pelerinage devotement cist miracles 
prove que cil qui fait veu 
ne le doit trespasser 
mes acomplir bonement de haitie volente 
que diex qui si belles 
vertuz fait pour ses amis l en 
face pardon 
voirs est que pelerin de 
thiecheterre qui requeroient mon 
seingneur saint jaque se 
hebergierent a toulouse en l ostel d 
un 
bourjois as yy anz et yy yy de 
l incarnacion nostre seingneur 
cil bourjois qui fel iert de cuer et 
simple de visage les 
abevra la nuit de molt bons vins 
ausi con ce fust a son coust mes 
quant 
il furent couchié et bien endormi 
il repost comme fel en une 
de lour males un sien hannap d argent 
pour aus aprover de larrecin 
quant il furent l endemain 
troussé et il s esmurent li 
bourjois 
courut apres aus criant et dissant 
' ha mauvais pelerin rendez 
moi zz hennap d argent que j ai 
perdu ne sai par le quel de 
vous " cil qui se sentoient sauf 
et net de tel pechie et de 
tel meffait li distrent ' biau sire 
esquerez nos et de celui qui 
le hennap sera trouvez faites 
joustise " li bourjois les esquit 
et trouva le hennap qu il i 
avoit mis comme fel ou sac d uns 
des pelerins qui zz sien fil avoit 
avec lui 
il tolli donc andeus lour avoir 
et mena le pere et 
le fil devant la justise li 
justicierres qui d aus ot pitie 
commenda que len pendist l un et 
l autre laissasent aler 
li peres qui son fil vouloit 
delivrer ne vouloit souffrir son 
fil a destruire pour lui li filz 
respondi encontre ' n est mie 
droiz que li peres se mete a 
mort pour le fil mais li filz 
pour le pere " ainsi fu longuement cis 
estris entr aus qui 
piteus est a oir tantqu il 
esgarderent que li filz 
fust penduz pour delivrer le pere 
il fu ainsi fait et li peres parfist 
son pelerinnage en pleurs et 
en criz quant il ot acompli sa voie il 
repaira a son fil qui 
pendoit encore et ja estoient 
passé yy jors qu il i avoit 
esté 
penduz li peres commenca illeuc son 
duel a faire a hauz criz 
' ha biaus fuilz pour coi t 
engendrai je pour coi me 
soutient 
vie quant je te voi ainsinc " or 
oiez glorieus miracle 
et digne a oir li filz commenca 
a le pere et si li dist 
' biaus peres ne plorez plus pour 
moi mais esjoissiez vos 
car je n ai nulle paine ainz sui 
plus a aise 
que je ne fui onques car mes sires 
sainz jaques m a soustenu 
et soustient rapleni de grant 
beneurte " quant li peres oi celle 
grant 
merveille il vint courant a la cite et 
conta as genz que ses filz 
qui tant avoit pendu vivoit 
encore il coururent tuit 
la et quant il virent que cil 
iert en vie qui yy jors avoit 
pendu il sorent bien que li ostes 
avoit fait ce mal par son grant 
larrecin qui fu illeuc a touz 
esclairiez il despendirent le 
vallet 
loant et glorefiant dieu et 
pendirent en son liu l oste 
qui courpables iert du meffait par 
cest miracle qui fu faiz par dieu 
pouez savoir que mes sires sain 
jaques est boens conduisierres 
de ses pelerins pour ce doivent 
avoir li oste misericorde et pitie 
d aus qu il en recoivent merite de 
dieu qui vit ou siecle 
des siecles et vivra torjors 
pres de la cite de lyons seur le rosne 
est une ille ou uns hons 
souloit manoir qui girars avoit 
a non 
cil girars savoit de peleterie dont 
il soustenoit lui et sa mere 
par le travail de ses mains il amoit 
tant mon seingneur 
sain jaque qu il le requeroit 
chaucun an il n avoit mie fame 
ainz menoit chaste vie seus 
avoec sa mere cui il 
honoroit moult en celle vie qu i 
menoit avint zz jor 
que sa volente le vainqui si qu il 
jut a une fame 
il mut ce jor meismes a aler a mon 
seingneur sain jaques 
si comme il avoit proposé atout 
son asne et dui de ses 
voisins avec lui si come il alerent 
lour voie il trouverent 
zz povre qu il porterent sor lor 
asne plusors jors si li 
donnoient bonement de lour vivre or 
oiez merveilleus 
miracle dignes est de conter et 
d oir li deables qui est 
envieus du bien se mostra en 
forme d ome moult honeste 
a celui qui avoit geu a la 
meschine li dist 
' connois me tu " et cil li dist 
' nenil je sui " dist il 
' jaques li apostres que tu 
requiers lonc tans a chaucun an 
et honores 
de tes dons si saches que je m 
esjoissoie moult de toi car moult 
j esperoie grant bien mais 
aincoisque tu partisses de ta 
messon 
geus a une fame et encore ne t en 
ies confessiez ainz 
atout ton pechie autresi com tes 
pelerinnages deust a dieu 
plaire et a moi mes ne le couvient 
mie ainsi faire 
car quel que li hons soit qui 
pour m amor veust estre 
pelerins il li couvient primes 
regehir par humble confession et 
espeneir en pelerinage ce que on li 
a enjoint et 
qui autrement le fait ses 
pelerinages ne plait mie a dieu " 
quant il ot ce dit il s esvanui de 
lui li pelerins qui ce ot oi 
devint moult tristes et 
commenca a penser qu il 
retorneroit 
pour soi confesser a son prestre et 
revenroit arriere ainsi comme il 
estoit en tel pense li deables se 
reparut a lui en tel forme comme 
devant et si li dist ' que pense tu 
vieuz tu retorner 
et parler a ton prestre que tu 
puisses a moi dignement 
repairier cuides tu effacier si 
grant felenie par geunes et 
par lermes se tu veus croire mon 
conseil tu seras sauf 
et autremant ne le puez estre et ja 
soit ce que tu aies pechié 
si t ain je et pour ce vieng je 
a toi que je te 
donrai tel conseil que tu seras 
sauf se tu me veus croire " 
li pelerins li dist ' je pensoie 
voirement a retorner a mon prestre 
mesque vos affermez que ce ne 
profiteroit rien a mon salut 
dites ce que vos plaira dont je 
puisse estre sauf et je 
l ensuivrai volentiers " li deables 
li dist ' se tu desirres 
plainement estre quites de tes 
pechiez trenche tost les 
ostius dont tu pechas " cil qui 
espoentez fu de tel conseil 
li dist ' ce je fais ce que vos me 
conseilliez 
je morrai et homicides de moi 
meismes dont je ai oi retraire 
que c est dampnable chose vers dieu " 
li deables li dist 
en riant donc ' ha fous si entens 
ore peu ce qui est a porfist 
de ton salu se tu muers si comme je 
di tu trespasseras a moi sanz 
doute et seras martir pour espeneir 
ton meffait se tu estoies si sages 
que tu ne doutasses noient a toi 
occirre certes je vendroie a toi 
erraument a moult grant compaingnie de 
mes conpaingnons et 
recevroie moult liement t ame avec 
moi en ma maison je sui 
jaques li apostre qui te conseil 
si fai ce que je te lo 
se tu veus venir en compaingnie et 
avoir pardon de ton meffait " 
li pelerins qui simples fu et 
encouragiez de ce faire 
prist la nuit zz coustel et trencha 
ses ostius lez ses compaingnons 
qui dormoient si qu il perca le 
ventre ileuc endroit au torner 
le coutel et si comme il se commenca 
a degeter pour l angoisse 
de la mort qui se hastoit pour le 
sanc qui decouroit a grant ru ou 
lit 
si compaingnon s esveillierent et 
demanderent qu il avoit 
mais il ne lour post respondre ainz 
devia erraument 
si compaingnon qui furent 
espouenté se leverent moult 
tost et alumerent une chandoille 
quant il virent lor compaingnon 
ainsi mort et toilié en son sanc il 
se douterent c on ne les 
arestat si s en partirent d 
ileuc moult main et laissierent l 
asne et lui 
et le povre home qu il menoient 
quant les genz de l ostel 
furent l endemain levé et il 
trouverent celui ocis il 
furent 
moult esbaiz de ce qu il ne sorent 
qui mort l avoit il apelerent 
lour voisins si l ensepelirent et 
mistrent en biere 
apres l enporterent a l eglisse pour 
enfouir quant il orent 
assise la biere devant l uis du 
moustier pour faire la fosse 
ne demora mie granmant quant cil 
qui morz estoit repaira en vie 
et voiant touz s asist en la bierre 
les genz qui furent espouentez 
de celle merveille conmencierent a 
fouir de totes parz et a crier 
durement cil de la ville qui esmeu 
furent de lour criz 
acoururent enquerant et demandant 
comment cil hons fu repairiez en vie 
quant il orent aprochié il le 
conmencierent a apeler et il 
conta oiant 
touz a plaine voiz comment li 
deables l avoit deceu par la 
maniere qui 
vos est dite par devant ' je " dit 
il ' que veez resuscitez 
enmoie moult en m enfance mon 
seingneur saint jaque et a mon 
pouair le servoie chaucun an ainsi 
comme je m estoie acheminez pour 
s aide requerre li deables vint a moi 
que me decut par ce qu il 
me dist qu il estoit mes sires 
sain jaques et tant m amonesta 
par son decevement que m ocis 
airsoir entre mes compaingnons qui 
dormoient si comme l ame devoit 
oissir de mon cors li deables 
qui decut m avoit amena une 
grant torbe de ses compaingnons qui me 
ravirent cruelment sanz pitie ainsi 
comme il m enportoient 
gemissant doulereussement aus tormenz d 
enfer et il estoient ja vers 
rome a zz bos qui est entre la cite 
et la ville qui est nomee 
labicanum mes sires sainz jaques qui 
nos suivoit les fist arester 
et si lor dist dites moi dont vos 
venez et quel part 
vos tendez il respondirent donc 
jaques cist hons n 
apartient nient a toi car il nos 
crei tantqu il meismes s 
ocist nous le deceumes et nos le 
devons avoir mes sires saint 
jaques lor dist vos ne responnez 
nient de ce que je vos 
demant ainz vos vantez de ce que 
vos avez deceu le 
crestien dont vos aiez males 
graces car il est mes 
pelerins ne vos ne porterez mie il 
m estoit avis que mes sires sain 
jaques 
estoit jouvenciaus nobles d 
esgardeure un petiz et bruns 
moiennement il les destraint tantque 
nos retornames a rome pres de 
l eglisse mon seingneur sain pere l 
apostre en zz moult bel liu 
verdoiant et deliteus en la plennete 
de l air ou 
merveilleuse compaingnie de sainz 
estoit a concile ensamble 
illeuc seoit nostre dame sainte 
marie la perpetueus virge 
mere de dieu avironnee de la celestiel 
compaingnie je la 
commencai a esgarder ententivement 
de tout mon cuer 
onques si belle creature ne vi elle 
n estoit mie de grant estature 
mes de moienne clere et tres bele 
face delitable a esgarder 
me sire sainz jaques li pius apostres 
li miens avoez 
s estut devant lui et fist oiant 
touz sa clamor a li 
des deables qui m avoient decut 
la tres pieu dame lour dist erraument 
' ha maleures que voliez 
vos le pelerin le mien fil et jaque 
mon apostre assez vos peust 
souffire vostre paine ne la 
deussiez acroistre de l autrui " 
quant 
la saintissme dame ot parlé ele 
torna vers moi ses pius ieulz 
moult piument li deable furent 
moult destroit de paor 
car tout cil qui estoient ou 
ciel et a concile distrent 
qu il m avoit decut a tort nostre 
dame commanda ramener m ame en mon 
cors me sires sainz jaques la prist 
donc si la restabli 
en mon cors en cest liu ou je sui 
ainsi faitement 
fui morz et sui resuscitez " 
les genz de la ville qui moult 
furent lie 
le porterent a lour ostieus ou il le 
tindrent yy jors 
et ou sejor le moustrerent a touz 
et disoient ' veez ci 
celui en cui diex a ouvré si 
biau miracle " voirs fu 
c u lieu des plaies qui tost 
furent sannees par le souverain 
mire 
remeinstrent unes traces vermeilles 
en tesmoingnage du fait 
et illeuc endroit crut une petite 
borterole de char ausi comme uns 
vermissiaus par ou s ourine 
venoit hors quant li pelerins 
resuscitez fu sejornez en la ville pour 
la grant merveille 
qu il orent de li il 
apareilla son asne et mist soi en 
la voie 
atout son povre compaingnon qu il 
avoit enpris a mener mais si comme 
il approcha compostoile si 
compaingnon qui l avoient 
lessié 
l encontrerent si comme il 
reperoient de mon seingneur saint 
jaque 
cil qui de loinz le virent venir 
apres son asne atout 
son compaingnon l esgarderent moult 
et distrent ' moult sont ore 
samblable cil home qui la viennent 
a nos compaingnons que nos 
lessames " quant il s 
approchierent et il s 
entrencontrerent 
il commencierent entr aus a faire 
moult grant joie et li resuscitez 
commenca toute la chose si comme 
elle li estoit avenue dont il se 
merveillierent moult esjoissant en 
dieu quant il furent en lor pais 
repairié il conterent a touz 
celle merveille et cil qui 
resuscitez avoit esté 
conferma de lui meismes quant il 
fu 
revenuz tout ce que cil compaingnon 
avoient reconté car il 
moustra 
le lieu des plaies a moult de gent qui 
le desirroient a veoir 
cest home et touz les signes de sa mort 
vit hues zz saint habes de 
cligni et moult d autres qui souvent 
l alerent veoir pour la merveille 
de si grant miracle et je calixtes 
ministres de ministres de dieu 
l pour l amor du beneoit apostre et a 
touz que cist miracle et tuit 
li autre de mon seingneur sain 
jaque fussent leu par les eglises 
ou 
quint jor de octobre et que li jors 
fust festoiez dignement 
en l annor de dieu qui vit et 
regne 
as yy anz et yy de l incarnacion 
nostre seingneur ala uns 
citoiens de barcenone a mon seingneur 
saint jaque il li pria tant 
seulement devant son autel qu i le 
delivrat de prison par sa pitie 
s il i chaoit quant il ot celle 
proiere sanz plus faite 
il s en revint en son pais et vint d 
ileuc en cezille pour 
marchaandisse querre mais comme il s en 
aloit la 
sarrazin le pristrent en mer que 
vos diroit on plus il fu yy foiz 
venduz et achastez par les foires et par 
les marchiez pour que cil qui 
l avoient achasté ne le 
pooient tenir en buies ne en 
chaaingnes 
ainz le delivroit torjors mes sires 
sain jaques la premiere foiz il 
fu venduz en corocanie la seconde en 
esclavonnie la tierce foiz 
en blaise la quarte en turcople la 
quint en parse la siste en inde 
la septisme en anthiope l uitisme 
en alixandre la neuvime 
en aufrique la dissiesme en barbarie 
l onziesme en desers 
la douziesme en bougie la tresziesme 
en aumarie la cite ou sarrafzins 
le tenoit lié de double chaines 
mes ainsi comme il estoit si 
crueument fermez il reclama mon 
seingneur saint jaques il s aparut 
a lui et li dist ' quant tu me 
requeis a m eglise tu me proias 
tant seulement que je delivrasse ton 
cors de prison s il i 
chaist n onques ne parlas du salu 
de t ame tu ies cheuz 
en ces perius par ton savoir mais pour 
ce que nostre sires en a pitie 
m envoie il a toi que je te 
meste hors de prison " me sire 
sain jaques li ouvri erraument les 
chaaingnes em plusors parties 
despecies et tantost s esvannui de 
lui li hons s en ala 
par citez et par chastiaus des 
sarrasins voiant aus touz vers la 
terre 
des crestiens et portoit en sa mein 
une piece des chaines en 
tesmoingnage de si biau miracle quant li 
paien aprochaient de lui 
pour penre le il lor moustroit la 
piece de la chaine 
et li liepart et li dragon des li 
couroient seure mais il s en 
fuioient si tost comme il 
veoient de la chaine la piece 
je calixtes li apostres qui cest 
miracle et les autres de 
mon seingneur saint jaque traitai en 
latin trouvai cest home entre 
l estoire et le groing les piez touz 
nus et escorchiez ou il aloit a 
mon 
seingneur sain jaque en sa mein la 
piece de la chaine il me conta 
tout ainsi comme il li estoit 
avenu 
par cest essample font a reprendre 
cil qui requierent 
a dieu ne a ses sains terrienne 
bontez ne terrienne beneurtez 
ou fame ou honors ou avoir ou mort de 
lor anemis ou autres choses qui 
profitent seulement au cors ne mie 
au salu de l ame se les choses 
qui mestier ont as cors font a 
requerre dont font mieuz 
a requerre les vertuz de l ame qui 
sont eles foiz esperance 
charitez chaastez pacience temprance 
hospitalitez largesce humilitez 
obedience pais et bontez icestes 
sont les vertuz de 
l ame dont les nos ames soient 
aornees en la celestiel gloire 
par dieu qui vit et regne sanz 
fin 
as yy anz et yy de l incarnacion 
nostre seingneur ou regnement 
loeys le roi de france et innocent l 
apostoile de rome 
repairoit de mon seingneur sain 
jaque uns hons qui bruns avoit 
a non si estoit de viceles ville 
sainte marie madaleinne si denier li 
faillirent en sa revenue dont il fu 
moult besoingneus et en malesse 
car il n avoit tant d argent dont il 
peust achaster 
une seule denree de pain ainsi comme il 
estoit zz jors jeuns entour 
l eure de nonne et il resoingnoit a 
demander son vivre il s asist 
seus souz zz arbre reclament de tout 
son cuer mon seingneur saint 
jaques con cil qui moult estoit 
destroiz et angoisseus il s 
endormi ileuc en celle destresce 
sonja en dormant que mes sires 
sainz 
jaques le paissoit si comme il fu 
esveilliez il trouva a son chief 
zz pain dont il vesqui yy jors deci 
la qu i fu revenuz en son pais 
il menjoit le jor yy foiz 
soffissanment et l endemein tout 
ades torjors trovoit ce meismes pain 
en son sac ha 
seingneurs tant glorieus miracle 
fait ore ci en cui li miracles 
est renovelez que diex fist de 
helie le prophete quant il s 
esveilla 
souz l arbre ou il dormoit que il 
trouva a son chief dont il 
vesqui yy jors 
et yy nuiz comme li pelerins qui 
vesqui yy jors 
d un seul pain deci en son pais par la 
vertu 
de dieu qui vit et regne 
voirs est qu en la terre de 
monpellier a la ville de saint damien 
fist le jor de feste mon seingneur 
sain jaque une fame par le commant 
d uns chevalier zz pein qu ele mist ou 
feu mes quant il fu aportez 
a la table et on le brisa li saint 
aparut ou pain voiant touz 
et com plus le brisoit on plus en 
issoit sans cist miracles fu 
faiz par dieu pour cui amor nos 
devons les oevres de la char 
lessier 
et ouvrer en bien es festes des sainz 
que nos puission par bonne 
foi et par bones oevres ataindre a la 
joie de paradis qui sanz fin 
durera 
ci fine la translacion mon 
seingneur sain jaque et si miracle 
que 
calixtes li apostoilles traita en 
latin pour s amor et pierres par 
le commandement la contesse yollent 
mist en romanz cest livre as yy anz 
et yy cenz yy de l incarnacion 
nostre seingneur hu regnement 
phelippe le poissant vesques de 
biauves en qui citez cist 
livres fu escriz qui doit estre 
chier tenuz fu 
tranlatez de latin en romanz 
la translacion sain jaques 
