vous avés devant bien oit 
comment karles au cuer goit 
par le consel de ses haus homes 
arcevesques veskes preudomes 
abes prelas et kardenaus 
contes dus princes et vasaus 
barons castelains e marcis 
et de vavasors enforcis 
loeys son fil couronna 
a son vivant e assena 
quant ses peres fu sevelis 
asseurés fu del pais 
et del roiaume et de l empire 
sique de grant joie en sospire 
s ot coronne d or sor sa tieste 
et tint le septre par grant fieste 
et l espee et le pum d or 
siqu empereres fait encor 
de son tans estoit moult senés 
si fu a ais d or couronnés 
et puis a roume s en ala 
s ot del pape son secre la 
et fu beneis et sacrés 
et par la tiere asseurés 
puis vint en france sejorner 
et la se fist recouronner 
s ot l empire et fu rois de france 
et prist moullier gentil et france 
la fille aimmeri de nierboune 
blanceflors ot non moult fu bonne 
suer guilliaume le conte baut 
qui prist orenges sor tiebaut 
et li toli sa feme orable 
cou fu guibors la convenable 
la feme cest roi blanceflors 
fu biele et plainne de valors 
mais pour l aie de son pere 
et pour guillaume son boin frere 
et des autres freres vallans 
ki preu furent d armes tostans 
le prist loeys car ancois 
le voloient grever francois 
yy i sont a cestui 
par l estore ciertains en sui 
sa tiere tint bien et garda 
c onques de rien n i couarda 
et si mena sa gent hardie 
soucorre barbastre et kandie 
et si delivra en cel an 
foucon et guicart et biertran 
et si ala soucorre orenges 
dont il ot moult gres et loenges 
et maint jour le pena guillaumes 
et fist porter escus et hiaumes 
et li cousta et un et el 
le grant rainnoart au tinel 
qui l ot nori en sa quissine 
li douna il en sa saisine 
acaté l ot a marceans 
pour cou k il ert jovenes et grans 
en paienime l orent pris 
sor la rive de mer soupris 
frere guibort pour voir estoit 
mais encor pas ne l connisoit 
en aliscans a son tinel 
le trouverent paien cruel 
loeys moult bien s i prouva 
guillaume souvent delivra 
et puis vint il en france ariere 
a la roine qu il ot ciere 
et li faisoit trestot son ses 
fius et filles en ot asses 
dont jou dirai aillors que ci 
mais a cel jour que je vous di 
ot guillaumes moult conquesté 
sor paiens u il ot esté 
afebloiiés fu durement 
et par eage et par torment 
mors fu et puis j en sui ciers 
dis aa guillaumes es desiers 
cis rois loeys fu croisans 
en tous biens et fors et poisans 
et si tenoit rice compagne 
et nouviele vint en espagne 
a sarrasins et a paiens 
que karles li buens crestiiens 
li buens rois li fors justiciere 
ki tous jors leur tenoit estiere 
estoit mors et alés a fin 
grant joie en orent sarasin 
car il les ot tous exilliés 
et l aumacours en fu trop lies 
uns pelerins leur ot conté 
qu il orent pris et encontré 
moult en fist l amiraus grant fieste 
et jura les ious de sa tieste 
qu il voloit la tiere ravoir 
que pierdue avoient si oir 
pour carlemainne et pour sa gent 
ses bries fist faire isnelement 
et saieler et maitre en cire 
et sour destruire et sour ocire 
manda par trestoute sa tierre 
paiens pour commencier la gierre 
quant ensanble furent ses os 
l amiraus s en ala moult tos 
a mon signour aa jake droit 
a compostiele u il gisoit 
et fait encore voirement 
la mena il toute sa gent 
et si reuba la sainte glise 
s a la gent crestiene ocise 
et del moustier fisent estables 
ce ne fu pas gens delitables 
quar il i faisoient ordures 
mais il en orent painnes dures 
quar par le fondement des cors 
lor issoit la boiele fors 
et li autre s aveulisoient 
et li plusiour del sens isoient 
li aumacors tout autresi 
ot itel mal et s aveuli 
et aa jake ausi reclama 
ki de ses ious le raluma 
car li amiraus dissoit bien 
s il le garisoit de tel riens 
jamais viers lui ne mesferoit 
ne en son pais n enterroit 
et si li feroit sorre et rendre 
quanc on i pot tolir et prendre 
ensi fu guaris et si home 
par aa jake le buen preudome 
et il a maintenant rendu 
quanc on ot el moustier perdu 
et si fist par la vile rendre 
quanc on i pot tolir et prendre 
dont si a la vile gierpie 
et il et toute sa mesnie 
et dist que li dieux crestiiens 
vaut mios que li dieu as paiens 
cil aumacors et sa compagne 
s en alerent a grant compagne 
qu il en i eut plus de yy mile 
tantk il vinrent a une vile 
que la gens apieloit ornis 
et moult iert le pais garnis 
en cele vile ot une glise 
de aa romain moult bien asise 
et moult l onoroient la gent 
qu ele iert painte d or et d argent 
li aumacors tout i reuba 
et sa gent la vile guasta 
et par tout l atre hierbegierent 
dedens et defors se logierent 
l aumacors ot zz compagnon 
qui dus estoit de grant renon 
cil s en entra dedans la glise 
u on faisoit le dieu service 
et vit les coulombes dorees 
et les masieres argentees 
et cil paiens par convoitise 
tot pour desonorer la glise 
zz quing de fier en sa main prist 
et zz martiel si s ademist 
a une coulombe brisier 
pour avoir l argent et l or mier 
et si com il aloit ferant 
si devint piere maintenant 
en samblant d ome par doleur 
et est encor d autel couleur 
comme li drap qu il ot vestus 
si k il n i ot ne mains ne plus 
et quant li aumacors le sot 
dolans en fu que plus ne pot 
et dist que sor toutes les riens 
valoit li dieux as crestiiens 
qui puis la mort de ses amis 
se vengoit de ses anemis 
' jakes li sains de compostiele 
toli mes homes la boiele 
et si m aveuli de mes ious 
ne soi que fu tiere ne cious 
et quant jou li priai merci 
moi et mes homes lues gari 
et cis romains teus est ses nons 
a fait piere zz de mes barons 
ciertes trop cruelment se venge 
mais jou li proi k il le me renge " 
moult li requist moult li proia 
mais aa romains rien n otria 
donqes a dit li aumacours 
que aa romains ert fel et fors 
' ciertes " fait il ' ainc mais n avint 
cis est fos ne sai dont il vint 
mais jakes est plus debonnaire 
qui me resclarci mon viaire 
et mes homes douna sante 
quant il me vint a volente 
et cis romains qui tot viot prendre 
ne me dagne mon home rendre 
or sai bien que jakes fu nés 
de gent cortoise et fu senés 
et cis autres sire romains 
fu nés de fos et de vilains 
quar il est fel et contredis 
quant jou de lui vois escondis 
ja courtoisie ne rien douce 
n istera de vilainne bouce 
cis a mes hommes enhais 
fuions nous ent de cest pais " 
atant en a sa gent menee 
si a widie la contree 
n ainc puis n oserent metre main 
a aa jake n a aa romain 
et li paiens tot maugre leur 
fu piere de puant oudeur 
dont aporta on je l sai bien 
a sessons aa sebastiien 
et en france par zz jour biel 
del cors aa piere et aa marciel 
et de confies et de martirs 
jointes et oissiaus tous entirs 
loeys li fius carlemainne 
tint bien son empire et son rainne 
comme hardis rois et gentius 
s ot de sa feme yy fius 
blanceflor la fille aimmeri 
moult ama ses fius et cieri 
loeys lohier et carlon 
et pepins ot li quars a non 
cis rois fu cortois et vallans 
mais pour cou k il ot tieres grans 
par le consel des arcevesques 
dus contes princes et evesqes 
departi il sans nule doute 
a ses enfans sa tiere toute 
qu apries sa mort n en fust estris 
ne meulee noisse ne cris 
al deviser ot maint preudome 
lohiers ot l empire de rome 
si fu moult preudom en sa vie 
loeys ot por sa partie 
toute baiviere et alemagne 
pepins li tiers ot aquitagne 
ango poito et limozin 
et moult l amerent si voisin 
carles ot france et si fu rois 
les tors hai s ama les drois 
n ainc volentiers ne combati 
ne viers autrui ne s aati 
de son pere par la devise 
fu couronnés a aa denise 
et asseurés de la tierre 
qu il n ot entr aus tence ne gierre 
lohiers si com l estore noume 
fu sacrés et benis a roume 
et asseurés des marcis 
et des barons plus enforcis 
ses pere i fu al couronner 
pour l afaire mious asener 
pepins fu d aquitagne quens 
sa tiere tint par moult grant sens 
loeys fu rois d alemagne 
ses peres viout qu il la remagne 
mais sor aus tous retint li pere 
et del roiaume et de l empere 
les rentes et la commandise 
tant com il vivroit par devise 
et apries sa mort ensement 
tenisent leur assenement 
karles ki fu ses fius mainsnes 
tint france comme rois senés 
cis ama moult ses freres yy 
puis ot entr aus gierre et desrois 
encor vivoit rois loeys 
lor peres ki moult fu hardis 
et cis fu loeys li pius 
li debonnaires li gentius 
mais lohiers ki fu emperere 
prist guerre a loeys son pere 
et viers son frere roi charlon 
et loeys par un felon 
qui la guerre li consilla 
par quoi leur tieres exilla 
a quanqu il pot tous premerains 
vint sour aus el pais de rains 
mais ses pere et si frere andoi 
se la verte dire vous doi 
a toute lor gent cevaucierent 
et contre lohier s avancierent 
pepins li tiers frere sans falle 
ne fu mie a cele bataille 
quar il ot malade geu 
si n a l un ni l autre neu 
a batalle vinrent ensanble 
grant mortoire i ot ce me samble 
par l estore le sai de fi 
lohiers adonques desconfi 
son pere et son frere carlon 
et loeys a cuer felon 
par outrage et par mesprison 
les tint et mist en sa prison 
et par toute france irascus 
cevauca a yy mil escus 
castiaus et bors et fermetes 
saissi et viles et cites 
lohiers ki fu crueus et fel 
se repenti et ot consel 
dont puis avint k il les rendi 
a sessons par zz samedi 
et pour icele mesestance 
enprist lohiers sa penitance 
en la glise de aa martin 
pour la guerre et pour le hustin 
qu il avoit fait a son pere 
et a carlon le roi son frere 
et a loeys ki fu tiers 
ki mout i perdi de baiwiers 
et d alemans a cel estour 
acordét sont au cief del tour 
et lohiers ainc que plus atende 
fist a son pere grant amende 
moult fu preudom cil loeys 
fius carlemainne et obeis 
s estoit a dieu de tot le cuer 
ne tort ne fesist a nul fuer 
yy ans avoit regné 
quant a la mort l a dieux mené 
n onqes n avoit amee gierre 
a aa denis fu mis en tiere 
lohiers fu de roume emperere 
mais il ne pot de son cuer rere 
le peciet qu a son pere ot fet 
moult estoit dolans del mesfet 
loeys tint en son demagne 
ais et baiwiere et alemagne 
pepins aquitagne et poitou 
et limozin et tout angou 
carles ot le regne de france 
et le sorplus mist en soufrance 
en boine pais tint son rene 
car ses peres l ot courouné 
devant fu fenestrés et haus 
si ot a non carles li caus 
asseurés fu de la tierre 
k il n i ot corine ne gierre 
moult fu preudom et debonnaire 
yy rois a cest doi faire 
rois de france ce dist l estore 
ki fu notee a cel tempore 
dont vinrent li normant en walcres 
u quens avoit esté odacres 
si ocisent moult des francois 
qu envoiiés i avoit li rois 
pour le pais faire plus sauf 
mais li frere carlon le cauf 
le guerroierent a zz jour 
qu il quidoit mious iestre a sejour 
mais il quist gent et fist batalle 
si venqui ses freres sans faille 
droit a zz jour de rouvisons 
fu la meulee et la tencons 
de yy freres d ire plains 
en cele contree de rains 
c on apiele le fontenil 
la ot maint cors mis a exil 
si ot moult de cevaliers mors 
qui qu en fust li drois ne li tors 
mais karles li caus venqui tout 
et s ot de gent contre lui moult 
desconfit furent si troi frere 
tout cou fist lohiers l emperere 
pour l envie et pour la corine 
que karles ot france en saisine 
adont moru li quens odacres 
qui tint quite flandres et walcres 
et bauduins ses fius fu quens 
cil fu justicieres moult buens 
et moult fu hardis ce dist lon 
mais li doi frere al roi carlon 
pepins et loeys morurent 
peu apries cou que vencu furent 
et pour cou k il n avoient oir 
ki leur tiere deuist avoir 
si revint l onors ce trueve on 
a lor frere le roi charlon 
et lohiers ki fu li tiers frere 
qui de roume estoit emperere 
se rendi en une abeie 
pour cou que par sa felonnie 
avoit son pere guerroiié 
et son frere pris et loiié 
ensi com jou vous ai devant dit 
isi lohiers sans contredit 
se fu en l abie rendus 
de sa feme ot zz fil sans plus 
loeys ot non par verte 
de l empire la dignite 
li a dounee toute entire 
s en fu maint jor tenans et sire 
petit apries moru lohiers 
qui dieu siervi moult volentiers 
dont la tiere encor par raison 
pour lohier loherainne a non 
tres cou qu il en fu premiers sire 
et la tiere laissa poursire 
et ses fius ot le don del pere 
sique sires fu de l empere 
et karles li caus fu en france 
haute feme ot gentil et france 
dont une fille ot auques biele 
juthis ot non la damoisiele 
mais bauduins li fius odacres 
ki tint quite flandres et walcres 
l enama si le vot avoir 
et celle ot petit de savoir 
si l ensui que nus ne l sot 
et li quens le prist lues qu il pot 
si l espousa et prist a feme 
quar ele iert biele comme gemme 
cis quens fu bauduins li fiers 
g en sui par l estore tous ciers 
a cel tans fu c est verites 
de laoustes moult grans plentes 
et vinrent deviers orient 
si se traisent viers occident 
tant en i ot qu ancois ne puis 
n en vit nus tant si com je truis 
et disoient par toute france 
que c iert aucune demostrance 
et si fu il tout voirement 
quar en france ot trop grant torment 
et trop cruele descepline 
et mortalite et famine 
sique li gent de faim moroient 
qui trop grant ricaice n avoient 
encor vivoit karles li caus 
ki moult fu preudom et loiaus 
et mena moult honniestre vie 
n ainc de l autrui n en ot envie 
une eure avint k il s esperi 
uns angles par aa esperi 
en l autre siecle le mena 
et en la main li assena 
le cief d un linciel de fil blanc 
qui resplendisoit a resanc 
si comme clartes de solel 
dont li rai sont cler et viermel 
et le cief del fil sans resoing 
li fist loiier entor son poing 
et li rouva qu il le sivist 
et mirast bien cou qu il veist 
lors fu menés en grans valees 
hideuses parfondes et lees 
plainnes de soufre tot ardant 
et saim et cire et poit boulant 
et la vit il les arcevesques 
et les abes et les evesques 
princes castelains dus et contes 
marcis vavasors et viscontes 
qui consillierent a lohier 
de loeys a guerroier 
son pere et ses freres ausi 
et de soi meismes ensi 
qui frere et rois de france estoit 
puis fu menés en autre endroit 
et vit tormens de yy manieres 
dont les painnes erent trop fieres 
et la vit il armes plusiors 
de la gent de ses ancisors 
qui si fort tormenté estoient 
pour cou que il dounés avoient 
mauvais consaus et desloiaus 
et orent fait jugemens faus 
puis trouva il une valee 
tenebrouse et hideuse et lee 
la vit il courre une fontainne 
ki de boulant aigue estoit plainne 
dont l uevre n iert corte ne brieve 
et une autre plainne de tieve 
la vit il loeys son pere 
jusques as quises en misere 
l un jor en l aigue tievoiant 
et l autre jour en la bollant 
et la iert il par la proiere 
de aa remi et de aa piere 
quant karles ses fius l avisa 
de ses ious tenrement plora 
et loeys ses pere esrant 
doucement li ala priant 
que por lui de painnes gieter 
fesist messes dire et canter 
dire orisons lire sautiers 
et il li dist que volentiers 
lors fu menés en paradis 
plain de repos et de delis 
carles li caus par le lainsiel 
de fil qu il ot en sa main biel 
et la vit il le roi lohier 
d or couronné pour son loier 
avoec les saintes et les sains 
quar de pecies iert nais et sains 
des le jour qu il se convierti 
qu en l abeie se rendi 
et laissa l empire de roume 
pour faire de soi zz preudome 
qui plains de malisse ot esté 
et par ivier et par este 
quar cis siecles est trop vilains 
et de pecies et de maus plains 
si puet lies iestre ki ses preus 
fait de cest siecle qui n est preus 
quar ce n est mie oevre a compas 
ains est vanites et trespas 
cil ki vit hui morra demain 
s ira li siens en autrui main 
ne riens od lui n enportera 
forsque l aumosne k il fera 
ce puet on savoir par lohier 
ki tout laissa pour dieu proier 
apries vit carles loeys 
le fil lohier qui aa remis 
et aa pieres par leur proiere 
qu il orent faite a dieu entiere 
avoient fors d infier gieté 
s iert lies et plains d umelite 
la proia carle loeys 
li fius lohier que par miercis 
de dieu ki l avoit fet preudome 
rendist tot l empire de rome 
a loeys le fil sa fille 
qui drois oirs en estoit sans gille 
et carles li a lues rendu 
quar il li estoit eskeu 
de loeis ki mors estoit 
son fil ne autre oir n i avoit 
la aluec en fu raviestis 
li fius sa fille loeys 
par le fil que carles tenoit 
qui rois et emperere estoit 
quant carles ot veu ensi 
si revint en son esperi 
et puis vesqui moult saintement 
et si rendi tout quitement 
l empire de rome a l enfant 
puis s en ala petit avant 
carles a ais a la capiele 
que carlemainne ot faite biele 
et mainte ricaice i ot mise 
s en aporta a aa denise 
des reliques que carlemainne 
a son travail et a sa painne 
en aporta de jursalem 
de surie et de belleem 
en france avoit si grant famine 
et si grant plente de viermine 
que de viermine sans reclaim 
moroient les gens et de faim 
quant carles qui on l enorta 
les saintuaires aporta 
teus com jou les vous nommerai 
si com par l estore le sai 
l un des claus dont dieux fu clofis 
aporta il a aa denis 
et la cemise nostre dame 
aporta il a cartres pour s ame 
et pour cou que biens i aviegne 
si dona il droit a compiegne 
le suaire nostre signour 
a aa cornille pour s ounour 
et tamaintes autres relikes 
dignes preciouses et rikes 
douna karles par la contree 
ki de famine iert desiertee 
et si envoia a sessons 
u on en fait les orisons 
zz des sollers a cele fie 
dont la mere dieu fu caucie 
adont si fist karles li caus 
qui de biens fu engries et caus 
faire et estorer le pardon 
pour aumosne et pour gueredon 
ki devant ot a ais esté 
entre montmartre et la cite 
de paris tout droit al lendi 
si fu fait par zz venredi 
la dure yy jours li pardons 
et la digne beneicons 
si furent gari et refait 
les gens ausi com par souhait 
et de lor pain tant solement 
se refaisoient si forment 
comme il euissent plusiors mes 
ne famine n i dura mes 
et la mortalite ciessa 
teus miracles i demoustra 
puis furent li saint mis en sauf 
c avint al tans carlon le cauf 
c on tint a sage et a preudomme 
puis s en ala carles a roume 
a loi de preudome et de sage 
ausi com en pelerinage 
mais il moru en cele voie 
a l enfoir n ot ris ne joie 
petit apries fu desfouis 
et raportés a aa denis 
et la l ont francois entieré 
yy ans ot rois esté 
d une feme ki fu gentius 
avoit zz fil ki fu soutius 
loeys li baubes ot non 
et saciés k il ot cest sornon 
pour cou k il estoit baubetere 
mais il n iert fos ne abetere 
n onques ne vot amer felon 
et fu couronnés a noion 
ses peres li ot feme quise 
dont il avoit grant tiere aquise 
ayous li preus et li hardis 
si fu couzins cest loeys 
de sa serour la feme elie 
ki biele fu gente et delie 
des haus barons les plus senés 
fu cis loeys couronnés 
yy roi sont a cestui 
par l escriture fers en sui 
et apries si poés savoir 
par l escriture tot de voir 
k il ne fu mie rois yy ans 
quar la mors qui bien est poisans 
le prist a sessons si moru 
a aa denis enfouois fu 
s en ot par la tiere grant plainte 
quar sa feme remest encainte 
si porta ses mois et ses dis 
et nonpourquant cis loeys 
ot eu zz fil de sougnant 
si l apieloient karlemant 
bacelers iert vallans et fiers 
si estoit ja fais cevaliers 
quant ses peres fu entierés 
si est en la baillie entrés 
del roiaume et si le garda 
mais li rois ses peres manda 
el lit de la mort tot par non 
par ses laitres al conte wedon 
pour cou qu il iert plains de savoir 
que il fust garde de son oir 
quant l eure fu atierminee 
s est la roine delivree 
d un fil se l nommerent carlon 
pour carlon le cauf son taion 
i fu tramis tout en apiert 
wedon fil le conte robiert 
qui deviers saisogne estoit nés 
et ot yy fius cil quens senés 
wedon le senescal de france 
et robiert ki pour sa vallance 
avoit non robiers li francois 
mais pour le paour des danois 
qui donques estoient paien 
ne de dieu ne creoient rien 
et venut ierent en bourgogne 
et en france faire vergogne 
si orent sans avoir miercis 
houmes femes enfans ocis 
castiaus destruis arses cites 
bours et viles et fermetes 
si fisent li francois le don 
del roiaume al conte wedon 
pour garder en liu de droit oir 
ki la tiere devoit avoir 
pour cou c on le tenoit a sage 
tantque l enfes auroit eage 
et pour la tiere conforter 
li fisent couronne porter 
rois fu sans sacre ensi le truis 
a yy conter le puis 
et quant il en ot le commant 
si en osta fors karlemant 
pour cou qu al frere ne fesist 
chose dont viers lui mesfeist 
adontque cis wedes fu rois 
si ariverent li danois 
qui paien estoient en flandres 
a tant de gent qu ainc alixandres 
n en ot a painnes zz jour tant 
si destruisent bruges et gant 
audenarde lisle cortrai 
et tout le pais viers tornai 
et parmi hainnau s en alerent 
droit a condet la sejornerent 
de la tiere destruisent moult 
et puis s en repairierent tout 
viers la marine faisant gierre 
li rois wedes france et sa tiere 
garda si par sens et par force 
qu il n i prisent fust ne escorce 
petit apries que jou vos di 
a paris par zz samedi 
li rois wedes en jung moru 
a grant ounor entierés fu 
et fu comme rois entierés 
mais il n ot mie esté sacrés 
rice tombe ot et moult rice aube 
et li fius loeys le baube 
carles li simples fu menés 
a rains et la fu couronnés 
a cestui sont yy roi 
que pour sacre que pour otroi 
li rois antiaumes d engletiere 
li dona sa fille sans gierre 
yy fius en ot qu il ot mout ciers 
cou fu loeys et lohiers 
et yy filles l une ot non gille 
qui ne sot ainc barat ne gille 
la seconde ot non aelis 
et la tierce ot non herluis 
et sa feme ot a non ogive 
biele fu cortoise et jolive 
la tiere tinrent en grant pais 
une piece atant le vous lais 
de carlon le cauf si dirai 
des normans itant que g en sai 
sainte escripture nos dist bien 
que li sage clerc anciien 
viserent les coses del monde 
si com il clot a la reonde 
et en traviers et en longecce 
et en costiere et en largecce 
yy pars i conte retorike 
azie europe et aufrike 
azie dure ciertainement 
de bise ki vient d orient 
de jusques en droit miedi 
c ont avisét bien le vos di 
li sage home ki ja vesquirent 
et de clergie tout venquirent 
aufrique saciés le de voir 
al mious c on i puet parcevoir 
de miedi procainnement 
si dure jusqu en occident 
ce dist l estoire d apresure 
et par l espere et par mesure 
europe dure par devise 
d occident de jusqes en bise 
par tel devise et par tel cose 
si com l escripture nos glose 
tient azie en lonc et en reonde 
la moitie de trestot le monde 
mainte contree a en europe 
si com savoir nos fait la note 
par les aigues qui le devisent 
et departent et remarcisent 
dont il i a si grant plente 
qu il ont poissons a volente 
si a castiaus viles et bours 
fermetes et cites plusiors 
alenie qui moult est grans 
est dedens europe manans 
si a tant aigues et palus 
que la tiere en est forte plus 
danemarce si est apries 
en europe tenans moult pries 
et la si mainnent li danois 
qui suelent faire moult d anois 
grese u li castiel sont masi 
si est en europe autresi 
en la tiere a maint diviers liu 
auques i sont hardit li griu 
grese est moult fors et alenie 
si est plentivouse et garnie 
s a maint fort castiel en la marce 
entre ces yy siet danemarce 
danemarce queque nus die 
fu premiers dite normendie 
quar c est bise et c est xxx 
s orent a droit a non xxx 
pour cou que leur tiere est viers bise 
mais ore est autre la devise 
quar uns rois ki daniaus ot non 
fu sires de la region 
si fu la contree et la marce 
pour daniel dite danemarce 
et cil nortman queque nus die 
conquisent premiers normendie 
et pour aus sont nortman clamét 
et des danois sont moult amét 
pour cou qu il sont d une lignie 
apries vous dirai de leur vie 
al tans le simple roi carlon 
si iert coustume ce dist lon 
que danois ki paien estoient 
a luxure tout se dounoient 
s avoient femes yy ou yy 
ou yy ou yy ou yy ou yy 
lues si avoient tant d enfans 
que la tiere ki bien est grans 
n es pooit mie gouvierner 
si leur convenoit sort gieter 
li quel des enfans s en iroient 
fors de la tiere et conquerroient 
mais li ainsnes des fius le pere 
cil demoroit avoec la mere 
pour detenir leur yretage 
et cil aloient al rivage 
sour qui la sors estoit keue 
lors sigloient sans atendue 
parmi la mer et arivoient 
tel liu qu asses i conqueroient 
quar il avoient les nes grandes 
et gens et armes et viandes 
que leur pere qui les guioient 
tres dont qu il aler en devoient 
ceste lois fu lonc tans en cure 
par leur malise et par luxure 
tantqu al tans le fort roi lotrot 
de danemarce qui moult sot 
couvint ajugier la contree 
son fil par sort ki fu gietee 
biers coste fieree ot a non 
cevaliers fu de grant renon 
si ot od lui zz cevalier 
pour lui aprendre et consillier 
hastens ot non hardis estoit 
et moult de traison savoit 
cil biers et ses cevaliers 
hastens qui moult iert fel et fiers 
a moult grant gent tout aati 
de danemarce sont parti 
par sort ki sour aus eskei 
dolans en fu ki meskei 
et tant ont par la mer siglé 
qu en viermendois sont arivé 
la u la mers est plus procainne 
des nes isent sans nule painne 
parmi amiens el viermendois 
entrerent cil paien redois 
al tans carlon le simple roi 
ki n avoit cure de desroi 
adont iert si france afeblie 
de gent et de cevalerie 
que petis estoit lor pooirs 
ne leur force ne leur savoirs 
et s orent tel pooir eu 
que des roumains et del treu 
s estoient osté maint tempore 
et tous jors en orent victore 
viers caus ki sour aus reveloient 
e sainte glise guerroioient 
mais france iert dont si deceue 
et si desierte et si pierdue 
des icel tans que son demainne 
loeys li fius carlemainne 
a ses yy fius avierti 
quant sa tiere leur departi 
qu il et ses pere orent conquises 
et delivrees et aquises 
quar li frere se guerroierent 
par quoi leur tiere adamagierent 
de cevaliers et d autre gent 
de castiaus et d or et d argent 
jusqes al tans cest roi carlon 
ki carles li simples ot non 
dont arriverent a son tens 
cil sarrasins li fel hastens 
et cil biers coste fieree 
od lui tous caus de sa contree 
qui n estoient pas crestiien 
ains ierent danois et paien 
et dont destruisent cil danois 
aa quentin et tout viermendois 
s ocisent le vesque a noion 
et toute la gent environ 
et puis si rentrerent en mer 
pour en normendie ariver 
si destruisent a cel tiermine 
toute la gent de la marine 
et fescans la boune abeie 
qui de nonnains estoit servie 
puis alerent contremont sainne 
a toute lor gent premerainne 
a gumeges se traisent droit 
u li moustiers aa piere estoit 
que sains filebiers ot fundé 
moult devant cou pour l amour de 
par l aie saine groheut 
feme cloevi qui moult peut 
et i avoit monnies yy cens 
s orent tieres rentes et cens 
s enporterent les coses toutes 
et li paien et leurs grans routes 
arsent tot et misent a fruem 
et puis s en allerent a ruem 
et destruisent toute neutrie 
que nos apielons normandie 
puis sejornerent longement 
a l abeie saint florent 
lors s en alerent a gens tantes 
qu il arsent la cite de nantes 
tourainne et angiers et ango 
le mans et valie et poito 
et puis revinrent a orliens 
ardoir et tuer crestiiens 
et auvergne et toute aquitagne 
et leutice le cief del ragne 
biauvais noion et aa denis 
sainte geneviere et paris 
et si fisent anuis et dames 
as moines et as veves dames 
et pucieles s on les ataint 
puis ont tout brui et estaint 
poitiers saintes et engoulesme 
et par deca jusqu a bielesme 
et si destruisent tote auviergne 
qu il n i remest vallant zz jergne 
france et loherainne partie 
arras cambrai et corbie 
et tot braibant et fist moult caut 
de gant vinrent selonc l escaut 
courtrai arsent et puis tournai 
et aa amant et puis douwai 
puis s en alerent a condet 
le castel ont pris et minét 
ais et coulogne et les castiaus 
del pais arsent les plus biaus 
apries arsent trieves et mies 
et bours et viles ki sont pries 
li cors aa vast fu aportés 
dont a biauvais pour sauvetes 
et aa ames a sessons mis 
et aa amans fu a paris 
et l arcevesques de ruem fouke 
fu ocis adont ne sai pour ke 
de wanemer zz fort siergant 
le conte bauduin de gant 
dont vot hastens de son signor 
a roume faire empereour 
a lor nes vinrent si entrerent 
par devant espagne siglerent 
et si entrerent es destrois 
a aufriqe a nes yy et yy 
si orent tormente commune 
qui les kaca a force a lune 
en itale la prisent port 
dont ils orent joie et deport 
mais lune iert bien de gent garnie 
quant ils coisirent lor navie 
si s aparaillierent moult bien 
a desfendre com crestiien 
et porterent as murs lor armes 
escus et lances et gisarmes 
par quoi hastens et tot si ome 
quidierent bien que ce fust rome 
lors se fist malades hastens 
si manda a caus de laiens 
al vesque avant et puis al conte 
k il n auroient anui ne honte 
mais tormente l ot amené 
a force devant leur cite 
en son pais raler voloit 
pais et trive lor demandoit 
quar malades estoit forment 
si deprioit ameement 
al vesque k il le batisast 
et crestiente li dounast 
ainc k il mourust come paiens 
qu il voloit iestre crestiiens 
l evesques en fu moult joians 
et li quens de lune yy tans 
si leur donnerent sans trair 
et sauf aler et sauf venir 
ensi fu hastens batisiés 
puis s en est as nes repairiés 
si se fist mort en cele nuit 
et sa gent fisent grant dol tuit 
quar bien quida sa gent menue 
qu a ciertes fust la mors venue 
si menerent si grant dolour 
que tuit li grant et li menour 
de la cite pitie en orent 
et pour cou qu ounorer le vorent 
l aporterent sans fausete 
en la glise de la chite 
et estoit mis en une biere 
qu il orent faite a lor maniere 
et le vesques fu reviestus 
com cil ki n iert aperceus 
pour le siervice a commencier 
et li paien pour mious trecier 
furent armé desous lor capes 
pour le vesque prendre a lor trapes 
et furent venu el mostier 
quant on commenca le mestier 
et hastens ki se vot haster 
se descouvri sans ariester 
tous armés isci de la biere 
lors n i a celui ki n i fiere 
s ocisent le vesque et le conte 
a grant martire et a grant honte 
et apries tous caus de la vile 
ensi par barat et par gille 
furent ocis li crestiien 
et s orent la citet paien 
et quant hastens et tout si ome 
sorent que ce n iert mie rome 
si furent honteus et dolent 
qu esploitié n orent autrement 
mais n oserent avant aler 
quar roumain oirent parler 
de cou qu il orent fait ensi 
si se furent contre aus garni 
dont se remist hastens en mer 
si vint en france sejorner 
u carles li simples estoit 
mais poi de cevaliers avoit 
si douna hastenc par bonte 
cartres et toute la cite 
pour pais avoir et il le prist 
et par itant pais al roi fist 
n onques puis al roi ne fist giere 
puis vot aler en engletiere 
comme cil qui petit en caut 
si vot vendre al conte tiebaut 
cartres et quank il i avoit 
pour cou qu aillors aler voloit 
mais il en prist tierme en apries 
fel iert et crueus et engries 
et cil biers coste fieree 
s en fu ralés en sa contree 
apries refurent li danois 
tant montepliié par lor lois 
que lor enfans convint aler 
fors de la tiere conquester 
s ot en cele tiere zz haut ome 
mais l estore pas ne le nomme 
ki si francement tint le sien 
qu ainc home n en siervi de rien 
yy fius avoit rou et burin 
quant li pere fu trais a fin 
li rois vot les enfans grever 
et de leur fies deshireter 
pour leur pere ki ne l siervi 
et maintes fois l ot asailli 
cil doi frere manderent gens 
pour garandir leur tenemens 
s orent asses des jovenenciaus 
hardis et coragous et biaus 
qui leur avoient fes hommages 
pour retenir leur yretages 
contre le roi ki les grevoit 
et desyreter les voloit 
contre le roi se combatirent 
et maintes fois le desconfirent 
cil rois une eure les manda 
a aus buenement s acorda 
et leur dona tot francement 
tenir le leur et quitement 
ausi com avoit fait leur pere 
ensi le loerent cil frere 
et tinrent comme leur ancisseur 
et leur home autresi la leur 
de la tiere cel roi issirent 
li frere et leur gens departirent 
et li rois ki n es ama pas 
les gaita puis a zz trespas 
par zz matin devant lor vile 
com cil qui plains estoit de gille 
en zz bosket desous les carmes 
si monstrerent al jor lor armes 
et cil issirent de laiens 
sor lor cevaus a poi de gens 
et cevaucierent la tout droit 
u leur agais bastis estoit 
mais li rois les laissa passer 
dont si les prist a escrier 
et cil se sentirent soupris 
si ot moult des leur mors et pris 
burins i fu pris et tués 
mais rou ses frere est escapés 
et li rois saissi leur chite 
et toli tout leur hirete 
rou se traist deviers la marine 
yy nes ot en saissine 
de sa gent tant od lui mena 
que toutes ses nes ordena 
si passa en l isle de eskance 
plains d anui et de grant poisance 
de son frere c on li ot mort 
et sa tiere tolue a tort 
en cel isle fu plains d anui 
la venoient si home a lui 
une nuit iert en dormisons 
si li vint une avissions 
qu il s en aloit pour faire guierre 
sor les englois en engletiere 
l endemain quist tout son ator 
et sigla yy nuis et zz jour 
tantqu en engletiere ariva 
a moult grant pais iestre i quida 
mais li englois les asalirent 
et rou et sa gent les venquirent 
yy fois i furent desconfi 
quant rou les ot vencus ensi 
si se pourpensa qu il feroit 
u en sa tiere repairroit 
u il conquerroit engletiere 
u viers france en iroit conquerre 
en cel pense s endormi rou 
et quant il ot dormi zz pou 
si li fu avis sans doutance 
k il ert sor zz haut mont en france 
et la sourdoit une fontainne 
qui n estoit orde ne vilainne 
en la fontainne se bagnoit 
et del lepre s i guarissoit 
puis veoit grant plente d oisiaus 
par tot cel mont diviers et biaus 
si pensa que c iert miervelles 
quar toutes estoient viermelles 
lor seniestres eles volables 
et s en i ot d autres sanlavles 
verdes indes jaunes et pierses 
noires et moult d autres divierses 
et venoient tout avolant 
u a lor pies tout li auquant 
si bagnoient en la fontainne 
apries sans faire nule painne 
mangoient ensamble par non 
et puis faisoient d environ 
la montagne cascuns son nit 
par son congiet et par son dit 
l endemain cest songe conta 
et uns englois bien l ascota 
qu il tenoit la comme prison 
si li desponst sa vission 
et dist ' sire li mons de france 
sour qui vous estiés sans doutance 
c est sainte glise voirement 
de cou ne vous doutés noient 
et la fontainne c est batesmes 
c est li oiles et s est li cresmes 
dont vous i serés presigniés 
crestienés et baptissiés 
et les eles de ces oissiaus 
que vous i veistes si biaus 
ki les eles orent divierses 
a seniestre rouges et pierses 
jausnes noires indes et blances 
et de maintes autres sanblances 
sont cevalier preut et honniestre 
qui portent escus a seniestre 
ki sont de divierse maniere 
et li lespres ce m est aviere 
ce sont li fons u vous serés 
quant le baptesme pris arés 
et li oissiel ki se bagnoient 
cil ki tout ensamble mangoient 
c est li grans peules de paiens 
ki par vous sera crestiiens 
d itant que li oissiel faisoient 
quant la montagne avironnoient 
sont pour voir les glises gastees 
qui par vous ierent restorees 
et cou qu il se vont reposant 
a vo dit et a vo coumant 
sont li home par verite 
qui de maint estragne regne 
seront a vous obeissant 
et sierviront dorenavant " 
quant rou oi la demonstrance 
del songe et la senefiance 
le prison tot quite clama 
et pour lui seul si delivra 
tous les autres k il avoit pris 
quar preus estoit et bien apris 
lors s en ala rou viers durialme 
la si parla al roi antiaume 
qui li proumist foit et amour 
soucors et force sans clamour 
ensi misent a pais lor gierre 
rou soujourna en engletiere 
tout l ivier et al tans d este 
si a son afaire atourné 
en mer se mist a droite sente 
mais ores leva et tormente 
si grans et si piesme et si fors 
k il ne porent venir as pors 
ains perdirent leur gouviernaus 
si gieterent fors leur cevaus 
lor voiles et lor mas trencierent 
quant de la tiere s eslongierent 
et rompu furent tot lor kable 
tout cou faisoient li deable 
pour cou ke rou et sa mesnie 
partoient de leur compagnie 
et rou fist a dieu s orison 
ausi fisent si compagnon 
tantost la tormente ciesa 
rou droit en walcres ariva 
rois antiaumes quant il le sot 
d engletiere com il ains pot 
li envoia nes et deniers 
et viandes et cevaliers 
mais walcrois qui gent orent pau 
manderent le conte en hainau 
renier lonc col tout par devise 
et radebot le duc de frisse 
si esmurrent viers rou la gierre 
pour lui a gieter de la tierre 
mais rou a aus se combati 
si com dieu plot si les venki 
puis arst la tiere et exilla 
et toute frisse leur foula 
apries parmi hainau se mist 
la tiere arst et le conte prist 
com cil qui tout avoir goulouse 
mais compagnons i perdi yy 
que la feme al conte renier 
li vot tous quites renvoiier 
pour son baron tant seulement 
mais rou ne l vot faire nient 
ainc li demanda tout par non 
par quitance de raencon 
de sa tiere tout le tresor 
et plus s ele pooit enkor 
u il le feroit pendre al vent 
cele ama son signor forment 
si li otria son voloir 
pour son marit quite ravoir 
et quant rou sot ciertainnement 
que cele l amoit si forment 
les yy pars de sa raencon 
li clama quites en son non 
la dame le fist volentiers 
si fu quites li quens renier 
et si ot rou ses compagnons 
tous delivrés sans raencons 
et rou se remist a la mer 
onques ne ciessa de sigler 
tantk il se mist par mer en sainne 
normendie mist en grant painne 
a gumeges vint od sa gent 
asses i prist or et argent 
et toute la tiere conquist 
et d autre part l aigue s i mist 
une virgene sainte ameltru 
ki de bretagne ostee fu 
k il ot guastee en son venir 
la le fist rou maitre et guerpir 
en une capiele la dame 
qu il n orent mie mise a flame 
puis s en ala a ruem tout droit 
la s ariva a grant esploit 
devant le moustier aa martin 
a grant gent et a grant hustin 
mais l arcevesques franke vint 
a lui par pais et si retint 
la cite en sa tenserie 
sans faire nule trecerie 
puis monta sainne et vint xxx 
com cevaliers preus et aidans 
et la fist une mote faire 
u il peuist avoir repaire 
quant charles li simples oi 
la nouviele pas ne l goi 
pour cou que rou sour lui reviele 
si hai mout cele nouviele 
hastenc ki paiens ot esté 
qui il avoit asses douné 
i tramist pour savoir lor iestre 
ne quel gent il pooient iestre 
k il voloient et qu il queroient 
ki sa tiere ensi pourprendroient 
hastens i vint si demanda 
tout ensi c on li coumanda 
rou li dist que paien estoient 
n autre signor que lui n avoient 
et si voloient francement 
aquerre tout lor tenement 
et hastens li a demandé 
se il volait tout par son gre 
al roi de france estre sougis 
qui la tiere iert et li pais 
rou respondi moult vistement 
que ja ne l tenroit ausement 
hastens ariere retourna 
et tout ensi le raconta 
a zz conte renaus ot non 
cil ot en main tout le roion 
de par le roi et si venoit 
a rou combatre se voloit 
droit a la mote en est venus 
combati soi si fu vencus 
uns siergans qui rollans ot non 
dedens la mote en abandon 
se mist entr aus si fu ocis 
et moult d autres i ot malmis 
et cil rollans ot dit ancois 
a hastenc tout par son gabois 
que il deslooit la bataille 
pour cou que ja goupius sans faille 
ne seroit pris d autre goupil 
ne leus par leu mis a escil 
renaus descomfis en ala 
rou tout le pais exilla 
droit a meullent l a consui 
renaut ocist le bourc saisi 
a ruem en rala soujourner 
et fist bien sa mote atorner 
et apries cou petit de tens 
si vendi cartres cil hastens 
moult d avoir al conte tiebaut 
qui s en fist moult joious et baut 
si com jou vos dis orendroit 
dont primes si s en ala droit 
hastens par mer en engletierre 
mais il n i fist force ne gierre 
et puis s en revint parmi frise 
u la mors fist de lui justice 
rou donques a ruem sejorna 
tout le pais i conquesta 
et baioes apries conquist 
une puciele dedens prist 
pope ot non n i ot k ensignier 
fille ert al conte bierengier 
une fille et yy fius en ot 
guillaume robiert et gerlot 
moult fu biele cele et moult sot 
apries asist com il ains pot 
rou paris et les asailli 
quar gens et forces leur failli 
et de ses homes les plus preus 
fist rou cevaucier a evreus 
si destruisent toute la gent 
prisent dras cevaus et argent 
li evesques ebar ot non 
s en escapa par sa maisson 
et cil revinrent a paris 
u rou lor sire estoit asis 
la li renvoia ses mesages 
li rois antiaumes comme sages 
d engletiere pour estavoir 
quar soucours en voloit avoir 
li englois qui si home estoient 
de guerre malmené l avoient 
rou laissa cel siege a paris 
il et sa gent s ont en mer mis 
le roi antiaume secouru 
tantque par tout acordés fu 
et li rois quant s en diut partir 
li vot son regne mipartir 
mais rou fu preus si n en ot cure 
ainc se remist en aventure 
a ruem parmi la mer revint 
rou li paiens et siege i tint 
car on l avoit ja refermee 
mais al quint jour li fut livree 
si tramist de sa gent par loire 
com cil ki tout conquerre espoire 
et parmi sainne et par gieronde 
pour tout gaster a la reonde 
a paris a grant gent revint 
rou li danois et siege i tint 
et puis ala parmi bourgogne 
pour mious acomplir sa besogne 
amont yone tout par sens 
s en alerent et puis a sens 
et puis a clermont asanblerent 
la tiere prisent et gasterent 
a aa benoit s asegierent 
contremont l aigue se logierent 
mais rou n i laisa rien forfaire 
quar li sains ert de haut afaire 
les pris roua mener en cartres 
puis s en parti et vint a cartres 
u li dus ricars sejournoit 
et li quens tiebaus i estoit 
ki lues a rou se combatirent 
si com dieu plot si les venquirent 
quar li vesques tot revestus 
dieu si loant que ne sot plus 
en aporta viers la bataille 
de la veraie crois sans faille 
et la cemise nostre dame 
s en orent li paien tel dame 
qu il en furent tout desconfi 
et rou meismes avoec li 
si fu sa gent destruite et prise 
la tierce pars en fu ocise 
mais rou fu preus s en escapa 
et une grans pars en entra 
de sa gent en une fort mote 
fors de la vile com gent sote 
li quens tiebaus les i asist 
mais la nuit si com l uevre dist 
s en issirent parmi lor tres 
et li quens s en est destravés 
quar il quida de grant paour 
qu il reuissent rou lor signor 
et quant rou ki s en fu emblés 
se fu a sa gent rasamblés 
si fu dirués et esmaris 
de cou qu il estoit desconfis 
lors s en ala tout destruisant 
qu il n i laissa rien demorant 
et quant carles li simples sot 
qu escapés fu grant dol en ot 
par le consel de ses barons 
manda rou et ses compagnons 
s il se voloient batissier 
que il donroit rou a moullier 
gilain sa fille atot grant tiere 
et par itant finast la gierre 
li dus robiers li consilla 
l arcevesques franke estoit la 
ki de ruem i estoit venus 
cil li ala dire salus 
et c on li donroit normendie 
et flandres avoec sans boidie 
ensourquetout la fille al roi 
par si qu il laisast son desroi 
et qu il a dieu vosist entendre 
rou n ot cure de flandres prendre 
pour cou que trop i ot palus 
et l arcevesques li fist plus 
quar bretagne li fist donner 
pour le mariage ordener 
rou fu baptisiés esranment 
et grans partie de sa gent 
l arcevesques le baptisa 
et li quens robiers le leva 
et pour rou trestot en apiert 
le clamerent as fons robiert 
si fu pardounés li mesfais 
et tous li mariages fais 
et la tiere li fu livree 
et seurtes l en fu juree 
del roi et del conte robiert 
qui senescaus iert en apiert 
et del conte alain sans dangier 
et puis del conte bierengier 
qui pere estoit popain s amie 
ki de baioes fu ravie 
cist conte orent bretagne quite 
n i ot faite tence ne luite 
tuit le reciurent a signor 
et li porterent grant ounor 
mais quant li dons l en fu donnés 
li senescaus ki fu senés 
li dist ' rou alés si baisiés 
si com drois est le roi ses pies " 
et rou li dist que ja n iroit 
ne autrui pies ne baiseroit 
et francois disent a zz mot 
tout li plus haut que il i ot 
que pour recoivre si biel don 
et fille a roi bien devroit on 
baisier son pie qui que il soit 
celui qui si biel don dounoit 
dont rouva rou zz cevalier 
aler pour lui le piet baisier 
et li cevaliers s avancha 
le piet le roi prist se l baisa 
pour son signour ki le rouvoit 
et si com il le piet tenoit 
al baissier si haut le leva 
que li rois a tiere viersa 
par quoi li paien risent moult 
et francois en gaberent tot 
dont prist rou sa feme gillain 
si s en parti a l endemain 
a ruem s en vint n i targa plus 
a grant ounour fu receus 
al quint jour fu rou desaubés 
et d arcevesques et d abes 
de vesques de dus et de contes 
et des cevaliers n i fu contes 
puis demanda rou l arcevesque 
et a ebar d evreus le vesque 
les queus glises de la contree 
ierent de plus grant renommee 
et l arcevesques li a dites 
les queus sont de plus grant merites 
et rou li demanda queus sains 
estoit en la tiere souvrains 
l arcevesques dist sains denis 
que sains clemens lor ot tramis 
pour crestientet exaucier 
et la nouviele loi noncier 
' par foi " dist rou ' a ces eglises 
que vous m avés si avant mises 
donrai ains qu a mes cevaliers 
et si m ont siervi volentiers 
que jou d aus puisse aie avoir 
quant jou n aurai de rien pooir " 
le premier jor sans convoitise 
douna il a la mere glise 
nostre dame de ruem grans rentes 
ki furent bien seans et gentes 
et au secont jour autresi 
i douna il grant tiere ensi 
et au tierc jour de son tresor 
al quart jour rices dras encor 
et al quint fist aumosnes gentes 
al siste jour sans plus d atentes 
a gumeges et a aa piere 
douna grant cose sans proiere 
al sietme jour a aa denis 
bierneval et tous les afis 
douna quitement sans faillance 
pour cou qu il ert de grant vallance 
a l uitme jour si fist moult biel 
donques osta rou son cresmiel 
si douna a ses compagnons 
tieres et fies et rices dons 
el demain sa feme espousa 
grans noces fist moult i douna 
yy jours l avoit ja eue 
que ne l avoit a car sentue 
la nuit i gut quan s en leva 
moult forment de li se loa 
et apries manda ses barons 
si lor douna moult rices dons 
et les jugemens et les lois 
lour otria c on tint ancois 
et cil ki de sa tiere furent 
orent grans dons si com il durent 
qui vorent iestre crestiien 
et ki ne l vot je l sai moult bien 
pour en leur pais raler 
lor fist nes et deniers livrer 
et tout quanque mestier lor fu 
jusques lagne pour faire fu 
sainte glise ama et sostint 
et moult haute justice tint 
si desfendi et loa bien 
c on pour larons ne gardast rien 
quar trestout rendre lor feroit 
quantque leres i embleroit 
puis avint il qu en une rue 
laissa les fiers de sa cierue 
uns vilains si vint en maison 
mais ne l en fist se gaber non 
sa feme et s es ala embler 
pour lui faire fol resanbler 
et quant li vilains mangié ot 
si s en ala com ains il pot 
mais de ses fiers ne trova mie 
qu emblés li avoit s anemie 
a l hostel revint tous irés 
et dist c on li avoit emblés 
les fiers de sa cierue as cans 
lors n i ot fables ne cans 
sa feme a dit ' vous en irés 
al paien rou si li dirés 
maleurous fos estordis 
onques ne creistes mes dis 
alés s orés qu il vos dira " 
et li vilains lues i ala 
conta li et rou li fist rendre 
autant c on en presist al vendre 
puis fist rou porter le juise 
a tous ses voisins par devise 
mais sauvé furent com drois fu 
de juise d aigue et de fu 
dont prist rou la feme al vilain 
ki moult estoit de pute main 
si le fist metre en tel destroit 
qu ele gehi trestout a droit 
que les fiers son baron embla 
pour cou que fos li resambla 
lors demanda rou le vilain 
s il le savoit de tel pelain 
sa feme et qu ele fu larnese 
ne si maleoite barnesse 
li vilains respondu q oil 
' et tu seras pendus " dist il 
' par yy jugemens avoec li 
l un pour itant qu il t abieli 
a iestre o li sans castoier 
et de l autre pour le loier 
que tu son fait li consentoies 
et avoec li manans estoies " 
ensi furent andoi pendu 
que ne post estre desfendu 
et par le pais environ 
furent castoiét li laron 
une fois ala rou kacier 
en ses bos pour esbanoier 
si trouva zz aigue dormant 
que on va la mare clamant 
la sist li dus rou al disner 
et fist sour zz arbre gieter 
nosces d or aniaus et afices 
et juiaus autres biaus e rices 
yy ans les i laisa rou pendre 
c onques leres n es osa prendre 
par cel fait et par cel tresor 
a non li lius roumare encor 
et saciés qu en grant et en pou 
fu trop buens justiciere rou 
cis rou fu queque nus m en die 
li premiers dus de normendie 
car et normendie et bretagne 
ango poitos et aquitagne 
ierent adont le roi de france 
ligement comme tiere france 
mais apries rou l orent si oir 
ce nos fait l estore savoir 
encor en font cil les omages 
qui de la tiere ont signourages 
as rois de france et a lor oirs 
et de castiaus et de manoirs 
et si doivent siervir en ost 
le roi de france al besoing tost 
isi fist rou tant com vesqui 
et maint fort estour i venqui 
puis avint que cis sinples rois 
carles envoia yy francois 
cevaliers parler a sa fille 
et ele les cela par gille 
en sa cambre ne sai pour qoi 
sique yy jors i furent qoi 
mais uns valles qui les i sot 
le dist a rou ancois k il pot 
et il les fist prendre et ocire 
c onques nus ne li pot a dire 
par quoi carles le desfia 
et de guerroiier l afia 
mais robiers senescaus de france 
ki ses parins ert sans dotance 
lues que il seut la verite 
que li roi ot rou desfié 
tout esrant le roi desfia 
et rou son filluel afia 
qu il li aideroit viers le roi 
ki commenciét ot le desroi 
lues ot cil robiers tant de gent 
par son or et par son argent 
qu il se fist a roi coronner 
a yy le puis conter 
mais moult petite en fu sa joie 
si com l estore nous ravoie 
par les escris de aa denis 
quar l an meismes fu ocis 
de la gent le roi en bataille 
ki fu faite a sessons sans faille 
et quant carles s en repaira 
de la bataille ki fu la 
li quens herbiers de viermendois 
qui moult fu crueus et redois 
le prist et mist en sa prison 
ki li tourna a mesproison 
robiers d ango ki fu ocis 
a sissons dont orains vous dis 
si com l estore le m aconte 
ot a feme la fille al conte 
de viermendois s en ot zz fil 
hue li grans ot a non cil 
si fu fais senescaus de france 
apries son pere sans doutance 
mais endementresque cis rois 
iert encor en la prison qois 
par la force al conte herbiert 
et de ses parens en apiert 
et de huon le grant ausi 
s entraseurerent ensi 
qu entr aus fisent roi sans besougne 
raoul fil le duc de bourgogne 
ricart ki l ot de fons levé 
ce lui ont toute asseuré 
le contons 
puis l ont envoiiét a sessons 
la li fisent porter couronne 
mais encore estoit a pieronne 
carles li simples en prison 
n iestre ne pot a raencon 
et quant il sot la verite 
que tuit l orent si despité 
qu autre roi orent fait et pris 
si en fu si de duel espris 
k il moru dedens le tierc jour 
c onques n en ot plus de soujour 
a pentecouste el tans d este 
yy ans ot rois esté 
a aa denise fu portés 
et la fu ses cors entierés 
la roine ogive sa feme 
ki d autres iert safirs et gemme 
prist son fil loeys ot non 
si s en ala fors dou roion 
a son pere le roi antiaume 
ki tint engletiere et duriaume 
pour crieme del conte hierbiert 
qu ele sot felon et cuviert 
et pour huon le grant ausi 
qu ele sot felon et hardi 
et si iert senescaus de france 
ensi la roine en soufrance 
fu en engletiere od son pere 
pour cou que s aie li pere 
donques apries ice moult pou 
moru gille la feme rou 
et il prist popain a moullier 
fille le conte bierengier 
qu il avoit amee et tenue 
quar il l ot de gaaing eue 
maint conte i ot et maint princier 
cele l ama moult et tint cier 
s en ot zz fil de grant renon 
guillaumes longe espee ot non 
rou fist sa gent jurer de voir 
que de celui feroient oir 
apries sa mort et il si fisent 
mais teus i ot que l contredisent 
quar cascuns moult dolans estoit 
que de gillain nul oir n avoit 
fille carlon qu il ot eue 
moult en fu la plainte seue 
quant rou fu mors si l entiererent 
si home et grant dol i menerent 
fais fu dus guillaumes ses fius 
qui moult iert vallans et gentius 
bien resanbla son pere rou 
mais apries cil tiermine zz pou 
quens bierengiers et quens alains 
ki bretagne tenoient ains 
tout encontre leur sairement 
li fisent guerre durement 
mais bierengiers vint a mierci 
et alains ki l ot estourmi 
en engletiere s en ala 
al roi antiaume et siervi l a 
apries rihous sire del mans 
quist chevaliers et quist siergans 
et come traitres mauvais 
asist ruem deviers aa giervais 
tantque li dus ki n en pot mais 
li vot douner par boine pais 
toute la tiere de la rille 
et rihous en redist sotie 
mais li dus qui moult estoit tart 
par le los del conte biernart 
s en issi fors si le venqui 
et tous les enkaca d enki 
pris et mors en i ot asses 
tantque cascuns en fu lasés 
rihous s en escapa fuiant 
encor apielent li auquant 
cel liu le camp de la batalle 
et li dus guillaume sans faille 
qui avoit a non longe espee 
delivra toute la contree 
adont li vint une noviele 
qui moult li fu plaisans et biele 
que d une mescine ot zz fil 
cyproete ce dient cil 
avoit la damoisiele a non 
et fille estoit d un haut baron 
et li fius ot a non ricars 
li quens hierbiers ki fu gagnars 
et orgillous et beubanciers 
et hues li grans ki fu fiers 
conte guillaume de poitou 
li menerent apries zz pou 
gerloc sa serour li douna 
et la fille hierbiert prise a 
li quens guillaumes ausement 
trestout par leur atirement 
li dus guillaumes longe espee 
ot ensi gerloc espousee 
et bien sot tiere justicier 
pour rou son pere ki l ot cier 
al tans que rou vivoit cil dus 
si fu uns om a ruem venus 
sor zz blanc ceval qu il amainne 
par entre yy ondes de sainne 
ausi com par tiere fesist 
en la cite son ostel prist 
a miervelles fu esgardés 
et de plusiours fu salués 
et c avint par zz diemence 
ne quidiéd pas que je vous mence 
quar moult de gent a lui parlerent 
de son iestre li demanderent 
et il ne lor dist pas son non 
ancois a dit ' jou sui uns om 
et saciés qui main par ensagne 
parti de riesnes en bretagne 
et a avrence me disnai 
u jou mon coutiel oubliai 
et se de cou ne me creés 
envoiiés i si le saurés " 
cil preudom fu a son ostel 
si leur a dit et un et el 
li dus rou adonques vivoit 
comme preudom qui moult savoit 
et quant tel cose dire oi 
miervilla s ent et esgoi 
et par son mes li a mandé 
et comme signour commandé 
que l endemain a lui parlast 
ancoisque fors de ruem alast 
cil li manda qu il i parroit 
moult volentiers quant lui plaisoit 
mais la vespree de par de 
li ot ses ostes demandé 
qu il li desist se il savoit 
se la lignie rou durroit 
auques longement et combien 
et cil ne li respondi rien 
en sa main tint zz bastonciel 
et s ot devant lui zz monciel 
de cendres en l aistre del feu 
esparses les a en cel leu 
yy roies i fist d un baston 
qu il n i a dit ne ne non 
et si desfit les roies lues 
quar de plus ne li estoit wes 
que cou fu en senefiance 
que donques iroit a faillance 
la lignie rou ensi fu 
et li preudom ot despondu 
couciét se sont plus n i ot dit 
li preudom dormi en son lit 
et bien par matin se leva 
si tost com le jour veu a 
mais li dus ne fu pas levés 
pour tant si n i est pas alés 
quar il li avoit en couvent 
qu al jour i parroit voirement 
ensi pas au duc ne parla 
son ceval prist si s en ala 
tout ensi qu il estoit venus 
et si fu de plusiours veus 
par quoi li dus point n i crei 
pour cou qu il li avoit menti 
quant alés s en fu si dist on 
pour le demande et pour raisson 
que jusques en yy oirs durroit 
la rou lignie et dont fauroit 
pour les yy roies del baston 
qu es cendres ot fait li preudom 
et les yy oirs vous noumerai 
sique de rien n i mentirai 
or vos di jou ciertainnement 
que rou fu dus premierement 
et si ot la fille charlon 
le simple ki gille ot a non 
guillaumes apries longe espee 
fu li secons par renoumee 
ricars fius guillaume fu tiers 
qui moult fu vaillans cevaliers 
ricart fil ricart font le quart 
c on ne tenoit mie a couart 
robiert fil ricart font le quint 
qui moult bele maisnie tint 
guillaumes fius robiert fu sistes 
qui moult fu sages preus et vistes 
teris fius guillaume fu siemes 
ki ne fu pas crueus ne piesmes 
cis tint quanque ses peres ot 
moult peut et valu et moult sot 
a cestui ne l mescreés mie 
si fina de rou la lignie 
par cou fu creus li boins om 
qui fist les roies del baston 
encor le tiesmognent li oir 
cil rou fu de moult grant pooir 
n onques ne fu de cuer falis 
et si fu a ruem sevelis 
guillaumes ses fius tint la tiere 
asses i ot et pais et gierre 
sages fu et preus et engries 
li autre yy vinrent apries 
al tans guillaume le fil rou 
si avint il apries zz pou 
que dont moru li rois raous 
qui moult fu preus et vigerous 
yy ans regna ciertains en sui 
moult tenoient a preu cestui 
quant des barons fu entierés 
hue li grans et li barnes 
de france tout communement 
par le consel noumeement 
le duc willaume des normans 
qui moult estoit preus et vallans 
redemanderent tot en apiert 
par l arcevesque ghilebiert 
loeis ki fu fius charlon 
qui mors estoit en la prison 
le conte hierbert de pieronne 
l arcevesques s en abandonne 
quant le congies l en fu donés 
pour loeys s en est alés 
en engletiere ert viers duriaume 
od son taion le roi antiaume 
qui li loa le revenir 
commentqu en peust avenir 
asses li quist et nes et gent 
dras et cevaus or et argent 
et il revint si passa mer 
se l fisent a roi couronner 
a leun en la mestre sale 
al couronner ot moult grant ale 
yy roi a cest vos cont 
si com l estore le despont 
par caus ki sevent les escris 
s ot zz frere cis loeys 
lohiers ot non s ot loherainne 
et si tint ais en son demainne 
et s ot une serour ainsnee 
gillain que rou ot espousee 
s ot cis rois yy autres serors 
qui tieres tinrent et honors 
ses peres les ot asenees 
a son vivant et mariees 
herluis ot a non l ainsnee 
si fu al duc garin dounee 
ki tenoit vimeu et ponti 
et les alues aa waleri 
de cou fu herluis douwee 
aelais l autre fu dounee 
a taillefer del kanbresis 
qui moult fu vallans et gentis 
si en ot raoul le cuviert 
ki gueroia les fius herbiert 
de aa quentin et biernecon 
feri el cief par contencon 
si arst les nounains d origni 
mais puis l en aviunt il ensi 
s en fu ocis et depeciés 
quar il ot fais maus et pecies 
et de ma dame herluit 
dont je vous ai ci devant dit 
qu espousee ot li dus garins 
fu isembars et girardins 
loeis lor oncle servirent 
mais les francois les enhairent 
si consellierent tant le roi 
et par outrage et par desroi 
une eure et autre et tempre et tart 
que li rois tramist ysembart 
al roi guion en danemarce 
pour le treu rouver en marce 
entrues fisent en zz gardin 
son frere ocire girardin 
quant ysembars s en repaira 
moult durement s en aira 
a la table le roi yy siers 
en ocist puis g en sui tous ciers 
quar li rois creoit volentiers 
et gengleours et nouveliers 
quant yzembars les ot ocis 
fuiois en est en son pais 
et puis vot loeys douner 
pour sa painne guerredouner 
alardin son arbalestrier 
qui les lui menoit son destrier 
beatris sa serour la france 
mais ysembars n en fist sofrance 
et loeys s en courecha 
ysembart moult en enmenaca 
que por la faide a demorer 
ne li vot sa serour donner 
a oes celui qui pere ocist 
ses os somonre lues en fist 
sour le duc garin s en ala 
droit en pontiu si l asega 
tantqu il estut par sa poisance 
a yzembart forjurer france 
et toute la tiere son pere 
grant duel en ot et suer et mere 
ysembars vint a une nef 
cordes i ot et mast et tref 
entrés i est voiant le roi 
qu il n enmena autre conroi 
que son esquier ludemart 
pontiu clama quite en sa part 
en engletiere est arivés 
s est maintenant al roi remes 
et loeys wida pontiu 
en france vint a son droit liu 
mais quant il sot la verite 
k ysenbars iert a sauvete 
le roi manda tout coureciés 
que d engletiere fust kaciés 
et li rois l en a congeé 
mais mout li a del sien douné 
par le consel d evrart l englois 
ki ot apris sarrasinois 
al roi gormont par mer s en va 
a l uitisme jour ariva 
et gormons l a bien retenu 
pour cou que biaus bacelers fu 
mais dieu li a fait renoiier 
ki garit l avoit de noiier 
mais moult en ot son cuer mari 
si le clama le margari 
puis venqui il zz aumacour 
qui li voloit tolir s ounour 
gormons bien li gueredouna 
margot sa fille li douna 
et si li douna bocidante 
une grant tiere en oriante 
et puis a fait tant ysambars 
que gormons fist nes et canars 
sor france vinrent pour destruire 
mais la mers commenca a bruire 
de la gent qu il ot avoiié 
fu bien la tierce pars noiié 
mais ysembars li margaris 
est arivés en son pais 
od lui gormons li desfaés 
a yy mile et yy nes 
ardoir les fist et depecier 
qu il n en peussent repairier 
le moustier aa ricier ont ars 
et de la tiere les yy pars 
uns clers qui gautiers ot a non 
le nonca le roi a loon 
adonques france tele estoit 
que quant zz haus om i moroit 
li rois prendoit la tiere toute 
et des dames sans nule doute 
recevoit a force relief 
trop estoient mauvais li fief 
quant ces nouvieles dist gautiers 
huelins uns grans cevaliers 
les oi si a dit au roi 
s il voloit laiscier son desroi 
et les relies quites clamer 
et ses barons vosist amer 
a l ost de sarrasins iroit 
et leur pooir li rediroit 
li rois l otria esranment 
puis en jura le sairement 
huelins est aparilliés 
jusques a l ost s est travelliés 
ysembart son neveu trova 
dist li que fors de france va 
exilliés et deshiretés 
pour lui estoit a court retés 
a ysenbart biel en esta 
al roi gormont l en enacointa 
huelins dist k il s en riroit 
pour ses causes si revenroit 
huelin le preu le sené 
en a ysembars ramené 
a son tref par l ost contreval 
moustré li a son fier ceval 
par tel s il se puet entremetre 
que frain et siele li puist metre 
quites soit siens en abandon 
quant huelins oi le don 
al ceval vint feri le el cief 
et puis li va de cief en cief 
le frain el cief la sele el dos 
li a mise sus monta tos 
son esquier en apiela 
' va t ent " fait il ' si m atent la 
a ces arbres la sus bien loing 
prent mon ceval pour le besoing " 
cil s en ala parmi les tres 
e huelins fu ja outrés 
les tres sour le rice ceval 
se l poursailli de val en val 
ysembars n en ot giu ne ris 
si li a dit li margaris 
' cousin mon destrier ramenés 
alons mangier car revenés " 
huelins l en tint a musart 
puis li a dit ' sire ysembart 
j ai vostre ceval gaegnié 
et si ai gormont engignié 
car jou sui espie le roi 
noncerai li vostre desroi " 
atant hurte des esperons 
et li cevaus com esprohons 
parmi l air vole contreval 
s en vait amont par le boscal 
et sarrasins montent apries 
de l ataindre sont moult engries 
mais pour noient i sont pené 
huelins a tant ceminé 
que le roi conta cel afaire 
et il fist bries et cartres faire 
manda siergans et cevaliers 
et commugnes et sodoiers 
sor aus ala a quanqu il pot 
pries d aminois villes s ot 
lacié i ot mainte ventaille 
s i commenca grans la bataille 
et li estours ruistes et fors 
moult i ot de nos francois mors 
et gormons et li sarrasin 
furent tout ocis en la fin 
huelins les ot espiiés 
qui fist ravoir tieres et fies 
garins li dus al cuer gentil 
ot asses parlét a son fil 
mais tant ne l sot aplanoier 
k il vosist gormont renoiier 
a qui il s estoit obeis 
par son pere roi loeys 
desfia et il s en parti 
es vous le roi tout aati 
yzenbars reconnut s ensagne 
si l abati jus en la plagne 
la meslee recoumenca 
la u loeys trebucha 
asanbler vont lance sor fautre 
tot muerent d une part et d autre 
ysenbars meismes fu mors 
li rois fist entierer le cors 
et si le plora comme frere 
li dus garins ki fu ses pere 
se rendi pour l arme de lui 
plains de grant pesance et d anui 
sa mere et beatris sa suer 
devinrent nonnains de bon cuer 
et margos la fille gormont 
qui fu la plus biele del mont 
se batissa et dieu crei 
avoec les autres se rendi 
en l abeie de moustruel 
mais beatris moru de duel 
et sa mere proia tous dis 
que s arme alast en paradis 
pour cou que pecies l anoia 
quant pour gormont dieu renoia 
mais a la mort s en repenti 
et del tout a dieu s asenti 
et bien i fu ses esperis 
si n os dire qu il soit peris 
et grans coupes i ot li rois 
ki li ot tolu ses conrois 
et de sa tiere l ot kaciét 
s en ot grant part a son peciet 
mais ja ne fussent desconfi 
li sarrasin jou sai de fi 
quant les dames ki norisoient 
lor enfancons et alaitoient 
des francois que tant mors i virent 
hiaumes escus obiers vestirent 
sique lor lais es grans batailles 
lor degoutoit parmi les malles 
encore i pert savoir ne fal 
es cans c on dist molleron val 
en la contree d aminois 
as paiens fisent moult d anois 
par eles fu vencus li cans 
et loeys cil rois sacans 
fu desrompus par ludemart 
et par son signour ysenbart 
a l estordre k il fist a aus 
quant il jousta comme vasaus 
moult le fist bien a la batalle 
et tant i fu bleciés sans falle 
que yy jors ne vesqui puis 
ce dist l estore u je le truis 
al tans de cest roi loeys 
de tant sui jou seurs et fis 
aquist li quens ernous arras 
et li hungre a tout lor harnas 
et a lor gent et forte et rike 
prisent la tiere d osterike 
alemagne et tout le pais 
a wormaize ce dist l escris 
paserent le rin et gasterent 
toute france u il s en alerent 
jusqu a la mer mais en l autre an 
furent ocis a grant ahan 
d une gent qui vint de saisogne 
qui moult bien fisent la besogne 
non pourvec s en remest itant 
qu a force alerent tot gastant 
mais conras li dus d alemagne 
les consivi par loheragne 
a gens k il ot poisans et fieres 
jusques al bos de karbonieres 
si vint a lobes encontre aus 
comme hardis et bon vasaus 
li hungre plus avant n alerent 
vers lor pais s en retornerent 
dont a cel tans prist parlement 
li quens ernous celeement 
al duc willaume des normans 
ki n en fu mie bien sacans 
devant le roi de france vint 
oiés coument il l en avint 
ce fu tout droit a pinkegni 
en zz islet de sainne enki 
d autre part furent li normant 
qui forment furent esmaiant 
quar li quens de flandres ernous 
ki fel estoit et engignous 
ot sa gent armee en l isliel 
couviertement et faisoit biel 
et si com la pais faite estoit 
et li dus repasser devoit 
li quens jernous le rapiela 
et li dus vint ariere la 
baucelicours saca l espee 
qu en sa cape ot envolepee 
le duc en la tieste feri 
et apries tot li autre ausi 
si l ocisent devant le roi 
par leur outrage et par desroi 
et li normant ki ne pooient 
leur signour aidier k il veoient 
furent dolant et plain d irour 
si s en alerent de paour 
ce fu fait se dire le vuel 
tout pour le castiel moustruel 
que li quens jernous ot tolu 
a herluin ki quens en fu 
et li dus ki li ot raquis 
en fu cel jour ensi trais 
mais li rois en fu moult blasmés 
li quens ernous descommandés 
et baucelicours s enfuirent 
tout droit en flandres s en revinrent 
mais baucelicours pour tuer 
n i osa mie demorer 
ains wida flandres a navie 
et puis tous seus asist pavie 
li dus guillaume longe espee 
qui moult avoit sa gent amee 
fu a ruem en biere portés 
les son pere fu entierés 
mais quant li dus fu despouellés 
uns cevaliers ki fu ses nies 
en son braioel une clauwete 
trouva d argent moult petitete 
son cambrelenc a demandé 
pour quoi li dus ot cou porté 
et cil dist k il voloit entendre 
a gumeges soi monnie rendre 
et cele claciele guardoit 
en zz escrignet k il avoit 
quanqu estovoit a monniage 
cil i alerent coume sage 
si trouverent entirement 
del monniage viestement 
quar li dus ala une fois 
kacier a son vivant el bois 
si trouva yy monnies sartans 
et leur demanda comme frans 
de quel ordene et de quel afaire 
il ierent et k il voroient faire 
cil l en disent la verite 
et offrirent leur carite 
mais li dus n en vot mie prendre 
quar il avoit a el entendre 
et si com il ala bierser 
si fu abatus d un sanglier 
et fu bleciés moult durement 
si crei tout ciertainement 
que de peciet l ot si hurté 
qu il refusa leur carite 
a aus revint et si en prist 
et grans biens a lor glise fist 
et l abe martin envoia 
soi tresime de moines la 
que gerlos sa suer en cel an 
li tramist de aa cyprian 
et tres dont i ot son cuer mis 
et moult lor estoit bons amis 
s i fust rendus bien le vous di 
mais li abes li desfendi 
pour cou qu il ert princes de tiere 
si gardast son pais de gierre 
ocis fu si com vous savés 
cil dus ki bien se fu provés 
ensi demora cil mesfais 
et ricars ses fius fu dus fais 
si garda l enfant et son droit 
quens biernars qui danois estoit 
puis vint a ruem rois leoeys 
et fist sanblant k il fu maris 
del duc guillaume qui fu mors 
mais c estoit decevance fors 
li rois a l enfant demandé 
ses mestres li a aporté 
et il le baissa et goy 
et fist grant sanblant d estre ami 
l endemain vot l enfant bagnier 
la nourice pour aaisier 
si le manda par zz siergant 
et cil est alés pour l enfant 
mais li rois ne l laisa porter 
ainc dist k il le voloit garder 
lors se douterent li normant 
que ne vosist grever l enfant 
la gent menue s arma tote 
si vinrent courant a grant route 
as yy contes de la vile 
et leur disent ' signor par gille 
comme mauvais et traitour 
nos volés tolir no signour 
et le pere avons nous perdu 
par vostre sens qui mauvais fu 
qui le soufristes aler la 
u li quens ernous le tua 
et or avés cargiés l enfant 
tel ki l en fist aler fuiant 
ja li quens se li rois vosist 
le duc ensi ocis n euist 
qu il ne l euist u pris u mort 
bien set li cas u il s amort 
mais ja li rois ki l enfant a 
ensi ne nos escapera " 
lors vinrent a l ostel le roi 
si l asaillirent a desroi 
et li rois demanda que c ert 
si fais asaus dont li apert 
et on li dist que li normant 
l asaloient tout pour l enfant 
lor signor k il tenoit ensi 
et li rois ki s en esbahi 
par le consel conte biernart 
et des autres une grant part 
prist ricart l enfant a son col 
entre ses bras et de plain vol 
vint enmi cele gent armee 
ki si par estoit desraee 
et lor a dit par grant doucour 
' n aiiés doutance biel signor 
que jou face nul mal l enfant 
ne or ne ja a mon vivant 
car malement me proveroie 
se jou l enfant nul mal faisoie 
par son pere fui courounés 
et d engletiere remandés 
et si me fist avoir compagne 
a henri le roi d alemagne 
et pour m ounour garder et faire 
fu il ocis a grant contraire 
et ge l vengerai se jou puis 
se le conte ernol james truis 
a leun vois si manderai 
ma gent et le duc vengerai " 
lors se traist a evreus li rois 
et sa gent et tous ses carois 
s i fist jurer la feaute 
tous les barons de la conte 
al repairier a ruem s en vint 
et normant prince plus de yy 
le merciierent durement 
de cou k il ot fait sairement 
faire a l enfant et feaute 
tous les princes de la cite 
et dont leur dist rois loeys 
' se cis enfes estoit nouris 
en ma maison miols en vaudroit 
et mious ensigniés en seroit " 
li normant et tout li baron 
n i entendirent se bien non 
mais deceus les a li rois 
par ses dis et par son gabois 
et puis a tant fait par son art 
as normans al conte biernart 
que ricardes li fu cargiés 
pour cou que mious fust ensigniés 
et li quens ernous entretant 
fist al roi pais a son commant 
de la mort le duc qu il ocist 
et de l autre part tant refist 
que par le consel la roine 
gerberge qui l ot en haine 
maneca li rois a l enfant 
les gierais quire maintenant 
lors vint nouviele en normandie 
que li rois i queroit boisdie 
si li feroit les gambes quire 
pour sa tiere avoir et destruire 
dont fisent li normant proiere 
que dieux rendist l enfant ariere 
oiés comment il fu garis 
osmons qui garde en estoit pris 
fist l enfancon malade faindre 
ne autrement ne l vot destraindre 
de parole ne de provierbe 
puis manda zz fasselon d ierbe 
si lia l enfancon dedens 
jou ne sai souvin u endens 
si com li rois sist al mangier 
sour son col l ala encargier 
ausi comme l ierbe portast 
et a son ronci le dounast 
puis est montés atout l enfant 
al conte biernart vint fuiant 
a senlis si li a conté 
comment l enfant ot aporté 
ensi revint l enfes sans giere 
mais li rois ot moult de sa tiere 
et li quens biernars vint maris 
a huon le grant a paris 
si li requist en grant bonte 
k il aidast qu en son hirete 
refust li enfes ses couzins 
qui dus estoit et orfenins 
tant li promist tant li douna 
que hues l en asseura 
en cel afaire en cel triboul 
manda li rois le conte ernoul 
de flandres k il venist a lui 
et il i viunt sans nul refui 
si loa le roi k il mandast 
huon le grant qu il li aidast 
hues li grans i ert venus 
moult liement fu receus 
si le requist li rois d aie 
et il li donroit normendie 
par dela sainne quitement 
jusqu a la mer entirement 
par cel don qu on li a douné 
a hue li grans oublié 
le sairement que fait avoit 
que l enfant ricart aideroit 
or ot le roi asseuré 
et sairement l en a juré 
quant biernars le danois le sot 
a huon vint com ains il pot 
et dist ' quens nobles quens adroit 
qui me juras aidier de droit 
a wes l enfant deshireté 
tantk il reuist son hirete 
di moi ki te kerra jamais 
c est hontes que tu ies si fais 
que nus ne te pora mais croire 
ta parole n est mie voire " 
hue li grans se tint moult quoit 
si pensa bien que voir disoit 
si li a dist par humelite 
' biernart vous dites verite 
moult m en repenc et si vodroie 
trop volentiers se jou pooie 
qu al roi n euisse rien promis 
quar vous iestes moult mes amis 
or en alés jou penserai 
que l enfant pas ne greverai " 
biernars s en est partis atant 
a ruem s en est venus batant 
li quens de senlis li manda 
que se li rois s enbatoit la 
qu en la vile le hierbegassent 
a grant joie et se li blasmasent 
de cou qu il avoit normendie 
a huon le grant mipartie 
li rois ot mandees ses os 
a ruem s en est venus moult tos 
entre lui et huon le grant 
ki la tiere aloit goulousant 
et logier s ala outre sainne 
avoec sa gent k il i amainne 
cil de ruem et li quens biernars 
qui moult sorent d engiens et d ars 
a pourciession sans desroi 
reciurent liement le roi 
et disent que moult liet estoient 
de cou que a signour l auroient 
n autre ne voloient jamais 
quar il les tenroit bien a pais 
' sire " font il ' mal vos conselle 
qui vos loe si grant mervelle 
que la moitie de normendie 
huon le grant avés partie " 
li quens biernars al roi tant fist 
tant li blanga tant li promist 
que huon le grant remanda 
a baioes u il logha 
qu il et sa gent que que nus die 
alassent fors de normendie 
car nule cose n i avoit 
ne nul couvent ne li tenroit 
car normendie entirement 
devoit iestre d un tenement 
ne ja partie ne seroit 
mais par lui toute le tenroit 
hues li grans lues s en ala 
mais durement s en coureca 
et lors fist li rois loeys 
raoul le tourte de paris 
de normendie seneskal 
et commendeur et prince et bal 
si fist raous la tourte abatre 
jou ne sai yy moustiers u yy 
et de la piere qu il i prist 
les murs de ruem ferma et fist 
a leun fu venus li rois 
normant et biernars li danois 
manderent pour venir en marce 
aigrout le roi de danemarce 
si ariva en coustentin 
tout droit es salines corbin 
la u duve chiet en la mer 
et li normant sans demorer 
manderent li roi loeys 
que tost soucourust lor pais 
viers aigrolt qui sor aus estrive 
et li rois vint al gue de dive 
a toute s ost a parlement 
contre danois ki fierement 
li reprouverent cele mort 
qu ot li dus willaumes a tort 
par qui il ot esté mandés 
en engletiere et couronnés 
lors i ot si tres grant tencon 
que li normant a eslicon 
le conte herluin tuerent 
et yy contes ki la erent 
avoec le roi et tout li autre 
s enfuirent lance sour fautre 
