en songes doit fables avoir 
se songes puet devenir voir 
dont sai ge bien que il m avint 
qu en sonjant un songe me vint 
talent que pelerins seroie 
je m atornai et pris ma voie 
tout droit vers la cite d enfer 
errai tant quaresme et yver 
qu a droite eure i fui venus 
mes de ceus que g i ai conus 
ne vous ferai ci nul aconte 
devantque j aie rendu conte 
de ce qu il m avint en la voie 
plesant chemin et bele voie 
truevent cil qui enfer vont querre 
quant je me parti de ma terre 
por ce que li contes n anuit 
je m en ving la premiere nuit 
a convoitise la cite 
en terre de desleaute 
est la cite que je vos di 
je i ving par un mercredi 
si je herbergai chies envie 
plesant ostel et bele vie 
eumes et sachiez sans guile 
que c est la dame de la vile 
envie bien me herberja 
en l ostel avoec nous manja 
tricherie la suer rapine 
et avarisce sa cousine 
vint avoec li si com moi samble 
por moi veoir toutes ensamble 
et vindrent et grant joie firent 
de ce qu en lor pais me virent 
et tantost sanz contremander 
vint avarisce demander 
que je noveles li deisse 
des avers et li apreisse 
lor fez et lor contenemenz 
si com chascuns de ses parenz 
se demaine m a demandé 
et je li ai tantost conté 
zz conte qu ele tint a buen 
quar je li contai que li suen 
avoient du pais chacié 
larguece et tant s est porchacié 
sa gent que larguece n avoit 
tor ne recet ne ne savoit 
quele part ele puet durer 
ne le pot mes plus endurer 
larguece ainz est si mal en point 
que chies les riches n en a point 
ce li contai grant joie en ot 
et tricherie a zz seul mot 
me redemanda erraument 
que je li deisse comment 
li tricheor se maintenoient 
icil qui a li se tenoient 
se le voir li savoie espondre 
et je qui tost li voil respondre 
li dis de son voloir zz pou 
que tricherie est en poitou 
justice dame et viscontesse 
et a por prendre sa promesse 
en poitou si com nous dison 
formé chastel de trahison 
trop haut le plus divers du monde 
dont poitou siet a la roonde 
toz enclos et cains par grant force 
tricherie qui s en efforce 
l a si garni de faussete 
qu en aus n a foi ne leaute 
ce respondi je a tricherie 
mes qui que tiegne a vilonie 
je dis tout voir n en doutez rien 
car des poitevins sai je bien 
ceus qui connoissent lor couvine 
que de lor roiaume est roine 
tricherie si com moi samble 
qu entre els et li trestout ensamble 
sont de conseil a parlement 
adonc s en rist molt durement 
tricherie et grant joie en fist 
et puis tout en riant me dist 
" j ai toz les poitevins norriz 
se il s acordent a mes diz 
biaus amis n est mie merveille " 
atant departi nostre veille 
chascuns a son ostel ala 
et je qui toz seus remez la 
avoec m ostesse jusqu au jor 
et l endemain sanz nul sejor 
levai matin et pris congie 
et me mis au chemin com gie 
estoie fez le jor devant 
hors de la cite la avant 
tornai a senestre partie 
tant que je ving a foi mentie 
la corte la mal compassee 
qui en poi d eure est trespassee 
n i a qu un petitet de voie 
de ce que dire vous devoie 
el premier chief non pas encoste 
trouvai tolir zz divers oste 
de mentir ot le maistire 
de foi mentie est mestre et sire 
cortois estoit et debonere 
durement me plot son afere 
o lui me retint au disner 
apres sanz longues demorer 
vint mes ostes a moi enquerre 
comment tolirs en ceste terre 
uns siens filleus se maintenoit 
et comment il se contenoit 
contre doner itant m enquist 
et de ce que il me requist 
respondi voir quar je li dis 
que doners ert las et mendis 
povres et nus et en destrece 
qui soloit avoir l ainsneece 
or est mains nez or est du mains 
doners n ose montrer ses mains 
doners languist ce est la somme 
james doners chies nul haut homme 
ne fera yy biaus cops ensamble 
a hautes cors de doner samble 
que il n ait mie le cuer sain 
qu en son sain tient ades sa main 
lais chetis hais et blasmez 
tolirs est biaus et renommez 
n est pas chetis ne recreus 
ains est et granz et parcreus 
de cuer de cors de bras de mains 
est granz assez doners est nains 
quant nos ostes ceste novele 
oi moult par le tint a bele 
et moult li plot dont m en parti 
d aler mon chemin m aati 
ou je vous dis qu aler devoie 
por eschacier la male voie 
m en issi par une posterne 
droitement a vile taverne 
m encommencai a empasser 
mes aincois me covint passer 
zz fleuve ou mains vilains se nie 
que lon apele gloutonie 
iluec ving outre m en passai 
mes tant est viex de voir le sai 
qu ainc mes sis uis passé n avoie 
si qu en vile taverne entroie 
trouvai de moult plesant maniere 
roberie la taverniere 
qui me herbreja volentiers 
la nuit fu mis osteus entiers 
de jouer vi moult bel atret 
hasart et mescont et mestret 
furent la nuit a mon ostel 
qu en diroie je l oi itel 
qu on ne le pot plus plesant faire 
moult s enquistrent de mon afaire 
li compaignon qui leenz erent 
tuit ensamble me demanderent 
mestrais mescontes et hasars 
que lor deisse isnellepas 
noveles qu a chartres fesoient 
dui lor ami qu il moult amoient 
charles et mainsens de la loge 
ou papelardie se loge 
de ces yy m enquistrent les fez 
et je respondi sanz meffez 
" il vous aiment moult durement 
si vous dirai rezon comment 
sovent lor fetes gaaignier 
si vous vuelent acompaignier 
a eus tout par droit heritage " 
et il me tindrent moult a sage 
por ce que le voir lor en dis 
qu en cest mont n a pas de gent yy 
qui d els la verite retret 
miex aiment mesconte et mestret 
que fet cil charles et mainsens 
il les atraient en toz sens 
et li tavernier de paris 
cil ne les servent mie envis 
ainz vous di foi que doi aa piere 
que il aiment de grant maniere 
mestrait et mesconte et hasart 
qu a lor gaaing ont sovent part 
gautiers moriaus n en dout de riens 
jehan li bocus artisiens 
hermers guiars li fardoilliez 
qui mainz bricons ont despoilliez 
n auroie oncques tout a conte 
ce conte a mestret et mesconte 
je dis lors vi venir hasart 
qui me demanda d autre part 
noveles de michiel de treilles 
apres me raconta merveilles 
de dan sauvage et de sa gent 
comme il fesoient sanz argent 
estre souvent girart de troies 
et je lor di que toutes voies 
estoit girars en lor merci 
il ne se muet oncques deci 
mes ades avoec aus sejorne 
sovent le voi penssui et morne 
chascuns i prent chascuns le plume 
c est lor beance et lor coustume 
ce lor dis je tant seulement 
et hasars qui bien sot comment 
si desciple le sevent fere 
fu liez et esbaudi l afere 
et tuit et tuit firent grant joie 
ne cuit que james si grant voie 
quar oncques mes tele n avint 
avec cele grant joie vint 
yvresse la mere versez 
et ses filz o li est alez 
versez est granz et parcreuz 
et moult est assez et creus 
en son pais et en sa terre 
et dist qu il est nez d engleterre 
cousin se fet gautier l enfant 
en nule terre n a enfant 
je croi qui si bien le resamble 
il pueent bien aler ensamble 
andui sont si grant et si fort 
que nus n auroit vers aus esfort 
ne nus vers aus ne s apareille 
versez est si fors a merveille 
et si membruz et si divers 
qu il gete les plus granz envers 
par moi le sai oiez comment 
il avint trestout erraument 
que versez vint leenz a cort 
tout pie estant me tint si cort 
qu il me covint a lui jouer 
onques ne m en poi eschiver 
car deffendre ne m en seusse 
mes tout aussi comme je fusse 
a guinelant et a vuitier 
m estut escremir et luitier 
a lui par le conseil mon oste 
yvrece qui son mantel oste 
par grant joie et par grant solas 
nous aporta yy talevas 
comme a tel guerre convenoit 
et chascuns en sa main tenoit 
par grant ire et par grant effort 
baston de cler au coirre fort 
si vous di que chascuns avoit 
d armes quanque il li covenoit 
je li voi et il me revient 
et je li sail et il me tient 
et je sus hauce et il retrait 
je li retrai d un autre trait 
et il errant a trait me vient 
et si tres durement me tient 
que je ne li puis eschaper 
si durement me seut taper 
et si fort ne l m escreez mie 
qu aus colees de l escremie 
me fist si chanceler a destre 
qu a poine chei a senestre 
et luesque remest cele chaude 
por tenir la bataille chaude 
versez relieve si m assaut 
je li ressail il me ressaut 
et je tresgete et il sormonte 
si me fiert que el chief me monte 
ou l estormie m est montee 
ce fu li cops de sormontee 
quar il me monte en la teste 
et cil qui trestoz les enteste 
me prent aus braz et si me torne 
et en cel tor si mal m atorne 
que il m abat encontre terre 
a zz des jambes d angleterre 
si que ne l porent esgarder 
cil qui le champ durent garder 
a toz fui moustrez erraument 
et iluec sus le pavement 
fusse remez a grant meschief 
mes yvrece me tint le chief 
par compagnie en son devant 
a chief de pose vint avant 
versez et dist isnellepas 
" compainz ne vous merveillez pas 
maint se sont a moi combatu 
qui au luitier sont abatu 
et au combatre en la taverne 
neis guilliaume de salerne 
qu on tient a preu et a hardi 
je ai batu bien le vous di 
jambes levees a zz tor " 
de plusors autres ci entor 
se vanta qu abatuz avoit 
de teus que se on le savoit 
dont moult se riroient la gent 
mes ne seroit ne bel ne gent 
que toz recordaisse ses diz 
je remez qui fui estordiz 
il s en ala mes ainc yvrece 
por angoisse ne por destrece 
ne me volt cele nuit lessier 
ne je ne li voil relessier 
d obeir a sa volente 
quant j oi leenz grant piece esté 
com cil qui bleciez se sentoie 
yvrece en qui conseil j estoie 
me prist et si me convoia 
hors du chastel bien m avoia 
et toute i mist s entencion 
par devant fornication 
me mena droit en un chastel 
qu on appele chastiau bordel 
ou maint autre sont herbergié 
o honte la fille a pechie 
me vint veoir a grant deduit 
larrecins li filz mienuit 
qui reperoit en la meson 
cele nuit me mist a reson 
larrecins et m enquist comment 
li desciple de son couvent 
se fesoient en cest pais 
tantost li respondi et dis 
sans atargier et sans faintise 
que li rois en fet tel justise 
et qu il les maine si a point 
que larron sont en mauves point 
ce li dis et bien le savoie 
et lors li demandai la voie 
a enfer la grant forteresse 
entre larrecin et yvrece 
moult volentiers m ont convoié 
a lor pooir m ont avoié 
et dient " plus n i atendras 
par devant cruaute tendras 
droit a copegorge ta voie 
et d ilueques si te ravoie 
avant et saches sanz abet 
s a murtreville le gibet 
pues venir bien auras erré 
james le grant chemin ferré 
jusq en enfer ne lesseras 
mes si droit avant t en iras 
que mes venras en enfer droit " 
moult me conseillierent a droit 
yvrece et larrecins ensemble 
atant li parlemens dessamble 
je m en alai ma voie pris 
au chemin qu il m orent apris 
me ting et alai toutes voies 
les liues les viles les voies 
ne vous auroie hui acontees 
mes tant trespassai de contrees 
que je ving a desesperance 
ou la greignor joie de france 
oi ne cuit mes si grant joie 
car desesperance est montjoie 
d enfer por ce est a droit dite 
quar d iluec jusqu a mort soubite 
n a qu une liue de travers 
jouste mort soubite est enfers 
n i ot qu un souffle a trespasser 
de cele montjoie passer 
pensai et tant qu en enfer ving 
de tant a bien venu me ting 
que quant j y ving que il metoient 
les tables moult s entremetoient 
del mengier leenz atorner 
onques portiers por retorner 
ne me prist et itant vous di 
qu une coustume en enfer vi 
que je ne ting mie a poverte 
qu il menjuent a porte ouverte 
quiconque veut en enfer vait 
nus en nul tens leenz ne trait 
que ja porte li soit fermee 
iceste coustume est faussee 
en france chascuns clot sa porte 
nus n entre leenz s il n aporte 
ce veons nous tout en apert 
mes en enfer a huis ouvert 
menjuent cil qui leenz sont 
de la coustume que il ont 
me loe en enfer ving tout droit 
onques mes si grant joie a droit 
ne fut faite comme il me firent 
car de si loing que il me virent 
chascuns por moi veoir acort 
cil jor tint li rois d enfer cort 
plus grant que je ne vous sai dire 
cel jor furent a grant concire 
tuit cil qui del roi d enfer tindrent 
li mestre principal i vindrent 
cil qui sont de plus grant renon 
quant il passerent a vernon 
bien parut a lor chevauchie 
quar dusqu au chief de la chaucie 
peri toute l eglise aval 
mes s il estoient a cheval 
ce ne fet pas a demander 
li rois qui les ot fet mander 
les fist entor lui asseir 
por ce qu il les voloit veir 
je m en montai isnelement 
sus el palais fet a ciment 
adonc fui je bien saluez 
de clers d evesques et d abez 
pylates dist et belzebuz 
" raoul bien soies tu venuz 
d ou viens tu je vieng de sassoigne 
et de champaigne et de bourgoigne 
de lombardie et d engleterre 
bien ai cerchié toute terre 
tu es bien a eure venuz 
mes ja n i fusses atenduz 
s uns petit fusses atargiés 
quar aprestez est li mengiers " 
ainsi dist a moi belsebuz 
mes ains mengiers ne fu veuz 
si riches qui leenz estoit 
appareilliés qu on ne pooit 
tels viandes trover el monde 
tant comme il dure a la roonde 
je en fui moult joianz et lies 
et tout errant li panetiers 
sans demorance et sans attente 
ne cuidiez pas que je vous mente 
napes qui sont faites de piaus 
de ces useriers desloiaus 
a estendues sur les dois 
atant s assist li mestres rois 
et li autre communaument 
com se il fussent d un couvent 
mon siege fu ainc n i ot autre 
dui popelican l un sur l autre 
ma table fu d un toisserant 
et li seneschaus tout avant 
me mist une nape en la main 
del cuir d une vieille putain 
et je l estendi devant moi 
a une toise sis del roi 
a zz petit pres non encoste 
cele nuit oi je moult bon oste 
et en moult grant chierte me tint 
au premier mes ainsi avint 
nous aporta lon devant nous 
un mes qui fu grand et estous 
champions vaincus a l aillie 
chascuns grant piece mal taillie 
en ot bien en furent peu 
apres champions ont eu 
useriers cras a desmesure 
qui bien avoient lor droiture 
cuit estoient et s erent tel 
qu il estoient d autrui chatel 
lardé si cras dessus la coste 
devant et derriere et encoste 
ot chascuns bien deus doits de lart 
ja n ert si cras qu on ne le lart 
en enfer tout communaument 
mes cil d enfer enz el couvent 
itant vous di bien sanz faintie 
qu il ne tienent mie a daintie 
tel mes selonc ce que je vi 
quar il sont d useriers servi 
toz tens et este et yver 
c est li generaus mes d enfer 
uns autres mes fut aportez 
de larrons murtriers a plentez 
qui furent destrempré as aus 
si estoit chascuns toz vermaus 
de sanc de marcheans mordris 
dont il avoient l avoir pris 
apres orent un autre mes 
qu il tindrent a bon et a fres 
vieilles putains aplaqueresses 
qui ont teus crevasses qu asnesses 
mengies a verde saveur 
moult s en loerent li pluseur 
si que lor dois en delechoient 
por les putains qui lor puoient 
dont il amoient moult le flair 
encor en sens je puir l air 
devant le roi apres cil mes 
aporta lon un entremes 
qui durement fu deparlez 
qu on apele bougres ullez 
a la grant sausse parisee 
qui de lor fez fu devisee 
comment on lor fist ce me samble 
par jugement a toz ensamble 
sausse de feu finalement 
destempree de dampnement 
en tel sausse que j ai nommee 
toz chaus a toute la fumee 
furent a la table d enfer 
aportez en broche de fer 
devant le roi a qui moult plot 
qui entor lui ot grant complot 
des siens et fut liez durement 
et presenta moult largement 
les mez et tant en donna il 
et ca et la que cil et cil 
s en loerent sanz nule fable 
tant qu il disoient sur la table 
qu onques teus mes ne fu veus 
autre bougres ont il eus 
mes si plesanz veus n avoient 
que por l ulleis qu il savoient 
disoient que c erent espisses 
si en faisoient granz delices 
par tout que ce sembloit poison 
tuit en avoient a foison 
mes il estoient en doutance 
que il n eussent mes pitance 
desi la que gormons d argent 
venist o toute sa grant gent 
en enfer ou lon le semont 
et apres me dist de gormont 
uns d aus qui tere ne se pot 
qu on en feroit zz hochepot 
apres les bougres qui fleroient 
larsis et puis si farsiroient 
faus pledeors a grant revel 
moult en menoient grant gaudel 
entr els por le faus jugement 
qu il font entr aus communement 
por li loier qu il en attendent 
et por les deniers qu il en prendent 
dont il achetent les viandes 
de quoi il font lor pances grandes 
sont en enfer mengié a joie 
greignor que dire ne porroie 
d aus font li queu zz entremes 
tel que parler n oistes mes 
de nule tel viande a cort 
quar c est uns mes qui pas ne cort 
aus cors ne pas n en sont aprises 
quar li queu ont les langues prises 
des pledeors et tretes fors 
des gueules et si les ont lors 
frites el tort qu il font del droit 
la ont les langues del tort droit 
et de lor faussetez merites 
quar aincoisqu eles soient frites 
ne trainees parmi le feu 
zz maistire en font li keu 
quar de ce que furent loés 
des granz loiers sont or loés 
en burre au metre en la friture 
en cel feu et en cele ardure 
ou li keu si les demenoient 
tout le malice avoec hocoient 
qu on puet en pledeor puisier 
por la savor bien aguisier 
tant que ce n ert pas geus de veille 
de tels langues n est pas merveille 
se cil d enfer ont les fricons 
de plain panier de maudicons 
droit sor ces langues embroies 
entre deux menconges hocies 
devant le roi el dois amont 
les portent c est li mes el mont 
qu onques li rois plus desirroit 
que ces langues quand il les voit 
moult les loa tuit les looient 
qui veist com langues aloient 
et ca et la communement 
mander peust tout vraiement 
aus parjurez aus menteors 
que langues de faus pledeors 
ne sont pas en enfer blasmees 
mes chier tenues et amees 
apres cel mes revint moult biaus 
de vieilles putains desloiaus 
firent pastez a nos confreres 
moult en delechoient lor levres 
tuit cil qui en enfer estoient 
por ce que les putains puoient 
en leu de fromages rostis 
nous donnerent enfanz murtris 
qui furent gros comme sain 
mes nus fromages de gaain 
a cel mangier ne se puet prendre 
qu on en trueve petit a vendre 
apres cel mes nous vint en haste 
bediaus brulez bien cuiz en paste 
papelars a l ypocrisie 
noirs moines a la tanoisie 
vielles prestresses au cive 
noires nonnains au cretonné 
sodomites bien cuiz en honte 
tant mes que je ne sai le conte 
ont cil d enfer leenz eu 
de char furent trop bien peu 
et burent si comme devin 
vilonies en leu de vin 
bien sai mes ne m en puet decoivre 
trop a mangier et poi a boivre 
ont en enfer bele est lor vie 
et luesque la cort fu partie 
li rois d enfer tout maintenant 
parla a moi en demandant 
comment j ere venuz a cort 
des noveles me tint moult cort 
que li deisse et je sanz doute 
li contai la verite toute 
comme a sa cort venuz estoie 
bien sot que de rien n i mentoie 
li rois qui por lui deporter 
me fist un sien livre aporter 
qu en enfer ot leenz escrit 
uns mestres qui mist en escrit 
les droiz le roi et les forfez 
les fols vices et les fols fez 
qu on fet et tout le mal afere 
dont li rois doit justice fere 
en ce livre me rouva dire 
tantost i commencai a lire 
qu en diroie en cel livre lui 
et tant que en lisant connui 
en cel livre qui estoit tels 
les vies des fols menestrels 
en un quaier toute escrites 
et li rois dist " ice me distes 
quar ci me plest moult a oir 
si puissent il d enfer joir 
que c est le plus plesant endroit " 
et g i commencai tout a droit 
et tout au miex que je soi lire 
des fols menestrels pris a dire 
les faiz trestout a point en rime 
si bel si bien si leonime 
que je le soi a raconter 
et n i remest riens a conter 
pechiez ne honte ne reprouche 
que nul hom puist dire de bouche 
que tout ne fust en cel escrit 
commentque chascuns s en aquit 
et de chacun la plus vil teche 
le plus vil pechie dont il peche 
i est escrit je l sai de voir 
oublié ne voudroie avoir 
ce que je vi enz a nul fuer 
je reting du livre par cuer 
les noms et les faiz et les diz 
dont je cuit encore biaus diz 
dire sanz espargnier nului 
qu en diroie en cel livre lui 
si longuement com le roi plot 
et quant assez escouté m ot 
tant com lui plot ne mie mains 
doner me fist dedenz mes mains 
yy sols de deablies 
dont j achetai byffes jolies 
apres ce que je vous ai dit 
ne demora qu un seul petit 
que cil d enfer trestuit s armerent 
et puis sur lor chevaus monterent 
si s en alerent proie querre 
par le pais et par la terre 
mes je vous dis sans mespresure 
qu onques ne vi si grant murmure 
comme il firent a lor monter 
trop seroit grief a raconter 
mais je ne sai qu en mentiroie 
au partir me firent tel joie 
que ce fut une grant merveille 
congie prent raouls si s esveille 
et cist contes faut si a point 
qu apres ce n en diroie point 
por aventure qui aviegne 
devantque de songier reviegne 
raouls de houdaing sans menconge 
qui cest fablel fist de son songe 
ci fine li songes d enfer 
diex m en gart este et yver 
apres orrez de paradis 
diex nous i maint et nos amis 
