xxx 
' quant de sei ne porra ren dire 
la nos estot poindre et brocher 
e nos proesces refrescher 
' meus voil " fait il ' perdre la vie 
que n i face chavalaree 
e vos dirai cum lo ferum 
les ventailles deslacerum 
parestrun les testes chanues 
e les grans barbes encreues 
e semblara ben grant domage 
quant nos poindrun par lo rivage 
quar unques mais si com me semble 
taus gens ne fut justee ensemble 
garder que devers les chanut 
sien li estorz ben maintenut 
e que n i ait fait coardie 
devers la nostre gent florie 
la o verrun grainor destreit 
poinun ensemble ben estreit 
ne redotun ja les garcos 
ne remange uns entres arcos 
que il sachen certenement 
que li reis fait l envaiment 
nostre jelde venge deraire 
lo petit pas par la riveire 
que si el nos torne a destrece 
iloc seit nostre fortalece " 
a tot plot co que dist li rex 
dist li uns a l autre en grezeis 
mar unt esté en tante poine 
si li faillent d iste besoine 
li veil sunt pro en lor jovent 
a tal jo joerent sovent 
les ventailles unt deslacees 
les astes contremunt drecees 
remembre lor del vasalatge 
que il orent el bon aage 
es estreis forment s afichent 
eus chevaus esperons fichent 
devant le peit traent les targes 
que il orent e forz e larges 
mes les plusors sunt si fumees 
por la besoin sunt encheries 
ol chef davant cent grailles sonent 
al plus coart hardiment donent 
fremist li cels fremist la terre 
ben resemble des ore guerre 
attex ot les chevaus henir 
garda tres se vit l os venir 
' vaét " fait il ' cum grant compaine 
nos vent d oelles par la plaine " 
ottex respont qui fut dejuste 
' gros mot dire gaires ne coste 
mas par la fei que ge dei vos 
si sunt aelles e vos los 
vos estal 
por un chaval 
co ert molt lait et grant mervelle 
que la lous fue por ouille " 
atant este vos los esfans 
li ot pasé cent ans 
mais par nul rei 
tal gent menee a tornei 
isi serré cum il i vindrent 
unques renne ne tindrent 
no l laissent por paor de morir 
que ne augent debot ferir 
e des lances e des espees 
donent li vel molt grans colees 
cil dedens poent sofrir 
si lor estot guerpir 
les dos tornent et cil les serent 
entresque portes n es laiserent 
d ansfiaras dire vos dei 
cum en ceit tornei 
en un amfiaras 
qui fut fait sen tomas 
vulcans lo fit por grant porpens 
mist lung tens 
par grant par conseil 
i mist la lune e lo soleil 
e tresgetta lo firmament 
par xxx 
xxx 
en la maor les signes mist 
els altres set qui sunt menors 
les planetes et les cors 
la asist enmei lo monde 
est la terre e mer parfonde 
peint omes e bestes 
en mer peissos vens e tempestes 
qui la fisica volt entendre 
es peintures pot mot aprendre 
li sunt en l autre pan 
tuit plen d orgoil e de buban 
les deus volent del cel geteir 
e par force es cels monteir 
sus un fait escheles 
unc om qui vive ne vit tale 
quar sur un pui unt altre mis 
ja plus de sept en unt asis 
e puent sus por les deus prendre 
s il ne se poent d els defendre 
jupiter est de l autre part 
tint una foldre e un dart 
mars e paulas sunt en apres 
o il sostenent tot lo feis 
tuit li autre qui el cel regnent 
isnellement lor armes prennent 
cels d eus n i a qui prenge essoine 
xxx 
xxx 
' pecheirre de tot l ost 
tenet ja por coart 
je met tot en vostre esgart 
si vos loez ge m en irei 
si vos volez ge remandrei " 
co respont li dux de micenes 
' coment serai ci ennanes 
poisque nos vint tel aventure 
que terre nos fait a veue 
n i a si fol que ben ne voie 
que dex ne ama pas ceste voie 
pesque dex ne volt ceste faire 
cum la quidez vos a chef traire 
qui contr agulun eschaucire 
dos fez se point tot tens l oi dire 
tant cum nos somes si dilivre 
melz lo torner en grece e vivre 
la o visquerent tuit nostre aive 
que ci morir a ital glaive " 
tuit li pluisor al duc s apoent 
e del torner lo rei ennoent 
mes li rex est gres a mover 
ne ira sanz grant estover 
li cons d amiches ot grant cor 
e n a mené molt grant jafor 
molt presa plus chavalerie 
que riveire ne berserie 
e doner grant cop en estorn 
que xxx 
en guerre fut norri d xxx 
en tot l ost nen ot melor xxx 
ne qui tant sache mal xxx 
li rex de grece l ot molt xxx 
quar en destreit bien le xxx 
e fu molt pros a grant xxx 
e fut uns luns e ot la xxx 
brune e alise e mot fut xxx 
clers chevos e mellez de xxx 
cil respont al duc de xxx 
mes quant il vet que tuit xxx 
et al torneir areire tendent xxx 
contint sei el conmensament 
si parla molt tempreement 
' sire " fait il ' al mien espeir 
vos dites sen e dites ver 
pesque nos vint tel xxx 
del retorner est ben mesure 
mes si vos plaist n i dites joi 
laissez m i amender un poi 
si vos dirai que g en xxx 
si vos est vis que g i folei 
die qui melz en sara dire 
ja deves n en sordra ire 
d anphiaras qui si est mort 
nos est creu grans desconfort 
ne nos poet venir ce crei 
domage fors del rei 
a fet son conmandament 
n a mes recovrament 
e de nos fera 
qu ore que lui plaira 
vos en grece foir 
u porrun vers lui gandir 
nos volt fere merci 
garrun la plus que ici 
li rex dex voldra confundre 
se porra vers lui repondre 
creire le mien los 
torneron issi les dos 
de nos evesques esleson 
grant esgart e par reson 
senz evesque e sanz mestre 
devon nos longament estre 
nostre meisteire 
entendun forment a eesleire 
qui seit de bone doctrine 
ne por amor ne por aine 
richese ne a paratge 
entendun pas ne aatge 
bachaler pas ne deit lom 
refuser si il est prodom 
peisque l evesque ert levez 
e li mestre ert achevez 
aut avant e pret por sei 
e por le pople e por le rei 
comant e ester en here 
e par l ost almones fere 
quant li geunes serunt complit 
al jorn que sera establit 
il aut avant e nos apres 
de nos pechet sium confes 
al sosi qui est en la place 
e sacrifise grant i face 
si li sosit idunc reclot 
poet saver que dex nos ot " 
li saive home cil qui dex crement 
cest consel loent e bien l ement 
mes en sunt d evesque querre 
qui seit prodom et de lor terre 
uns poetes velz e antis 
qui ot en bois esté mendis 
e de servir relegios 
a esleite les mist de dos 
si s en monta sor un perron 
si lor a fait un bref sermon 
primes conmande aver silence 
e il l unt en grant reverence 
peisque il le virent en estant 
tuit s en petit e grant 
quar ben soren que en sa vie 
n ot malveste ne tricherie 
' diva " fet il ' ce est grant dreit " 
xxx 
