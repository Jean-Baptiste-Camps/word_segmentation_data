or faites pais signor que dieus vous beneie 
li glorieus del chiel li fieus sainte marie 
plairoit il vous oir yy vers de baronie 
certes chou est d un conte qui fu nés a saint gille 
signor il vesqui tant que la barbe ot florie 
ains ne fist en sa vie traison ne boisdie 
ains ama mout forment le fieus sainte marie 
et mout bien honora mostier et abeie 
et si fist bons pont faire et grant ostelerie 
juliens ot a non mout grant signorie 
zz jors estoit li quens en sa sale perine 
ou que il voit ses homes si lor commenche a dire 
' signor baron " dist il ' li cors dieu vous garisse 
il a mout bien yy ans mes armes portai primes 
ainc puis ne fis nul jor traison ne boisdie 
dont nus hon crestiens perdist onques la vie 
sor sarrasine gent euc je toutjors envie 
par de desous biaulande enmi la praierie 
en ochis je signor en zz jor plus de quinse 
jamais nen ert par moi je quic joste furnie 
ne nule enpointe faite ne lance sorbrandie 
or refaiche autretel mes gentieus fieus elye 
desormais me convient reposer et bien vivre 
bien boire e bien mangier reposer a delivre 
j ai encore ma mollier que je mout aim et prisse 
jou ai de lui un fil et une bele fille 
amenés les moi s es verai mes enpires " 
et il si firent lors en i corent quinse 
les huis ont desfremés et les cambres ovrirent 
elye i ont trové et sa seror olive 
droit de devant lor pere les menerent et guient 
juliens se seoit ens el palais de marbre 
tout entor lui sa gent et son barnage 
il les a apelés comme preudon et sage 
' signor " fait il ' li cors dieu bien vos fache 
bien a yy ans premier portai mes armes 
ne puis mais paine endurer de bataille 
de ma mollier que je mout pris en haste 
ai je zz fil damelde le me salve 
et une fille olive la bien faite 
or le me quiert garin de piereplate 
mais mout est jovenes por avoir mariage 
veés mon fil qui est en cele sale 
gent a le cors et lees les espaules 
mout me mervel con fais est ses corages 
s il vaura estre comme destriers en garde 
moine reclus a noel ou a pasques 
or deust estre a paris ou a chartes 
ou en espaigne ou au roi de navaire 
et servist tant loeys le fieus charle 
que de son fief eust heritage 
j en conquis tant quant fui de son eage 
dont j ai encore yy chastieus en garde 
et yy chites et fretes juqu a quatre 
mais par l apostle que on requiert en l arche 
aler s en peut et tenir son vojage " 
elyes l ot et tressailli le table 
aler s en vaut quant li vieus le regarde 
' tais toi lechieres li cors dieu mal te fache 
s or t en aloies ensi sans guienage 
tost diroit on a paris ou a chartres 
veés le fil julien a la barbe 
par maltalant l a cachiét de sa marche 
ains te donrai mon destrier et mes armes 
s aura l espee que je portai de trapes 
quant aimers i fist le vaselage 
qu il en ochist anseis de cartage 
caindrai le toi par le resne de paile 
enmi ces pres sor la riviere large 
une quintaine metrai sor yy estaces 
et s i aura yy escus de navaire 
et zz auberc dont tenant ert la maille 
et s i feras zz cop par vaselage 
se tu le perces et tu l auberc desmailles 
lonc le proeche le te ferai je auques 
et se je voi que tu ensi le faches 
que honte tort n a moi n a mon lignage 
n en porteras del mien qui zz seul denier vaille 
moi et ma fille demorons en mes marces 
quant je morai siens ert mes iretages 
pere " dist elye ' puisque vous le volés 
or me faites les armes et le destrier mostrer 
et faites le quintaine drechier enmi le pre 
que par cel saint apostle c on quiert en noiron pre 
quelque soit que je prenge soit proeche ou bonte 
jamais ne girai nuit dedens vostre irete " 
li baron en sospirent environ de tout les 
meisme la contesse en commence a plorer 
ele est venue au conte si commence a crier 
' merchi " dist ele ' sire por les sains que fist de 
nous n avons mais nul oir fors cesti qui est ber 
car le laissiés el resne garir et converser 
car s or nous sordoit guerre a nes un de no pers 
qui nous feroit les jostes et les estors campes 
tais fole " dist li quens ' trop peut on reposer 
proeche et ardement doit on bien achater 
par saint piere de rome ja sera adoubés 
s il avoit or les armes par la foi que doi de 
mar seroit en ma tere ne veus ne trovés 
salatre " dist li quens ' mes armes m aportés " 
et chil li respondi ' volentiers et de gres " 
et elye s en arme li cortois et li ber 
il a vestu l auberc si a l iaume fremé 
li vieus li caint l espee a son senestre les 
il a hauciét le paume se li done zz cop tel 
por zz poi ne l abat et ne l fist enverser 
et quant le voit li enfes le sens quida derver 
il dist entre ses dens coiement a chelé 
' dan vieus mout estes faus et gangars et enflés 
se l eust fait zz autre ja l eust comperé 
mais vous estes mes pere ne m en doi airer " 
on li trait en la place zz destrier sejorné 
et elies li monte qui gentieus est et ber 
il geta a son col zz fort escu bouclé 
et a pris en son poing zz fort espiel quarré 
et on fait la quintaine tost drechier ens el pre 
signor franc chevalier bien l avés oi dire 
quant bachelers s adoube jovene de barbe prime 
por la joie de li li autre s esbaudissent 
si firent il le jor quant montés fu elye 
tel yy en i ot qui tout le beneissent 
mais onques lor proiere point de bien ne li fissent 
car ainsque soit li vespres ne sonee complie 
sera pres de la mort et de perdre la vie 
yy chevalier s atornent maintenant en la vile 
por l amor de l enfant ont tout lor armes prisses 
entr aus juent et gabent et behordent et rient 
fierent en le quintaine mout grant cop a delivre 
juliens va avant si lor commenche a dire 
' signor estés en sus li cors dieu vous garisse 
si laissiés mon enfant trestorner a delivre 
anqui me mostera de ses chevaleries " 
il se traient ariere et li enfes s aire 
et fiert en le quintaine mout grant cop a delivre 
les escus a perciés et les aubers xxx 
les estaces abat et toutes les debrisse 
quant le voit juliens si commencha a rire 
il est passés avant se li commenche a dire 
' biaus fieus mout serés preus le cors de vous garisse 
des ore vous doins ma tere si l arés toute quite 
sire " che dist li enfes ' vous parlés de folie 
ge ne me remanroie por a perdre la vie " 
mout fu juliens lies por l amor de son fil 
quant il voit le quintaine enmi le pre gesir 
il en a apelé belement li a dit 
' biaus fieus mout serés preus dieus vous puist beneir 
des or vous doins ma terre et trestout mon pais 
sire " che dist li enfes ' por noient l avés dit 
vous m avés conjuré et desfendu ausi 
jamais en vostre tere ne soie reverti 
ne ja certes par moi ne serés escondit " 
quant juliens l entent a poi n esrage vis 
' por coi dont maus lecieres fel quiver de pu lin 
ancois ai yy chastiaus la damelde merci 
et yy chites et fretes jusc a dis 
de coi tu seras sires et feras ton plaisir 
sire " che dist li enfes ' por noient l avés dit 
je ne m en remanroie por les membres tolir " 
or escoutés signor com al congiet li dist 
' or va que ja ne truisses ne terre ne pais 
que ne puisses conquerre vaillant zz paresis 
ja ne truisses tu home qui ja te soit amis 
certes ne feras tu car li ceur le me dist " 
li danseus en avale les degres marberins 
et li vieus le regarde se li jete zz souspir 
en son ceur le commande a dieu qui ne menti 
il en a apelé aymer et thieri 
et gerardot le rous et thibaut et sanghin 
' alés apres mon fil signor je vous en pri 
et tant menés des autres des barons del pais 
que yy soiés ensamble de chevalier de pris 
qui faura l un de vous de dieu soit il honis " 
des or s en va elye li preus et li gentis 
dameldieu reclama qui onques ne menti 
' or me convient les maus et les paines soffrir 
mais par cel saint apostle que quierent pelerin 
mieus voil en autre tere toutjors estre caitis 
jamais en la mon pere soie jor revertis " 
toute jor chevalcha que ne s atarga nis 
tantqu il eust mangiét ne beut zz petit 
si com il chevalcoit si regarde el chemin 
si voit zz messager desous l onbre d un pin 
de yy lances navrés malement fu baillis 
la cervele li saut par desous les sorcis 
et quant le voit elies cele part poignant vint 
il l en apele belement li a dit 
' amis qui t a che fait garde ne me mentir 
orendroit maintenant en ert venjance pris " 
quant l entent li messages si respont zz petit 
' et toi qu en caut biaus frere chevalier biaus amis 
tele gent le m ont fait qu esroient orains chi 
ja t aroit tous li pires craventé et ochis 
mais prent cel mien ceval sor millor ne seis 
et si t en torne ariere si pense del fuir 
par chi passeront ja yy arabi 
se de ceus peus estordre dieu aras a ami 
dont je sui tu le m as demandé et enquis 
je sui nés de peitiers fil le conte amauri 
julien de saint gille est mes germains cousin 
mes sire est a la court por son droit maintenir 
je m en alai en franche droit au roi loeys 
lonc les puis de monmartre les le cit de paris 
la se fist l enperere coroner et servir 
en apres cele joie zz messagiers i vint 
qui li conta noveles et dist qu en son pais 
erent par forche entré paien et sarrasin 
quant l entendi li rois mout dolant en devint 
ne daigna mander ost ne semonse ne fist 
a che de gent qu il ot entra en son pais 
nous passames le maine et auvergne et berri 
au coste de bretaigne trovames sarrasins 
a la premiere joste belement lor avint 
plus de yy en copames et les cies et les vis 
a l autre asaut apres en abatismes vint 
et quant che vint au tierc fuissiemes desconfit 
quant secor nous revint de dieu de paradis 
et si fort les menames et fuissent desconfit 
quant a forche lor salent yy arabi 
cil encaucent les nos et atornerent si 
jusqu a pont desous loire lonc la roce de clin 
senpre fust l enperere et detenus et pris 
quant guillames d orenge zz gent secor i fist 
il et bertran ses nies li preus et li gentis 
et bernart de brubant et hernaut li floris 
cil maintienent le caple as boins brans acerins 
puis furent li baron et retenu et pris 
l enperere s en torne quant il fu desconfis 
sarrasin l encauchierent qui l orent envais 
ens es rues d angers nous firent ens flatir 
lors leva par la tere et li bruis et li cris 
si se traient ariere paien et sarrasin 
tant me fist l enperere et dona et promist 
que l aloie nonchier julien son ami 
a chou de gent qu il a zz secor li feist 
quant je parti de l ost paien m orent coisi 
si m ont el cors navré malement m ont bailli 
ja ne verai le vespre ne soleil acompli " 
quant elies l entent a poi n esrage vis 
' damoiseus mar i fustes tu eres mes cosins 
par icel saint apostle que quirent pelerin 
por l amor de ton cors tel vengance en ert pris 
que au fer de ma lanche en convient morir yy " 
il est passés avant entre ses bras le prist 
prist une feulle d erbe a le bouce li mist 
dieus li fait aconoistre et ses pecies jehir 
l ame part del mesage s est alés a sa fin 
et elies monta el destrier arabi 
de che fera il ja et que fols et que bris 
par son cors solement va contre sarrasins 
des or s en va elies qui laisse le message 
et sarrasin esploitent qui par iror cevaucent 
et sont bien yy estre chou des angardes 
macabres les conduist et josses qui les garde 
l amiraus fist venir rodoe de calabre 
et le viel aitrope qui rois fu de barbastre 
et si fu avoec aus et ganbons et orables 
et li vieus josue entre lui et ciacre 
malpriant fu li dismes que li cors dieu mal fache 
' signor " dist l amiral ' entendés mon corage 
mout nos est mahomet fierement guionage 
ces francois avons tous desconfis en lor marces 
qui tel eskiec en maine bien doit estre sor garde 
c est guillame d orenge qui faissoit les batailles 
il et bertran ses nies li cortois et li sages 
et bernart de breubant et hernaut a la barbe 
or les trameterons tos sor mer le rivage 
la troverons nos homes qu es avront en lor garde 
car se sarrasin sevent franc se doivent combatre 
s en seront plus hardi et tornant et aidable " 
et respondent paien ' cis consaus est mout sages 
ensi le feron nous au los de ce barnage " 
or s en tornent paien et cis qui les pris gardent 
et li autre remaignent qui ariere se targent 
por recherchier le pui et le mont et l angarde 
veoir se troveront nul home qui riens vaille 
cheval ne palefroi ne boin destrier d arabe 
il troveront elie a l issir d un boscage 
mais aincoisqu il s en partent lor fera tel damage 
k escus i avra frais et armes de cors traites 
or s en tornent paien li yy en vont devant 
et li autre remaignent qui se vont atargant 
qui mainent no francois tant orgellousement 
as fus et as bastons les vont forment batant 
et guillames d orenge s en va mout dementant 
' damelde " dist il ' pere par ton digne commant 
mar furent nostre cors li preu et li vaillant 
des or serons sor mer o sarrasine gent 
dameldieu penst des armes par son commandement 
car li cors sont torné a grant juisemant " 
premerains l entendi zz paiens rodoant 
il haucha le baston ja ferist maintenant 
quant il a regardé parmi le desrubant 
et voit venir elie sor son ceval corant 
quant le voit li paiens cele part vint poignant 
a sa vois qu il ot clere s escria hautement 
' qui es tu chevaliers desor cel auferant 
cil destrier reconnois et tout cel garniment 
vasal " che dist elies ' en tient a vous noiant 
oil " dist li paiens ' je les avrai esrant 
tais toi " che dist elies ' trop me vas manecant 
quant tu as si conquis trestous mes garnimens 
mon auberc et mon elme et mon destrier corant 
aras tu tel ensoigne onques n eus si grant 
sarrasin " dist elies ' tu le m as demandé 
comment jou ai a non et de quel lieu sui né 
vois tu or cel plancie lonc cel bos en cel pre 
iqui est mes repaires et ichi fu ie nés 
fieus sui a zz provost qui a avoir asses 
par sa fiere ricoisse m a hui adoubé 
or m en vois deportant mon destrier esprover 
onques dieus ne fist home qui de mere soit nés 
s il demande bataille que n en soie aprestés 
or vous voi de vos armes garnis et conraés 
ces prisons u presistes que si mal demenés 
sont che vilain de vile ou borgois de chite 
nenil " dist rodoan ' mais baron naturel 
c est guilames d orenge li gentieus et li ber 
et bertram ses neveus li preus et li senés 
et bernart de brubant et hernaut li menbrés " 
quant l entendi elies le sens quide derver 
a sa vois qu il ot clere commencha a crier 
' paien mar les cargastes par les sains que fist des " 
il hurte le destrier par andeus les costes 
vait ferir rodoan en son escu listé 
desor la bende d or li a fraint et a troé 
le blanc auberc del dos desmailliét et fausé 
enpoin le par vertu si l a mort craventé 
' cuiver " che dist elies ' dieu doinst toi mal dehe 
onques li miens lignages ne pot le tien amer " 
corsus de tabarie voit rodoan a tere 
ou il meurt en angoisse ne demande confesse 
il reclaime diable que il l arme en portaisse 
il escria elie yy mos tout a certes 
' cuiver mar l ochesistes vous en perdrés la teste " 
quant elies l entent ne le prisse une nesple 
ains hurte le destrier se li lasque le resne 
vait ferir le paien sor le targe novele 
desor la boucle a or li fraint et esquartele 
le blanc hauberc del dos li desmaille et desere 
sique parmi le cors li mist l anste novele 
enpoin le par vertu mort l abat de la sele 
quant elies ot mort rodoan de calabre 
corsaut de tabarie jut envers en la place 
li yy paien l esgardent qui dessendent l angarde 
or s i sont eslaissiét li felon mescreable 
et li ber se desfent que dieus ait en sa garde 
li premiers qu il encontre n ot talent d oir fable 
ains l abati a terre com une raine plate 
li doi tornent en fuie et elies les cache 
et gaidonet l encauche qui de mort le manace 
et vait ferir elie sor le doree targe 
desor la boucle a or li a percie et quasse 
mout fu boin li auberc quant il n en rompi maille 
et li vasal sont preu quant il ne s entrabatent 
elie passe avant se li toli le hanste 
enmi le pre le jete si a l espee traite 
vait ferir le paien amont desor son elme 
les pierres et les flors contreval en deserre 
tout le va porfendant enfressi qu es espaules 
li ber estort son cop mort l abat en la place 
il broche le destrier si reva ferir l autre 
le teste en fist voler devant lui en la place 
li yy paien le voient qui montoient l angarde 
' or esgardés signor " che dist li rois triacles 
veés vous ce vasal qui le tertre en avale 
mout se fait orgellous et hardis par ses armes 
atendés zz petit g irai a lui combatre 
le destrier li taurai et trestoutes ses armes 
si les departirons si serons communable 
ja n en avra li zz un denier plus de l autre " 
dist josses d alixandre ' grant folie pensastes 
hui matin par son l aube quant nous nos desevrames 
compaignie jurames faus est qui ne le garde 
nous l iromes tout yy craventer et abatre 
couardisse seroit " che dist li rois triacle 
' se nous aliemes yy por zz tou seul abatre 
jamais n en seroit dit proeche ne barnage 
paien s en gaberont et li zz et li autre 
mahomet me confonge n ait ja qui denier vaille 
qui de moi et de lui n esgarde le bataille " 
il hurte le destrier et le resne li lasque 
il hurte le destrier et li lasque le resne 
il escria elie yy mos tout a certes 
' ies tu va crestiens de le malvaise geste 
ou se crois mahomet qui le siecle governe 
naie " che dist elies ' mes en dieu le grant mestre 
si sui nés de saint gille de provence le bele 
fieus julien au conte a le chenue teste 
avant hier m adouba de ses armes noveles 
car il me fu bien dit et conté tout a certes 
paien et sarrasin sont entré en ma terre 
je les vieng sorveoir se trové pevent estre 
bien les quic estormir ainsque vienge li vespres 
par mon cief " dist triacle ' trop grant deus vous apresse 
ce destrier vous taurai si le menrai en destre 
a grant honte en serés abatus de la sele 
les jambes vers le ciel et le cief contre terre " 
quant elies l entent ne le prisse une mesple 
il hurte le destrier se li lasques le resne 
vait ferir le paien desor son elme a perles 
qu il en a abatu et les flors et le cercle 
le blanc auberc del dos li desmaille et dessere 
tout la va porfendant enfresi qu en l aissele 
li ber estort son cop si l abat a la terre 
dist li rois salatre ' esgardés quel damage 
d un enfant de yy ans qui n a gaire d eage 
tel vasal nous a mort et conquis par ses armes 
s il m atent zz petit g irai a lui combatre 
le destrier li taurai et trestoutes ses armes " 
il hurte le destrier et le resne li lasque 
et elies le sien que il bien point en haste 
gran cos s en vont doner sor les vermelles targes 
sor les bendes a or les pecoient et quassent 
mout sont boin li auberc quant il n en rompent maille 
et li vasal sont preu quant il ne s entrabatent 
li paiens trait l espee qui bien luist et bien taille 
et vait ferir elie amont desor son elme 
les pieres et les flors contreval en dessere 
le destrier consui par de derier l espaule 
yy moities en a fait li ber ciet en la plache 
' par mon cief " dist elies ' or m as tu fait damage 
mon destrier m as ochis qui m estoit guienage 
mout est boine t espee faus es se ne le gardes 
se le tenoie as puins por le chite de blaives 
ne le rendroie mie a mon frerre carnable 
quiver " dist li paiens ' con mar le convoitastes 
mout est boine m espee si est bien a moi salve 
ja n en consievrai home qui en dieu soit creable 
je nen en cop le cief par desor les espaules 
voire " ce dist elies ' mais j en rai chi zz autre 
que mes peres me cainst julien a le barbe 
qui vous sera privee se je puis mout en haste " 
il l a saciét del feure si l a feru sor l iaume 
les pieres et les flors contreval en avale 
li brans est trestornés desor le destre espaule 
le brac li a tranchiét dont se quidoit combatre 
atout la boine espee li cai en la plache 
quant elies le voit si le prent et esgarde 
' paien " che dist elies ' li cors dieu mal te fache 
anqui poras veoir ques dieus est plus verables 
mahons ou apolin ou jhesu qui tout salve 
de meismes t espee t ira je honte faire " 
il le drecha amont si l en feri sor l iaume 
tout le va porfendant enfressi qu es espaules 
li ber estort son cop mort l abat en la place 
venus est as prissons qui gisoient sor l arbre 
s es peust desloier gente cose eust faite 
quant jossiens voit mort salatre son neveu 
le cors en yy moities ne peut muer ne plor 
' mahon et apolin mal dehet aiés vous 
s or ne faites justiche del quiver dolerous 
qui m a mort devant moi le fil de ma seror 
le fer de ceste lance vous metrai el cors tout " 
il hurte le destrier des tranchans esperons 
et a baisie le lancha atout le confanon 
et vait ferir elie sor son escu amont 
desor le bende a or li pecoie et confont 
le blanc auberc del dos li desmaille et desront 
nu a nu les le cors le roit espiel li coust 
' par mon cief " dist elies ' tu es vasal mout prous 
volentiers m ocesisses s en eusses laissor 
mais dieus m ainme de ceur qui me gara tous jors " 
il a traite l espee dont a or sont li poing 
vait ferir le paien desor son elme amont 
les pieres et les flors contreval en deront 
tout le va porfendant enfressi el menton 
li ber estort son caup mort l abat el sablon 
et dist li rois salatres ' enchantere est cis glous 
voir " dist li rois priant ' fuions nous ent andous 
autretel feroit ja et de moi et de vous " 
dist li rois salatres ' dit m avés vilain mot 
mahomet me confonge et maldie mon cors 
se je part del francois si savrai son confort " 
jus de l angarde avalent lor escu a lor cos 
venu sont a elie desor l onbre d un lor 
qui estoit as prisons ce dessiroit il fort 
que fuissent desloiét gari fuissent de mort 
quant cil li escrierent qui estoient au dos 
' cuivers n i touciés pas que li francois sont no " 
quant elies l entent el destrier monte tost 
sor le targe le fiert sor l escu de son col 
il li fraint et pecoie desor le boucle a or 
le blanc auberc del dos li desmaile et desclot 
nu a nu li conduit son espiel ens el cors 
dameldieu le gari por zz poi ne fu mors 
elye fiert si l un tout li tranche le cors 
malpriant torne en fuie quant il voit celui mort 
et elies l encauche et randone mout fort 
par le mien ensiant ja l encauchera trop 
or m escoutés signor que dieus grant bien vous doinst 
li glorieus del ciel par son saintisme non 
si vous dirai d elye qui ceur ot de baron 
com il sieut et encauche par ire le glouton 
il le vint ataignant se li dist par iror 
' sarrasin cor retorne li cors dieu mal te doinst 
cis destriers que tu maines est isneus et cointos 
volentiers l en menaise que li miens nen est pros 
vasal " dist li paiens ' trop par es coragous 
que les roches sont hautes et li gue perillous 
nus n i peut trestorner ne destrier prendre cors 
chi devant a zz pre qui est biaus et herbous 
la poras trestorner et mostrer ta valor 
se tu me peus abatre que chie des arcons 
remener en poras che boin destrier gascon 
en ta vile en peus prendre yy livres de mangons " 
quant elies l entent si grant joie n ot hon 
damelde reclama et son saintisme non 
' par le vostre amistie m en otroiés le don " 
yy liewes le rencauche a force et a bandon 
enmi zz val l ataint se li dist par iror 
' sarrasin cor retorne as convent com avon 
vasal " dist li paiens ' trop par es coragous 
mes neveus m as hui mort yy ou yy en zz jor 
or me vas rencauchant je te tieng por bricon 
se tu viens plus avant tu feras grant folor 
car tu troveras ja teus yy compaignon 
n i a tel ne port hace en sa main ou baston 
s il vous pevent ataindre senpre te tueron " 
quant elies l entent ne le prise zz bouton 
' chevaliers tu es fols " dist li rois malpriant 
je avoie zz eskiec de la terre des frans 
que tu m as hui tolu par ton fier hardement 
de joster me semons et menu et sovent 
ne je n i puis torner ne n en ai aissement 
tu feras grant folie se tu vas plus avant 
car tu troveras ja teus yy combatant 
se il te pevent prendre n aras de mort garant " 
tant parlerent ensamble c a l ost vinrent poingnant 
quant le voient paien si sallent de tous sens 
as armes acorurent plus de yy cens 
damelde penst huimais d elye le vaillant 
quant ore voit elies que sarrasin s airent 
et les os des paiens qui envers li se guient 
damelde reclama le fieus sainte marie 
qu il garissent son cors d afoler et d ochire 
encore voit malpriant devant lui a delivre 
souavet va le pas n a mes garde d elye 
quant elies le voit a poi n esrage d ire 
ses destriers fu mout boins s alaine a recuellie 
des esperons le hurte que li sans en defile 
il le vint ataignant les zz gues en zz ille 
grant cop li a doné sor le targe florie 
desor le boucle a or li desmaille et esmie 
mout fu fors li haubers quant maille n en eslice 
et la lanche fu roide ens el gue le sovine 
mout pesoit li auberc ja noast li traitres 
quant sarrasin i vinrent la pute gent haie 
fors del gue le retraient sor zz ceval le misent 
l enfes prist le destrier que en son ceur dessire 
isnelement i monte que ne se targe mie 
et pendi a son col le fort targe florie 
et prist entre ses poins zz espiel qui brunie 
li fers en fu a or l alemele acherine 
puis hurte le destrier aval la praierie 
quant malpriant esgarde son destrier auferant 
et voit sus le vasal que il par haioit tant 
mout fierement escrie ' franc sarrasin vaillant 
se l en laissiés aler tout somes recreant 
ne savés le damage ne le deul qu est si grant 
que il nous a hui fait par son grant hardement 
mort nous a salatre et le preu rodoan 
et brandone et triacle de le tere al gaiant 
et encor yy des autres de tous les mieus vaillant " 
quant le voient paien si saillent en tous sens 
as armes en corurent plus de yy 
qui encauchent elie parmi le desrubant 
mes li ber les voit bien si esgarde et atent 
il repaire as paiens et s i joste sovent 
il sist el boin destrier qui plus tost va corant 
que ne fait arbalestre ne quarel qui destent 
quant il vieut s est derriere quant il vieut s est devant 
or escoutés signor que dieus grant bien vous don 
li glorieus del ciel par son saintisme non 
chi vous lairons d elye si dirons des prisons 
qui gisoient sor l arbre dolant et corecous 
de sains et de cordes orent loiés les puins 
' dameldeus " dist guillames ' par ton saintisme non 
qu avés fait del vasal qui tant est coragous 
qu encaucent li glouton par le pre angoisous 
he dieus con fust grant joie se desloié fuisons 
se l alison secore a force et a bandon " 
a iceste parolle zz vilain lor est sors 
et portoit se cuingnie dont ot ovré le jor 
quant il voit les paiens detranchiés en l erbous 
en fuie vaut torner car mout ot grant paour 
et quant le voit guillames si l a mis a raison 
' amis parolle a moi bacheler jovenes hon 
ja oras tel novele s en toi a point d amor 
dont tu auras au ceur et pitiet et dolor 
caitif somes de franche et d amis soffraitous 
sarrasin nous ont pris droit a hui yy jors 
onques puis ne fu soir ne matin nes un sous 
ne livraissent as cors grant paine et grant dolor 
as corgies noees nous batent cascun jor 
or nous vient desloier si feras que preudon 
et prent tous ces destriers qui tout sont devant nous 
sire " dist li vilains ' qu en feroie ge dont 
n ei tant de tous avoirs dont les peusse zz jor 
yy enfans ai a paistre par le foi que doi vous 
que je n ai que je meche en la main al menor 
car toutjors ai ovré a zz maistre orgellous 
qui me taut me deserte et delai tous jors 
a damelde m en plaing le verai glorious 
qu il me fache justice par la soi doucour " 
et quant l entent guillames au ceur l en prist tenror 
le vilain apela se li dist par amor 
' or pren tous ces bliaus ces hermins pelichon 
si les vens a deniers et si soies preudom 
et proie damelde le verai glorious 
c ait merchi dou vassal qu es a mort hui cest jor " 
quant li vilains entent le consel del baron 
il a trait son coutel si les delie tous 
quant guillames d orenge se senti desloiés 
por nule riens en terre ne se fesist si lies 
il est passés avant si saissi zz espiel 
et jure damelde le glorieus del ciel 
mieus vauroit estre mors ocis et detranchiés 
parmi le cors feru de yy tranchans espies 
de yy ou de yy et devant et derier 
jamais par sarrasin fuisse pris ne loiés 
dist bernart de brubant li kenus et li vies 
' se je n avoie d armes mes c un pel aguisiés 
s en abatrai je yy devant el premier cief 
signor " che dist hernaus ' n ai soing de manecier 
secorons le preudome le vaillant chevalier 
qu encachent li gloton parmi le pui plenier " 
et respondi bertram ' or oi plait qui bien siet 
courés vous adouber nobile chevalier 
alés prendre les armes de ces felons paiens 
qui gisent a la tere ochis et detrenchiés " 
et cil ont respondu ' de gre et volentiers " 
il sont venu as mors si les ont despoilliés 
et vestent les aubers s ont les elmes laciés 
et caingent les espees a lor flans senestriers 
et monterent es seles des boins corans destriers 
et jetent a lor caus les escus de quartiers 
et prissent en lor poins les rois trenchans espies 
parmi zz val s en vont poingnant tout eslaisiét 
or chevalcent tout yy ensamble li baron 
c est de la flor de franche des millors qui i sont 
il encontrent paiens les le coste d un mont 
qui encachent elye a cointe d esperon 
a zz gue l ont ataint se li toillent le cour 
ja l eussent ochis li sarrasin fellon 
quant guillames d orenge tout zz val lor est sours 
il et bertran ses nies li vasal et li prous 
et bernart de brubant et hernaut l airous 
en la presse se fierent ensement comme lous 
la veissiés bataille et mervellos estour 
voler sanc et cervelle comme pleve qui court 
qui bernart de brubant esgardast en l estour 
com il croille la barbe et fronce le gernon 
dist josses d alixandre ' cis vieus est mervellous 
c est artus de bretaigne ou gavain ses nevos 
ou pilate d enfer ou mordrant l airous 
qui manguent les homes yy ou yy en zz jor 
par le foi que vous doi se fera il nous tous 
car poignomes a l ost qu il nous facent secor " 
ausi com li faucons fait les oiseus fuir 
fait guillames d orenge paien et sarrasin 
elyes sist el vair que malpriant toli 
s il s en vausist aler ne doutast sarrasin 
mais il ne vaut francois ne fauser ne guerpir 
ains retorne sovent avoec aus por ferir 
elye li gentieus qui dieus puisse garrir 
sor l escu de son col vait ferir salatrin 
et truant de baudas et le preu menalis 
yy en a craventés devant lui el chemin 
franc ne porent lor cos endurer ne sofrir 
que lor donent entr aus paien et sarrasin 
ains s en tornent en fuie tout zz cemin 
desor l aige del lac sor zz antis sentir 
la corurent francois qui la sont defui 
mais paien les ont si souspris et envais 
il lor lancent faucars et boins espiels forbis 
ja fuissent no francois et retenu et pris 
quant elies esgarde tout zz feré chemin 
et voit yy chevalier qu avalent zz lairis 
qui querroient elie ses peres les tramist 
mais trop ont demoré et targié de venir 
li messagiers les ot deslaiés el chemin 
que il troverent mort si l ont en tere mis 
et quant les voit elies mout joians en devint 
de la joie qu il ot fait le ceval saillir 
li destrier s en repaire contreval le lairis 
onques ne fist beste qui s i peust tenir 
cers ne dains ne aloe faucon ne esmeril 
et revient ataignant zz felon sarrasin 
cil fu fieus l amiral qui le guerre maintient 
et frere rosamonde c ainc si bele ne vi 
elyes laisse corre le destrier ou il sist 
vait ferir le paien devant en l escu bis 
le blanc auberc del dos desront et dessarti 
trestout parmi le cors son boin espiel li mist 
enpoin le par vertu mort l abati sovin 
atant e vous poignant tout zz sentier anti 
bertram le preu le sage le chevalier hardi 
sor l escu de son col va zz paien ferir 
que il li a perciét et l auberc desarti 
le ceur qu il ot el ventre li a en deus parti 
enpoin le par vertu mort l abati enqui 
et bernars le regarde li vieus quenu flori 
envieus fu del cop qu il vit faire son fil 
ja sera mout dolans se zz paien n ochist 
sor les las de son elme va zz paien ferir 
la teste en fait voler atout l elme bruni 
guillames fiert le quart hernaut feri le quint 
et li yy chevalier ne sont pas alenti 
cascuns des yy barons yy paiens ochis 
mout fu grant la bataille et li estor campes 
dieus com i fiert guillames li marcis au cort nes 
les yy escus ont si mal atornés 
n en fust ja nes uns seus estors ne escapés 
quant i vint le grant force que conduist macabres 
cil ont si nos francois ferus et ramenés 
que des yy chevaliers n en sont que yy remes 
les yy autres ont pris loiés et atrapés 
nostre francois sont trait a zz regort de mer 
il escrient elie ' chevalier natures 
traiés vous envers nos si serons plus doutés " 
et il si feist senpre bien s en fu apensés 
quant i vint zz paiens qui l semont de joster 
et quant l entent elies le sens quide derver 
mieus vauroit estre mors que coars apelés 
il hurte le destrier par andeus les costes 
et a brandie l anste de l espiel noelé 
vait ferir le paien sor son escu bouclé 
desor la boucle a or li a fraint et quassé 
enpoin le par vertu si l a mort craventé 
' outre quiver " dist il ' dieus te puist mal doner 
onques li miens lignages ne pot le tien amer " 
elies vit ses homes et pris et retenus 
dieus com or se demente desous son elme agu 
' baron " che dist elies ' con mar m avés seu 
se ne vous puis vengier ainc si dolant ne fui " 
guillame est en la presse et bertram avoec lui 
et bernart de brubant et hernaut li kenu 
il escrient elie a la fiere vertu 
' ber car te trai vers nous si serons plus cremu 
jamais n en penras mort tant com en dura uns " 
et il si feist senpre bien s en est percheus 
quant i vint zz paien qui yy pies ot de xxx 
' par mahomet francois mout es hui maintenu 
que par nul sarrasin ne fus hui abatu 
va si guerpi ta loi et ton dieu mescreu 
si croi en mahomet qui nous fait les vertus 
qui fait issir del fust et le flor et le fruit 
' va glous " che dist elies ' tu es fols esperdus 
mahons ne apolin ne font joie ne bruit 
ne vaut yy deniers fors l argent qui est sous 
dont vous les avés tous aornés et vestus " 
quant li paiens l entent ainc si dolant ne fu 
onques puis n i ot resne ne saciét ne tenu 
gran cos s en vont doner es conbles des escus 
toutes plaines lors lances se sont entrabatu 
elye trait l espee qui roi salatre fu 
vait ferir le paien desor son elme agu 
enfressi qu es espaules l a trestout porfendu 
puis l a mort abatu enmi le pre herbu 
malpriant i sorvient qui son ceval connut 
il a traite l espee s est a elie venu 
ja li caupast le cief senpre desor le bu 
quant gerart li escrie ausi pres com il fu 
' tais paien ne l ochie maleois soies tu 
c est li fieus julien le hardi conneu 
grant avoir en avras s en prison l as tenu " 
quant l li paiens ains si joiant ne fu 
a plus de yy paiens a il l enfant rendu 
se li loient les mains que li sans en ciet jus 
guillame est en la presse et bertram avoec lui 
elyes lor escrie ensi pris com il fu 
' ber laissiés le bataille puisque sui retenu 
mieus aim que je seus soie et pris et retenu 
que vos autres fuissiés ne jugié ne pendu " 
quant guillames l entent ainc si dolant ne fu 
a haute vois escrie ' chevalier qui es tu 
encore ne te connois mout es hui maintenu 
certes " che dist elies ' ne me celerai plus 
je sui fieus julien de saint gille le duc " 
quant guillames l entent ainc si dolant ne fu 
a haute vois escrie ' bertram nies que fais tu 
ja est pris li vasaus qui tant a de vertu 
se l en laisons aler mors sons et confondu " 
il hurte le destrier des esperons agus 
et bernart de brubant et hernaut li floris 
en le presse se fierent tout ensamble a zz hu 
la veissiés bataille et estor maintenu 
onques mais par zz home ne fu si fier veu 
mais ne lor vaut lor forche valissant zz festu 
c elyes li vasaus est pris et retenus 
et guillames s en torne et bertram avoec lui 
et bernart et de brubant et hernaut li chenus 
sarrasin les encauchent a force et a vertu 
ariere s en retornent n en pevent baillier un 
et guillames chevalce a la fiere vertu 
enfressi a saint gille n i ot resne tenu 
a la porte ont trové zz quiver mescreu 
prismes parla guillames au cor nes de leun 
' amis evre la porte que damelde t aihut 
au conte julie voil je mander salu " 
li portier fu mout fel glous et desmesurés 
il ovri le guicet quant il les ot parler 
et a coisi guillame le cief ot desarmés 
lors a parlé li glous que dieus puist mal doner 
' por auteus recovrir ne por messe canter 
ne vous fu mie faite la bouche sor le nes 
bien me sambles espie de cel autre resne 
ou vous estes guillames li marcis au cor nes 
or vous alés huimais en cel bourc oster 
enfressi a demain que li jor parra cler 
c au conte julien venrés lasus parler " 
quant guillames l entent le sens quide derver 
il hurte le destrier qu il vaut laiens entrer 
li portiers saut en pies s a zz baston combré 
ferir en vaut guillame le marcis au cor nes 
quant li quens l a veu l escu li a torné 
et li glous i feri qui fu fel et irés 
zz grant piet li fendi de l escu noelé 
' oncle " che dist bertram ' vous a il adessé 
nenil " dist il ' biaus nes la merchi damelde " 
et bertram passe avant a loi de bacheler 
le poin senestre li a el cief mellé 
enpoin le bien de lui el fosse l a jeté 
l aigue fu grant et rade aval l en a mené 
quant li fieus au portier vit son pere tuer 
enfressi el palais ne se vaut arester 
a sa vois qu il ot clere s est pris a escrier 
es le fil al portier ens el palais venu 
a sa vois qu il ot haute s escrie par vertu 
' julien de saint gille mout t est mal avenu 
mes peres t a servi yy ans voire plus 
c onques ne li donas palefroi ne boin mul 
mout malvais gueredon l en as hui rendu 
c a ta porte a trové zz glouton mescreu 
en l aige l a jeté desor le pont la jus " 
quant juliens l entent ainc si dolant ne fu 
il jure damelde qui el ciel fait vertu 
ja n istront de cel resne si esteront pendu 
atant e vous guillame au cor nes de leun 
et bernart de breubant et hernaut li kenus 
et montent el palais tout a zz bruis 
premiers parla guillames au cor nes li menbrus 
' cil damelde de gloire qui el ciel fait vertu 
si garde julien ses amis et ses drus 
amis je sui guillames ne me celerai plus 
cist autre sont mi frere qui tant sont parcreu 
c est bertram et hernaus et bernart li kenus 
fil somes aymeri de nerbone au chenu 
a ta porte ai trové zz glouton mescreu 
qui ne nous vaut ens metre mout en sui irascu 
en l aigue l avons geté desor le pont la jus 
certes car d une cosse m ere mout irascus 
que elyes li vasaus est pris et retenus 
mais selonc l aventure nous est bien avenu " 
quant julien l entent ainc si dolant ne fu 
la dame chiet pasmee qui tenue ne fu 
julien l en redreche li vieus et li kenu 
' dame " che dist li dus ' mal nous est avenu 
c elyes nos chiers fieus est pris et retenus 
mais selon l aventure nous est bien avenu 
quant cil sont escapé qui tant ont de vertu 
par ceus avrai elie ja si bien n ert tenu " 
il a dit a ses homes ' car levés sus 
che sont mi droit signor a dieu ren ge salu " 
guillames ai mandé a rains ou a leun 
au riche roi loeys que secor li ajut 
et cil li amena yy escus 
aymeri de nerbone est au secor venus 
tant en a asamblé yy sont et plus 
chi lairons de guillame au cor nes le menbru 
si dirons d elye a la fiere vertu 
que sarrasin en mainent li quiver mescreu 
dist josses d alixandre ' mal nous est avenu 
quant cil sont escapé qui tant ont de vertu 
or vauront repairier dusc a yy jors au plus 
s averont en lor compaigne plus de yy escus 
nus ne dura vers aus car trop ont de vertu 
car issons de lor terre ainsque soions veu " 
et cil ont respondu ' cis consaus ert creu " 
il vinrent a la nef ou la navie fu 
ens el font d une barge getent elie jus 
se li loient les mains que li sans en ciet jus 
or s en tornent paien que li cors dieu maldie 
qui les yy chevaliers enmainent et elye 
il se poignent en mer si se boutent de rive 
et trespassent baudas et la terre d ongrie 
a senestre laissierent romaigne et femenie 
et a destre laissierent la chite de rousie 
et virent les palais et les herbergeries 
les tors vielles et droites qui vers le ciel baulient 
macabre l amiral ne s aseura mie 
devant lui fait venir no francois a delivre 
il a traite l espee qu il les voloit ochire 
quant i vint josias qui de lande estoit sire 
' por mahom amirals ne les ochiés mie 
ja ai ge fait por vous mainte chevalerie 
tante lanche brisie tante espee croissie 
onques n en euc del vostre une angevine 
donés moi les francois en la moie baillie 
je les ferai mener en irlande ma vile 
ferai lor aourer mahomet et ses indeles 
a mollier li donrai rosamonde ma fille 
la plus bele pucele de toute paienie 
et si ne l voillent faire livré sont a martire " 
macabre l amiral ne s aseura mie 
devant lui fait venir mahomet et ses ideles 
covert fu d un brun paile por le caut qui l aigrie 
deriere fu apoiés d un arbre de surie 
que de devant ne versse ne de derier ne plie 
ensi encortiné comme femme gesine 
plus de yy sarrasin l aourent et aclinent 
macabre l amiral l aouroit il meismes 
il garde devant lui si a coisit elye 
qui avoit en son dos une bronge trellie 
il n ot point en son cief de hiaume de pavie 
sarrasin li tolirent tantost com il le prissent 
il est passés avant les yy poins li delie 
et le prist par le main a mahomet le guie 
' or me di crestiens par le toi baptistere 
veis mes si biaus dieu ne si riche 
il me done trestout quanque voil et desire 
quant je voil il me guie el resne de surie 
ou en cel de baudas ou en cel d aumarie " 
quant elies l entent ne peut muer n en rie 
' caitis rois orgellous li cors de maldie 
por coi tiens tu a dieu une cose falie 
il nen a ame el cors ne parolle ne vie 
qui l feroit yy cos d un baston les l oie 
il ne l en feroit ja ne maltalent ne ire 
ne n en grongeroit ja ne plus que une bisse 
car pleust ore a dieu le fieus sainte marie 
que l eusse en provenche ens el mostier saint gille 
il avroit ja brisiét le nes et les orelles 
j en osteroie l or et les pieres plus riches 
sodoier les donroie s es en feroie riche 
puis vous venroie seure o mout grant ost banie 
je ne vous laisseroie vaillant une angevine " 
quant l amiraus l entent a poi n esrage d ire 
il vint a mahomet se li a pris a dire 
' gentieus dieus deboinaire ne vous en poist il mie 
dou francois orgellous qui si vous contralie 
tenés la moie foi vous sera ja plevie 
j en prendra la venganche mesque je vien a vile 
paien drechiés les forces mahomet vous maldie 
ja mora li francois n ert consaus de sa vie " 
quant l entendi elies n a talent qu il en rie 
damelde reclama le fieus sainte marie 
qu il garisse son cors d afoler et d ochire 
ancoisque il soit vespre ne sonee complie 
ara paor de mort d afoler et d ochire 
encor voit malpriant devant lui a delivre 
qui tenoit le destrier que il toli l ile 
bien estoit enfrenés et la sele estoit mise 
il le tient par le resne zz paien le delivre 
quant elies le voit a poi n esrage d ire 
damelde reclama le fieus sainte marie 
' dameldeus sire pere com hui main estoi riches 
quant je che boin destrier avoie en ma baillie 
car le me rendés ore dame sainte marie 
certes mieus voil morir a espee forbie 
que je ne l aie anqui en la moie baillie " 
par milieu de la nef a sa voie aquellie 
il fiert si le paien qui le tient les l oie 
que la char li blecha et les os li debrisse 
devant lui l abat mort en le nef le sovine 
lors a pris le destrier que en son ceur desire 
isnelement s en torne que ne targe mie 
il s est ferus en l aigue qui cort de grant ravine 
li destriers fu mout boins qui se noe a delivre 
il est venus en terre en une praierie 
a sa vois qu il ot clere hautement li escrie 
' paien or m en vois ie li cors dieu te maldie 
et vous drechiés les forces enmi le praerie 
si pendés li un l autre malvaise gent aie " 
quant l amiraus l entent a poi n esrage d ire 
il vient a mahomet se li a pris a dire 
' gentieus dieus deboinaires entent que je voil dire 
dou francois orgellous qui tant te contralie 
fai le moi arester la devant a cel rive 
se ne l fais arester n as consel de ta vie 
je t arai ja brisiét le nes et les narines " 
quant che voit malpriant c ades s en vait elye 
il vient a mahomet se li a pris a dire 
' gentieus dieus deboinaire or ai ma foi mentie 
car li francois s en va je ne l ataindrai mie " 
il hauce le poing destre si le fiert les l oie 
qu il a mout malmené et trestout le debrise 
devant lui l abati en la nef le sovine 
que tuit li escarble fors del cief li saillirent 
quant sarrasin le voient a poi n esragent d ire 
vienent a macabre se li ont pris a dire 
' caitis rois orgellous por coi nous contralie 
qui si bas nostre dieu et confons et justiche 
se tu ne l en fais droit n ert consaus de ta vie 
tu t en veras contrais ains l eure de complie " 
quant l amiraus l entent durement s umelie 
il vient a mahomet yy fois merchi li crie 
' gentieus dieus deboinaire ne vous en poist il mie 
certes que j ere plains et de corous et d ire 
tenés je vous frai droit a la vostre devise 
je vous donrai yy mars mesque je vieng a vile 
dont je vous referai le nes et les orilles " 
il a pris son gant destre ens el puin li afice 
' signor " dist l amiraus ' malement sui bailliés 
chou que tieng a mes poins ai geté a mes pies 
j eusse encor le franc se ne fust desloiés " 
il en a apelé baligant et gontier 
' vous serés yy sor les corans destriers 
si m en irés de cha nobile chevalier 
se trovés le francois mors soit et detranciés 
il n a port en ma terre ou il soit herbergiés 
qu il ne soit senpre mors ou tués ou noiés " 
et cil li respondirent ' de gre et volentiers " 
isnelement et tost s en vont aparellier 
il vestent les aubers lacent elme d achier 
et caingent les espees et montent es destriers 
et pendent a lor caus les escus de quartiers 
et prendent en lor poins les rois trancans espies 
tout droit apres elie s en sont tout eslaissié 
signor desous sobrie sont paien arivé 
et elies s en vait qui lor est escapé 
toute nuit chevalca parmi le gaut ramé 
a iceste parolle a son vis trestoné 
contre la lune garde qui jetoit grant clarte 
et vit les sarrasins sor les destriers armés 
devant trestout les autres vint li rois codroes 
a sa vois qu il ot haute se prist a escrier 
' par mahomet francois or avés mal alé 
je vous renderai pris mon signor macabre 
et si fera de vous toutes ses volentes 
il vous pendra a forques ou noiera en mer " 
et respondi elies ' dan glous vous i mentés 
venistes vous me quere por tel cose trover 
par selonc le merite le loier en avrés " 
il hurte le destrier des esperons dorés 
vait ferir sor l escu le fort roi codroe 
desor la boucle d or li a fraint et quassé 
et le hauberc del dos desront et declavé 
tant com anste li dure l abati mort el pre 
atant e vous poignant sarrasin et escler 
et trevent chelui mort n osent avant aler 
cele nuit gut elies dedens le gaut ramé 
ne but ne ne manga ne li fu apresté 
ses chevals ne gousta de feure ne de ble 
jusques a le matin que li jor parut cler 
que elyes se leva quant il vit le clarte 
il est issus del bos s est entrés en zz pre 
damelde reclama et la soie bonte 
' dameldieu " fist il ' pere qui me fesistes né 
je ne mangai de pain bien a y jors passé 
puis a je tant maint cop recheu et doné 
vous me donés hui hon qui me doinst a disner " 
a iceste parolle a gardé en zz pre 
et vit yy larons sous zz aresté 
si partoient avoir qu il avoient enblé 
murgale de turnie l ont tolu et robé 
cil orent zz mangier mervelleus apresté 
de yy paons rostis et d un cisne enpevré 
et yy gastieus tous blans de forment buleté 
et yy boucieus tous plains de vin et de clare 
quant elies les voit cele part est alés 
sor le destrier est cele part tornés 
et avoit en son dos zz blanc auberc safré 
et ot cainte l espee qui fu roi salatre 
n ot point ens en son cief de vert elme gesmé 
sarrasin li tollirent quant fu enprisonés 
quant li laron le voient mout en sont effraé 
espie quident estre si sont en pies levé 
por lor cors a deffendre sont mout bien apresté 
' signor " che dist elies ' mie ne vous doutés 
de moi n avés vous garde si me garisse des " 
il a geté sor l erbe son fort escu bendé 
son boin destrier corant atacha a zz pel 
venus est as larons si les a salués 
' cil damelde de gloire qui en crois fu penés 
cil vous gart biaus signor se vous en lui creés 
et se vous ne creés jhesu de majeste 
cil sires vous confonge qui en crois fu penés " 
et li lairon se taissent qui n i ont mot soné 
li maistre des larons s en est en pies levés 
il a dit a elie ' vasal vous que querrés 
quant n avés avoec vous sergant ne bacheler 
sire " che dist elies ' je ne l puis amender 
nés sui de douche franche de mout grant parente 
guillames est mes oncles li marcis au cor nes 
mes grans sire aymeris de nerbone sor mer 
et sui fieus julien de saint gille le ber 
paien et sarrasin m orent enprissoné 
par ma fiere proeche lor su je escapés 
or ne mangai de pain bien a tier jor passés 
or voi chi le mangier garni et apresté 
certes g en mangerai qui qu en doie pesser " 
ains ne demanda aige por ses mains a laver 
au mangier s est assis sans congiet demander 
tant ne sorent li dui taillier ne haster 
com elies manga qu il l avoit dessiré 
quant li maistres le voit se li a escrié 
' par icel saint apostle c on quiert en noiron pre 
por widier escuele ne por anap torner 
millor mains que les vostre ne poi onques trover 
chevalier tu es fols che sache de verte 
qui no vitaille si ne nous en ses gre 
mes pa le foi que doi mes compaignons porter 
n avés mangiét morsel qui le col ait passé 
ne vous coust anquenuit zz marc d or pessé 
sire " che dist elies ' merchi por l amor de 
encore est cis mangiers s il vous plaist a conter 
certes je sui tous prest de mon escot livrer 
ou je paierai tout se vous le commandés " 
et dist a l autre mot li gentieus baceler 
' com est ciers chis pais envers cel ou fui nés 
l autre jor fui en franche a paris la chite 
por yy saus de deniers en eusse autretel 
or prendés de mon dos mon hermin engolé 
qui bien cousta yy mars quant je fui adoubés 
il n a que yy jors par le foi que doi de 
com me fist chevalier mout l oc en grant chierte 
julien de saint gille mes peres li senés 
yy saus valent les gones de deniers monaés 
et se me clamés quite grant aumoisne ferés " 
et dist li maistre leres ' de folie parlés 
ne vous coutera gaires se vous i loist parler 
cel destrier coureor que voi la aresné 
cel auberc de cel dos et cel branc del coste 
cel hermin pelicon cel bliaut engoulé 
tous nus pies et en langes a ton col zz grant pel 
trestous seus en irés tout le chemin feré 
et se tu chou n otroies volentiers et de gre 
ja seras tant batu je l te di par verte 
dont li caup te vauront zz destrier sejorné " 
quant elies l entent le sens quide derver 
maintenant respondi car le ceur ot iré 
elyes li vasal qui tant fait a prissier 
respondi as larons qui dieus doinst encombrier 
' fil a putain glouton " dist elies li fier 
' quant je vous trovai ore chi illeuc a mangier 
quidai que vous fuissiés sergant ou chevalier 
ou marcheant prodome et d avoir enforcié 
qui seussent prodome servir et aaisier 
or voi que laron estes leceor pautonier 
si me volés tolir mon auferant destrier 
se j en eusse zz autre quite vous fust laissiés 
mais je sui fieus a conte ne sai aler a piet 
julien de saint gille le nobile guerrier 
seés vous ore tout coi que ne s en meve piet 
par le foi que je doi al glorieus del ciel 
il n i a cel de vous si hardi ne si fier 
s il se drecoit amont por mes resnes baillier 
quant il partroit de moi james ne seroit lies 
autre force i convient por mon cors justichier " 
li mestres des larons s en est mout coreciés 
il tenoit en sa main zz baston de pumier 
ferir en vaut elie parmi le crois del cief 
li enfes fu mout sages qui bien se sot gaitier 
il haucha le poing destre qu il ot gro et plenier 
venus est au laron zz ruiste cop le fiert 
le maistre os de la geule li a parmi brisiét 
que mort l a abatu devant lui a ses pies 
puis a pris en son poing le baston de pumier 
si fort en feri l autre mort l abat a ses pies 
et li tiers torne en fuie enmi le bos se fiert 
galopin fu li mieudres se li chei as pies 
douchement de boin ceur li a merchi proiét 
' merchi " dist il ' biaus sire por dieu ne m ochiés 
je vous servirai certes par mout grant amistiet " 
galopin fu li mieudres se li vient a genos 
' merchi " dist il ' biaus sire je sui mout gentieus hon 
je vous plevi ma foi orendroit a estrous 
c onques ne me fu bel li lai dire de vous 
encore ai zz tressor en cel bois la desous 
ou il a tant avoir et argent et mangons 
et aubers et vers elmes et escus point a flors 
boines armes et beles et auferans cointous 
se vous me laissiés vivre che vous donra ge tout " 
quant elies l entent forment le tient a prous 
quant ore entent elye qu il n est pas sarasin 
et qu il croit bien en dieu qui onques ne menti 
il l en a apelé belement li a dit 
' amis com as tu non garde n i ait menti " 
et cil a respondu ' biaus sire galopin 
et si sui nés d ardane fieus au conte tieri 
berrars si fu mes freres li preus et li gentis 
a l ore que fui nés ceste paine m avint 
yy fees i ot quant vint al departir 
li une me voloit a son eus detenir 
mais les autres ne l vaurent endurer ne soufrir 
et prierent a dieu qui onques ne menti 
que jamais ne creusse toutjors fuisse petis 
se n eusse de lonc que yy pies et demi 
et s alaisse plus tost que cheval ne ronchin 
certes et je si fac por voir le vous plevi 
lors fu morte ma mere et mon pere autressi 
mi parent m orent vil por chou que ere petis 
si me vaurent noier en le mer el grant fil 
cist laron m acaterent que trovés avés chi 
tant m ont de lor mestier ensengiét et apris 
sous siel nen a chastel dongon ne roellis 
ne sor pilers de marbre tant soit palais assis 
que n en traie l avoir tant parfont i soit mis 
or devenrai vostre hom si vous vaurai servir " 
galopin passe avant son homage li fist 
et joint mains petites as elie les mist 
et devint ses hons liges et fiaute li fist 
il avra mestier che quic ainc mout petit 
que elies esgarde tout zz feré chemin 
et voit venir ector zz felon sarrasin 
et josses d alixandre gautier l amanevi 
et quant les voit elies s en a geté zz ris 
de che fist il que faus quant ne daigna fuir 
a estal s aresta droit enmi le chemin 
et hector laisse corre le destrier ou il sist 
et vait ferir elie devant en l escu bis 
le blanc auberc del dos desront et desarti 
si que les le coste le roit espiel li mist 
et li dui s eslaisierent au chevalier gentil 
je que vous cheleroie yy plaies i prist 
de toute la menor deust il morir 
mais jhesu le garda qu en sa garde le mist 
ainsk eut traite l espee i sorvint galopin 
et saissi zz levier qu il trova el chemin 
et vait ferir gontier res a res le sorcil 
la cervele en espant mort l abat el cemin 
et il saissi l espiel qui des poins li chei 
et vait ferir ector devant en l escu bis 
sique parmi le cors son roit espiel li mist 
et josses torne en fuie l a galopin 
ne portera mes armes si com moi est avis 
et quant le voit elies cele part poignant vint 
isnelement et tost s en vint a galopin 
tost et delivrement sor zz ceval sailli 
plus tost qu il onques pot s en vint a galopin 
il l en a apelé belement li a dit 
' certes sire compains bien l avés deservi 
sire " che dist li leres ' por les sains de merchi 
voir je n i montai onques ne a ceval ne sis 
ne ne sai chevalchier ne je ne l ai apris 
ancois querroie sempre por voir le vous plevis 
mais montés a chelui qui vous vient a plaisir 
et je menrai ces autres tout che ferré chemin 
s il ne voillent aler par les sains que dieus fist 
j es avrai d un baston afolés et conquis " 
quant elies entent que li leres fu tes 
qu il n ot soing de ceval ne il n i vaut monter 
son talent li lait faire fache ses volentes 
en lor chemin s en entrent qu il quident retorner 
une bruine lieve qu es a mout destorbé 
e les vous a sorbrie ou furent escapé 
devant le maistre porte encontre josue 
quant li paiens les voit s es reconnut asses 
il met son caperon s es lait outre passer 
devant aus en entre en la boine chite 
quant il fu el palais se l noncha macabre 
l amiral de sorbrie voiant tout son barne 
' par mahom amiraus malement as ovré 
ne verés mais hector que tant soliés amer 
ne gontier vostre dru qui vous seut coroner " 
quant l amiraus l entent le sens quide derver 
il desfuble se cape d une part l a jeté 
puis se prist a yy poins si se hurte al piler 
por zz poi que de lui ne fist les ieus voler 
' tervagant car pren m arme car je ai trop duré " 
ou qu il voit sarrasins si les a apelés 
' alés tost as pors si pecoiés les nes 
gardés que n i remaigne sergant ne bacheler 
qui penra les francois ses loiers en ert tes 
je li otroi ma terre par che gant d or brousdé 
sire " dist li paien ' mout grant tort en avés 
por qu es querrés plus loing quant si pres les avés 
de ces maistres portes desous cel pin ramé 
la vi ore les frans qui mout sont esgaré 
par le foi que vous doi ne sevent ou torner " 
quant l entent l amiraus grant joie en a mené 
il a dit a ses homes ' or tost s es amenés 
tel justiche en ferai com vous tuit loerés " 
et cil ont respondu ' si com vous loerés " 
isnelement et tost se corent adouber 
et vestent les aubers s ont les elmes fremés 
et caignent les espees as senestres costes 
et monterent es seles des destriers sejornés 
et jetent a lor caus le fors escus bouclés 
et prendent en lor poins les fors espies quarrés 
jusc a la maistre porte en sont poignant alé 
or m escoutés signor que dieus vous beneie 
cele nuit jut elies sor le tor de sorbrie 
avoec lui galopins sans plus de compaignie 
il en a apelé se li commecha a dire 
' cha te trei biaus compains galopin " dist elye 
' veés ichi zz castel de mout grant signorie 
les ors et les abresces les viviers et les vinges 
les maissons as borgois et les gaingeries 
ses tu qui chou est com a non ceste vile 
sire " dist galopin ' c est la tor de sorbrie 
laiens est macabre et ses fieus et se fille 
rosamonde la bele la plus gente mescine 
qui soit des alixandre dusc as pors de surie " 
quant elies l entent a poi esrage d ire 
' trai m as biaus compains galopin " dist elye 
' qui chi m as amené par ta grant felonie 
plus me het l amiraus que nul home qui vive 
je li ocis son fil ataignant de sorbrie 
leres e car en fui car enblé m as ma vie 
mout est faus gentieus hom qui en laron se fie 
sire " che dist li leres ' por les sains de ne l dites 
ne vous dementés si comme veve caitive 
faites bel contenant franc chevalier nobile 
tant avés perdu sanc le chiere avés palie 
nous nos vendromes chier se dieus ne done vie " 
il est passés avant s a une espee prisse 
vers son signor se trait vasaument li aie 
bien i fiert galopin entre lui et elye 
yy en ont geté mors ainsque mal li feissent 
paien orent grant forche vasaument les requissent 
desous elie ont mort son destrier d orcanie 
lui navrerent el cors et yy plaies li fissent 
or en a li ber yy n est conrois de sa vie 
li doi baron s en tornent n es porent soffrir mie 
ains passent d un vivier les fosses et le rive 
les une barbacane les une roche antiue 
la trovent zz vergier qui fu tous fais d olive 
et mout riches arbres qui sont de mainte guisse 
et li vergier fu jovenes et li anste florie 
et la nuit fu oscure dieus le vaut nostre sire 
et sarrasin s en tornent n es porent coissir mie 
il en portent les mors et les navrés en guient 
voient tout le barnage l amiral de sorbrie 
quant le voit rosamonde se commencha a rire 
et dist entre ses dens que nus ne l entent mie 
' de mort et de prison desfenge dieus elye 
si le conduie en franche sain et sauf et delivre 
a julien son pere qui le pleure et dessire " 
galopin et elies s en entrent el vergier 
yy plaies ot grans qui mout l ont angoissié 
plus de yy fois se pasme sous l onbre d un pumier 
galopin en apele se li dist tout premier 
' biaus compains car t en fui dieus garisse ton cief 
prent conroi de ta vie car de moi ne me ciet 
sarrasin m ochiront ains demain l esclairier 
se tu ja passes mer a nul jor desou siel 
et tu peus encontrer pelerin ne paumier 
qui en aut a saint gille por l apostle proier 
si me mande mon pere julien le guerrier 
et ma dame ma mere qui a son ceur irié 
ja ne me veront mes a nul jor deso siel 
car sarrasin m ont mort ochis et detranchié 
sire " che dist li leres ' non ferai par mon cief 
james ne vous faurai a nul jor desos siel " 
quant elies l entent mout l en prist grant pitie 
l aige de ses biaus ieus les la fache li chiet 
elyes li vassaus qui seufre grant dolor 
rapele galopin douchement par amor 
' galopins biaus compains por dieu le creator 
car t en fui galopin ore aproche li jor 
sarrasin m ochiront orendroit sans demor 
sire " che dist li leres ' por dieu que jou aour 
je devieng vostre hon lige demain aura quart jor 
par saint denis de franche mieus voil morir o vos 
entre gent sarrasine et souffrir grant dolor 
que repairier en franche a joie et a baudor " 
quant l entendi elies forment l en tient a pros 
et sarrasin s en issent par son l aube de jor 
bien en i ot yy qui prissent lor adous 
et vont querrant elie li felon traitor 
mais ne l troveront mi se dieu plaist le signor 
qu il l ont laissiét arriere el vergier sous la tor 
rosamonde s estut sus el palais autor 
et vint a la fenestre por oir la douchour 
des oissellons menus qui chantoient al jor 
l euriel et la merle ot chanter sor l aubor 
le cri del rousingol se li sovient d amor 
' vrais dieus " dist la pucele ' com tu es presious 
tu fais croistre les arbres porter foilles et flors 
et le ble nous fais sourdre de la terre en amour 
et en la sainte viergene presis anonsion 
biaus sire et sanc et char i presistes por nous 
aussi con chou est voirs biaus sire glorious 
desfendés le franchois de mort et de prison 
por la soie amistiet renoierai mahon 
et guerpirai ma loi que je voi que n est prous " 
et sarrasin les quierent qui vers dieu n ont amor 
rosamonde les voit tous les tient a bricon 
fierement lor escrie ' fil a putain glouton 
ou devés vous aler mahomet vous confont 
por zz seul chevalier n en vi tant en esrour " 
galopins ot la noisse et le friente le tabour 
et l esfroi des paiens mout en ot grant paour 
venus est a elie si l enbrache desous 
si l a mis a son col si l en porte a estrous 
que li chies li traine contreval en l erbous 
et les jambes par tere car elies fu lons 
car galopin li leres estoit mout cours 
rosamonde s estut as fenestres amont 
fierement li escrie ' biaus amis valeton 
tu as si peu de cors et as si grant valour 
c un chevalier en portes o trestout ses adous 
met le jus biaus amis si t en fui a estrous 
et se tu ne le fais tu feras grant folor 
que tu troveras ja teus yy compaignon 
s il te pevent trover voirement t ochiront " 
quant galopins l entent mout en ot grant paour 
ou il vausist ou non si mist jus son signor 
rosamonde la bele s estut a la fenestre 
vestue ot zz bliau d un paile de biterne 
afublé zz mantel a mervelles fu bele 
tous les degres avale si est venue a tere 
et desfreme zz guicet d une fauce posterne 
par ou ele sieut issir et ses pucheles 
quant vient el mois de mai por colir la florete 
venus est a elye qui se pasme sor tere 
son cief li a lor mis par desous son brac destre 
puis l en a apelé la cortoisse puchele 
' qui es tu chevalier " che li a dit la bele 
' aimes tu mahomet qui cest siecle governe 
naie " che dist elies ' ne tout ciaus qui le servent 
ains fui nés de saint gille de provence la bele 
fieus julien le conte a le kenu teste 
avant hier m adouba che vous di damoisele 
illeuques me fu dit et conté tout a chertes 
paien et sarrasin essilloient la tere 
je les ving sor requerre sor moi torna la perte 
yy plaies ai grans qui durement m apressent 
je n en quic escaper que la vie ne perge 
amis bien vous connois " dist la franche puchele 
' ces nostre gent se plaignent au matin et au vespre 
de nos millors amis nous avés fait grant perte 
dame laissié me ester perdus sui sans confesse 
certes et mout me het li rois de ceste terre 
hier li ochis son fil ataignant d oliferne 
s il me pooit tenir por tout l or d engleterre 
ne seroie esparengiés ne me tolist la teste 
or ne vous esmaiés " dist la franche puchele 
' l amiraus est mes peres bien en quic le pes faire 
li enfes fu mes freres li chevalier honestes 
or soiés a seur ja n en avrés moleste 
certes je vous aim plus que nule riens en tere 
venés ent avoec moi " dist la franche pucele 
en tel lieu vous metrai ains petitet de terme 
que vous serés tous sains ainsque vienge li vespres 
e dieus " che dist elies ' comment pora chou estre 
che ne poroit nous faire fors damelde chelestre " 
galopins et elies vont apres la puchele 
en une cambre en entrent qui fu toute sos tere 
mout fu bien pointuree a oiseus et a bestes 
en zz lit le coucha dont d or est l espondele 
d un covertoir l acevre por le caut qui l apresse 
rosamonde s en torne et son ecrin deferme 
a ses mains qu ele ot blances en a traite yy herbes 
que dieus ot sou ses pies li glorieus chelestre 
quant en crois le leverent la pute gent averse 
en zz anap de madre les souda la puchele 
onques dieus ne fist home se le col en traverse 
que ne soit ausi sains com li pisson sor tere 
ele en dona elie zz chevalier honeste 
li ber en a beu por l amor la puchele 
tous fu sains et garis galopin en apele 
' chaiens est paradis et la gloire chelestre 
je n en quic mais issir se toutjors i puis estre 
sire " dist galopins ' por la vierge puchele 
mout par devés amer rosamonde la bele " 
rosamonde la bele ama mout le vasal 
teus yy herbes li done qu ele li destenpra 
puisqu il en ot beu et le col trespassa 
tout fu sains et garris a mangier demanda 
li gentieus hon en ot plus que il ne rova 
li bains fu aprestés ou elies entra 
zz tel baing li dona quens ne dus tel n en a 
puis li vest zz hermin qui jusc aval li abat 
heusses ot cordovanes esperon a esmal 
rosamonde la bele par les flans l enbracha 
sor zz lit l a asis geteis a cristal 
yy fois li baisse et le vis et la char 
cil li guenchi la bouche que il n i adesa 
' galopin " dist elies ' vois quel feme chi a 
ou roialme de franche si gente n en avra 
car pleust ore a dieu qui le mont estora 
je eusse chaiens et gautier et gerart 
et guimer l amoreus et le conte aimart 
et hugon de paris et son compaing guichart 
et guillame d orenge et son frere bernart 
et julien mon pere le chevalier loial 
et fussent adoubé d armes et de cheval 
et fuissiemes lasus en el palais hautal 
anqui le comperoiet li paien desloial " 
elyes li vasaus a le fiere poissanche 
fu yy jors tout plains laiens en zz canbre 
que paien ne le sorent ne il n i ot doutanche 
' gentieus fieus a baron vois con sui bele et gente 
yy rois mout orgellous me quierent et demandent 
clamador d abilant et zz rois de brehaigne 
et hector et turfier et morin d abilande 
lubiens de baudas a la barbe ferande 
ichil en est li maistres que il a plus poisance 
entre lui et mon frere en ont fait convenance 
a bataille fremee par le fust de lor lances 
s il l ochist et afole toutjors serai dolante 
ains me prenge tes maus que il me face estendre 
que me parte li ceurs e li cors et li menbre 
que lubiens li vieus a la barbe ferande 
mon gent cors avenant ait ja nuit en sa canbre " 
elyes li vasal fist forment a prissier 
dedens le canbre fu mout tres bien aaisiés 
que paien ne l i sorent li quiver renoié 
rosamonde le sert de gre et volentiers 
et s amor li pressente la bele au cors legier 
macabres l amiraus fu assis al mengier 
mais ancoisqu il en lieve ert dolans et iriés 
lubien de baudas li chenus et li vieus 
fu entrés en sa terre atout yy paiens 
il fait gaster les vinges et tos les bles soier 
il a pris zz message al roi l a envoiét 
que il li doinst sa fille a per et a moillier 
et trestoute sa terre ensi com il le quiert 
ou son fil li envoit caifas le proisiét 
ou josse d alixandre ou malpriant le fier 
li ques d eus qui en isse mout ert mal engingiés 
bien peut estre seur de le teste a tranchier 
macabres l amiraus fu assis al disner 
mais ancoisqu il en liet ert dolans et irés 
lubien de baudas li vies kenus barbés 
atout yy paiens est en sa tere entrés 
atant es le message sor le palais montés 
a sa vois qu il ot clere commencha a crier 
' macabres de sorbrie fai ta gent escouter 
ses que mande mes peres lubiens li barbés 
que li doignes ta fille rosamonde al vis cler 
et trestoute la terre ensi com ele apert 
ou ton fil li envoies caifas ou jose 
li quel d eus qui en isse mal li ert encontré 
bien peut estre seur de le teste a coper " 
macabre l amiraus se lieve en son estage 
il respont belement et si dist al mesage 
' amis cil vostre rois me mande grant outrage 
chi sera o mes fieus zz tel home en la place 
qui li contredira le treu par ses armes " 
li mesages s en torne le parolle ot bien dite 
macabres l amiraus ne s aseura mie 
son fil en apela caifas de sorbrie 
' tu feras cheste joste que por toi ai enprisse 
sire " dist caifas ' pecies le vous fait dire 
bien a passé yy jors que la fievre m est prisse 
ne seroie en cheval por a perdre la vie 
je ne puis chevalcier la vigor m est faillie 
mes donés li ma seur que il vieut et desire 
et trestoute la terre ensi com il l a quisse 
ou peut ele mieus faire trop est manans et riche 
et s ele le la garche soit honie 
mahomet me confonge qui tout a en baillie 
s en avés ja par moi ne secor ne aie 
biaus fieus " dist l amiraus ' mout m as mal engignié 
por coi pris je la joste encontre lubien 
que ne le vieus tu faire mout t en es avilliés 
ne m en caut ta seror li donra a mollier 
et trestoute la terre ensi com il le quiert 
apres ferai zz plet qu en avrai zz quartier 
dont je vivrai a aisse sans autre parconnier 
car li hom qui tout pert doit estre coureciés 
ne je ne m os combatre que poi ai chevaliers 
sire " dist caifas ' non feras par mon cief 
mieus aim ge estre povres deshiretés sans fies 
que je m aille combatre encontre lubien 
a l espee tranchant me coperoit le cief " 
quant macabres entent de son fil le corage 
que ne uaut chevalchier ne ne se uaut combatre 
n encontre lubien n ot cure de bataille 
l amiraus se porpense qui fu cortois et sage 
cil qui tranche son nes il vergogne sa fache 
por che qu il est ses fieus si n en vaut faire fable 
josien en apele ' biaus amis pren tes armes 
tu feras cheste joste por moi ceste bataille 
sire " dist josiens ' volentiers i alaisse 
mais jou ai tel ensoigne que n en doi avoir blame 
quant sui le francois apres qui m envoiastes 
moi feri ens el cors or saine la plaie 
mahomet me confonge qui tout a en sa garde 
se ja avés secor de moi ne avantage " 
quant l amiraus l entent a poi que il n esrage 
quant l amiraus entent le raisson de josse 
qu il ne s i combatra ne il n i osse aler 
ne faire le bataille vers le turc desfaé 
malpriant apela ' biaus amis cha venés 
drus estes rosamonde nos le savons asses 
por la soie amistiet est vostre escus troués 
vous en ferés bataille volentiers et de gre 
or porterés se manche en bataille campel 
par itel convenant vous alés adouber 
et faites le bataille et che roi me matés 
que jamais li treus ne me soit demandés 
je vous donrai ma fille rosamonde al vis cler 
et trestoute la terre ensi com ele apert 
sire " dist li paiens ' par mahom tort avés 
par tans avrés le los al vilain rasoté 
que il hice son chien la ou il n ose aler 
ains se tient a son huis et lait avant aler 
il n en chaut quel part court puisc a son huis fermé 
si com vous estes sire de la terre clamés 
et rois et poestis et les honors tenés 
si rechevés les joustes et les estors campes 
et soufrés les grans plaies et les cos endurés 
mahomet me confonge qui tout a a saver 
se je monte en cheval por mes armes porter " 
quant l entent l amiraus le sens quide derver 
a sa vois qu il ot clere commencha a crier 
' fieus a putain glouton mout vous voi esgaré 
autretel me feistes a l issue des nes 
quant laissastes elye le francois escaper 
tervagant se l eusse bien me fust encontré 
cil feist la bataille vers l amiral el pre " 
mais est en la cambre qui bien les oi cler 
l amiraus en apele son canberlenc privé 
' alés moi de sa cambre rosamonde amener 
orendroit li donrai ja n en ert trestorné " 
dient li lecheor ' mout avés bien parlé 
chou est li mieudres plais que i puissons trover " 
dusc as huis de la cambre en est venus joses 
il est passés avant si a l anel crollé 
rosamonde l oi s a le duc apelé 
' jentieus fieus a baron je serés afolé 
je quic qu espie estes cha dedens encussé 
mes peres vous vient faire tous les membres coper 
he las " che dist elies ' que ne sui adoubés 
c or nen ai en mon dos blanc auberc safré 
et laciét le vert elme l espee a mon coste 
et li vaires d espaigne me fust chi aprestés 
com vous me veriés ja de ruistes cos doner 
et mon fier vaselage fierement esprover " 
et respont la pucele ' de folie parlés 
par dieu de le bataille n i avra mot soné 
que paien ont grant force tost seriés maté 
et zz hom vers yy comment poroit durer 
ne sai " che dist elies ' quel consel me donrés " 
et respont la pucele ' consel avrés asses 
a enfant vous tenrai se plus me demandés 
vasal en chele chambre laiens vous en entrés 
par cel guicet la jus que vous des ieus veés 
la troverés yy lis de cristal tresjetés 
li pavemens en est tous a fin or ovrés 
les colombes d ivoire qui tienent les pilers 
ains ne furent veues plus riches en chites 
yy chevalier en coste i pevent bien aler 
tout lor lances levees sor les destriers armés 
trespassés les abarge et gardins et fosses 
la verés vous les huis et le palais torner 
et les vieutres detraire et les ors encainer 
et les pisons noians et le ciel estelé 
et toute riens en tere comme l arce noe 
ai ge fait en ma canbre a fin or pointurer 
s i a une richece dont vous ne vous gardés 
yy chevaliers as manteus engoulés 
et sont home ton pere ne le quier plus cheler 
julien de saint gille qui tant fait a loer 
bien quide l amiraus que soient mort geté 
mais je fac les francois en ma cambre garder 
les hubers et les elmes les escus fors et les 
et cascun tient s amie par l ermin engoulé 
qui est fille de conte de duc ou d amiel 
et si que la plus n a pas yy ans passé 
quant il vieut si le baisse douchement et soef 
qui vous aideront bien se mestier en avés 
dame " che dist elies ' yy merchis et gres 
aval par devers destre quant vous i enterés 
troverés le chiterne a fin or pointuré 
et le mien lit demaine mout bien connisterés 
ne sai " che dist elies ' boin consel me donés " 
et respont la puchele ' encore vous dirai el 
trespassés tous les autres devant vos ieus gardés 
par art de ningromance sont li limon fondé 
aussi siet avenant com s il fust compassé 
s i a zz vermeil paille galasien ovré 
del plus fin or d arabe i a yy mars saudés 
si a yy clokete qui pendent d or fin cler 
touchiés i de vo doit zz petitet asses 
amis en tant de terme com zz hons peut aler 
maisqu il soit auques lons yy pies mesurés 
vous sonera li lis menuement soef 
ne harpe ne viele ne route ne jougler 
ne nus oiseus qui soit tant sache de chanter 
plus volentiers n orois je vous di par verte " 
elye entre en la cambre yy tans i a trové 
que la puchele n ait de bouce devissé 
galopin le petit ont defors oublé 
rosamonde la bele li va l uis defermer 
signor tout premerains i entra josue 
li quiver d alixandre qui tout confonge de 
qui galopin avoit et cachiét et navré 
ou qu il voit le baron se l reconnut asses 
' cuiver " dist la puchele ' c avés vous espensé 
qui entrés en ma cambre sans congiet demander 
pres va je ne te fac tous les menbres coper 
ou ferir ou bien batre ou loier a zz pel 
dame " dist li paiens ' mout grant tort en avés 
vostre peres vous mande c alés a lui parler " 
et respont la pucele ' je ne li puis veer " 
ancoisqu ele vausist de la canbre torner 
s est faite la puchele gentement atorner 
en son dos a vestu zz hermin engoulé 
d une lasnete d or ot estrais les costes 
unes cauches mout riches solers bien pointurés 
un maltel covoitous ot a son col jeté 
uns rices amiraus li ot fait presenter 
yy ans mist on a faire ainsque fust par ovrés 
et fu d un cabatene tout environ ourlés 
richement ot la bele son gent cors acesmé 
de plus bele pucele n oi nus hon parler 
les ances ot bassetes et estroit les costes 
et la bouche bien faite et les dens ot igues 
et sont fait par compas com s il fuissent planté 
li alaine de li par flaire tant soef 
que nes zz encensiers de mostier enbrasé 
onques dieus ne fist home qui de mere soit nés 
se il tres bien le garde que n en soit trespensés 
faucon ne nus ostoir ne oiseus d outremer 
ne porte si biaus ieus ne de si grant biaute 
com porte la pucele qui tant a de biaute 
or s en va la pucele a son pere parler 
signor quant la puchele en entra en la sale 
rois macabres le prent li vieus entre ses bras 
deles lui l a assis et si l acole et baise 
' fille " dist l amiraus ' mout estes convenable 
por vostre cors me croist mout dolereus damage 
lubien de baudas a le chenue barbe 
est issus de sa terre s est entrés en mes marces 
de ton cors le vaillant li ai je fait otriage 
mes il me jura ancoisque de moi parte 
coronee serés ains le feste de paske 
sire " dist la pucele ' ains me prenge li rage 
ou male fondre sire m eust ancois arse 
que lubien de baudas a le chenue barbe 
mon gent cors avenant ait ja nuit en sa garde 
ne grate le sien dos ne que sente se barbe " 
rosamonde la bele qui preus fu et nobile 
en apela son pere se li a pris a dire 
' biaus pere donés moi " dist la franche mescine 
' zz vallet voil avoir tousét de barbe prime 
je ne quier que il ait que l espee forbie 
qui por amor del moi fache chevalerie 
n ai cure de viellart qui le pel ait froncie 
peres il a le loi a le pume porie 
qui par defors est verde et par dedens vermine 
ne poroie soufri la soie char flairie 
mieus m en fuiroie voir comme une autre caitive 
ens en zz autre tere a deul et a martire 
que lubien li fel a le barbe florie 
mon gent cors avenant eust en sa baillie 
en la moie foi sire " dist la bele al vis fer 
' caifas li miens frerre qui tant fait a prisier 
ne josse d alixandre ne malpriant le fier 
encore n ont il gaires lubien essaiét 
ne son grant vaselage prové ne acointié 
par mon cors seulement vous i quidiés paier 
mais par icel mahon qui tout a a baillier 
iceste grant paor ne vous vaut zz denier 
envers zz autre afaire vous en quic commenchier 
je manderai en franche les barons chevaliers 
de plus haut pers de france qui servent por denier 
certes je vous ferai tout ces murs trebucier 
et toutes ces parois cheoir devant vos pies 
venés avant biaus pere si me cheés as pies 
et si me proieroie et manaide et pitie 
je quic avoir ains vespre zz itel chevalier 
qui ert de paienie ou de crestiens 
qui fera la bataille encontre lubien 
en la moie foi sire " dist la bele al vis cler 
' or me dites biaus peres par mahomet no de 
se je vous pooie ore zz tel home trover 
qui feist la bataille vers l amiral el pre 
li feriés vous de son cors seurte 
que il n i eust garde au venir ne a l aler 
ne qu il ne fust malmis ochis ne afolés 
fille " dist l amiraus ' de folie parlés 
s il m avoit d un espiel parmi le cors navrés 
n i avroit il ja garde n al venir n a l aler " 
et respont rosamonde ' premier le me jurés 
voire " dist macabres ' yy fois se vous volés " 
il a fait mahomet el palais aporter 
desor zz vermeil paile galasien ovrés 
le pieres presieusses getoient grant clarte 
la jura l amiraus quanqu ele ot devissé 
paien et sarrasin et li boin et li mal 
rosamonde le voit grant joie en a mené 
ariere vint en la canbre elie a apelé 
rosamonde la bele s en entra en la cambre 
a haute vois escrie ' sire elye de franche 
des or parlés en haut que il n i ait covranche 
vous ferés la bataille au fer de vostre lanche 
gentieus fieus a baron con puis estre dolante 
lubien de baudas a la barbe ferrande 
est issus de sa terre s est venus en no lande 
au riche roi mon pere me requiert et demande 
portera m ent li fel a baudas en sa cambre 
se je ne puis trover home qui me desfenge 
gentieus fieus a baron voi con sui bele et gente 
mout ferés bel serviche s a dieu rendés zz ame 
dame " che dist elies ' ne sui pas a aprendre 
salemon si prist feme dont sovent me ramenbre 
yy jors se fist morte en son palais meisme 
que onques ne crola puing ne pie ne membre 
puis en fist zz vasaus toute sa consienche 
par le foi que vous doi fole cose est de feme 
certes c om plus le garde donques le pert on senpre 
sire " dist la puchele ' n ai soing de ranproner 
gari vous ai des plaies savoir m en devés gre 
feré vous la bataille dites ou le lairés 
se vous vers lubien me volés contrester 
ja ancois ne verés pentecouste passer 
que vous quic de sorbrie faire roi coroné 
dame " che dist elies ' car me laissiés ester 
che n est mie marchiet por l argent deviser 
je ne prendrai jor se ne croit en mon de 
mais por l amor des plaies dont vous gari m avés 
se vous cheval et armes me voliés doner 
je m en istroie fros por mon cors deporter 
encontre l amiral dont je vous oi parler 
quant partira de moi se il osse joster 
ja ne s en gabera se dieus me vieut salver 
par mon cief damoisele " dist elies de franche 
chanpion avés boin por droit porter sa lanche 
n a paien en espaigne de si riche poissanche 
se il vous a dit cose qui vous tort a pessanche 
et je l puis encontre par le fer de ma lanche 
quant il partra de moi ja n en avra beubanche 
sire " dist la puchele ' mout me faites joianche 
et ge guerpi mahon por la vostre creanche 
por la vostre amiste m en irai jou en franche 
mais quant che venra senpre que vous venrés ensamble 
gardés vous de cheoir qui qu en sele remaigne 
li glous a zz destrier il n a si boin en franche 
c est prinsaus l aragon qui fu nés d oriande 
quant il vient en la presse que la bataille est grande 
lors saut de yy pies et brait et fiert des jambes " 
galopin saut en pies quant oi la loanche 
et vient a son signor sans nule demoranche 
maintenant li a dit li leres sans doutanche 
' gentieus fieus a baron de coi avés doutanche 
faites querre les armes beles et avenantes 
dites la damoisele qu ele vous baut sa lanche 
ancois la mienuit que li premiers cos cante 
vous rendrai le destrier qui qui en ait pessanche 
orendroit le vois quere sans nule demorance 
ne l lairai por paien que li cors dieu cravente 
que je ne l vous amaing soiés ent a fianche " 
et respondi elies ' jhesu t en doinst poissanche " 
lors parla la puchele a elie de franche 
' par mon cief sire elie " ce dist la damoisele 
' li destriers est si boins il n a millor en terre 
des grans bontes de lui vous dirai tout a certes 
il n est home en cest siecle si le prent par le resne 
se il le prent au frain et il monte en la sele 
s il n en est mout hardis que il n en jete a tere 
et bien ne set joster et droit porter la teste " 
galopins saut en pies quant oi la novele 
et afuble une cape n ot que yy pies sor terre 
prist yy saus de denier entor lui les areste 
viseus fu mout li leres de sa besoigne faire 
et d ileuckes s en torne que il plus n i areste 
fors de la cambre vait a l uis de la posterne 
tres par desous la tor illeuques trove zz eve 
maintenant entra ens n a paor que il perde 
il a passé a no d autre part vint a tere 
lors passa zz vergier et trestoute les estres 
dusc au tref l amiral ne fine ne ne cesse 
cha defors l a trové par defors les herberges 
atant es le laron por conter ses noveles 
ou qu il voit lubien gentement l en apele 
' icil grant mahomet qui le siecle governe 
cil saut l enpereor et tout cil qui le servent " 
et lubiens respont que il ne s i areste 
' amis et cil saut toi dont es et de quel terre " 
galopins li respont qui estoit mout fors leres 
' sire d outremer sui del val desous luiserne 
marcheans ere riches encore ersoir al vespre 
une barge menoie ains hon ne vit tant bele 
tant i avoit argent et de l or de palerne 
manteus et siglaton et paile de biterne 
yy destriers i avoit et yy mules mout beles 
celes vous envoioit li sires de no tere 
car il vous aime mout et si le fait a certes 
macabres me taut tout et mes nes et mes barges 
et mes homes a mors et moi geté en l aigue 
a vous vieng sire rois que droiture me faites " 
quant l entendi li rois por zz poi qu il ne derve 
il se drecha sor pies mist se main sor sa teste 
' mar le pensa li glous par ceste barbe bele 
vostre avoir raverois et vo barges refaites 
et del sien yy tans ainsque fine la guerre 
se jou ai la mescine tes avoirs torne a perte 
et se n ai la pucele dont commenche la guerre 
jamais ne finerai si l avra cha fors traite 
sire " che dist li leres ' de l avoir ne me chiet 
car j en avrai asses je sai bien gaignier 
mes des destriers me poisse c avoie forment cier 
que zz en avoit qui mout fist a proisier 
zz vairent mout tres jent zz hermin montenier 
il a maigre la teste et l oil apert et fier 
petites orilletes si a le crin deugie 
les jambes longes si ot coupé le piet 
en nul pais qui soit n en a nul plus legier 
mieudres destrier ne fu onques por gerroier 
quant estoit en bataille et en estor plenier 
et il trovoit a terre abatut chevalier 
tant le foloit des pies que tout ert debrisiés 
de baston ne d espee ne covenoit touchier 
tai glous " dist l amiraus ' lai ester ton plaidier 
j ai encore tel cens que mieus fait a prisier 
je ne l donroie pas pour yy livres d or mier 
s avoies asamblé des tiens yy millier 
et trestout ciaus de franche quanqu en a ou resnier 
ne querroie tout ciaus por ichestui cangier 
orendroit le veras ja trestorné n en ert 
sire " che dist li leres ' por coi le veroie ge 
je ne sai riens de che ne ne connois destriers 
puisque je l voi troter a mout isnel le tieng 
mieus ameroi zz peu s il vous plaist a mangier 
tant ai esté en l aigue tout le cors ai molliét " 
et respont l amiraus ' par mon cief vilain es 
sire " che dist li leres ' or ne vous courechiés 
puisque vous le volés je l verai volentiers " 
l amiraus se corouche s a bouté l eskekier 
mieus venist l amiral c a son giu entendié 
tart estoit galopin que l eust aprochié 
les aises au cheval vous do je dire bien 
il ert en zz travail bien saielé d achier 
le menor des estaches ne menast zz somier 
il ne remuist mie por le keue a tranchier 
a yy kaines d or fu par le col loiés 
yy paires de buies ot li chevaus es pies 
par dedens sont feutrees por le poil que ne ciet 
de feure et de l avaine ot desi al poitrier 
et boit a une nes entaillie d or mier 
l aige li cort devant a canel aaisiét 
yy gardes i a qui gardent le destrier 
et quant li yy dorment les yy esteut vellier 
il n en i a zz seul tant orgelleus et fier 
s il le treve dormant ja meche autre loier 
ja n i metra escange forsque les ieus del cief 
forjurer li fait le terre et le renier 
et lui et ses lignages fors del pais cachier 
yy chiereres i ardent qui mout font a prissier 
l amiraus le descevre s ot le coste delgié 
la teste fu bauchande et tout li yy piet 
il a dit au laron ' ere li tien si chier 
nenil " che dist li leres ' ja celer ne l vous quier 
ne vi mais nul si bel ne si bien estachié " 
et dist entre ses dens que nus ne l entendie 
' male garde en ferois ains le jor esclairier 
je le vous enblerai se je l puis esploitier 
anuit en ceste nuit ja si bien n ert gaitiés 
sire elie de franche se cestui aviiés 
ou roialme de france vanter vous en poriés 
c ains hom de vo lignage ne fu sor tel destrier 
mais mout est en fort lieu ne sai comment che ert 
or en penst damelde qui tout a a jugier 
par l ame de mon pere autant aim cel destrier 
com s il fust la defors a zz arbre atachiét " 
des puis que galopin ot veu le cheval 
nen ot bien ne repos ne aillor ne pensa 
sarrasin s estormissent venu sont as ostaus 
il demandent l aigue al mengier vont sear 
apres s en vont dormir que ne pensent nul mal 
que del petit laron ne s en donent regart 
galopins ne s oblie venus est au travail 
il s apuie a le trelle si garde le cheval 
damelde reclama le pere esperital 
' el ventre del pisson garistes saint jonas 
les yy enfans garistes que il ne furent ars 
sainte marie dame donés me che cheval 
que ne me puist blechier ne ne me fache mal " 
tant entent au proier galopin li vasal 
de l aleine de lui esfree li cheval 
il saut de yy pies si abat le traval 
les gaites le coisirent si saillent cele part 
et saisirent lor lances et gaverlos et dars 
et kierent par le canbre yy bien par esmal 
galopin fu en l onbre qui petit les douta 
tant vont pres del laron que cascun le frota 
s il ot adont paor je ne m en mervel ja 
quant il ne trevent riens s asient as escas 
et dist li uns a l altre ' c a senti chis chevals 
par mon chief " dist li maistres ' sejornés est et cras 
de mout petite cose li chevaus s esfrea " 
galopins ot une herbe des puis de garnimas 
que basin ot tolu quant garin encanta 
quant li fain de la loge si fort les engresa 
signor che fu la nuit que karles i ala 
mist se main a sa bourse l erbe fort en geta 
tant le frota li leres que li odeurs en saut 
par entre yy les railles l a lanciét el travail 
les gardes s endormirent lors fu seus li cevals 
' par mon cief " dist li leres ' conquis estes et mas 
tout soit fel l amiraus se ne vous pent et art " 
puis a fait ses engiens si desfait le travail 
il les prist par les grailles si le trait d une part 
he dieus che fu mervelle quant il le remua 
tant par a fait li leres que il vint al cheval 
les costes li planoie que mener l en quida 
li chevals ne l connut as dens si le combra 
puis le fiert contre terre et en haut le leva 
grans yy pies pleniers le jeta contreval 
si le fiert a zz pel por poi que ne l creva 
li leres fu blechiés yy fois se pasma 
lors a juré jhesu jamais ne l baillera 
soef entre ses dens elie reclama 
' he elyes de franche perdut as le cheval " 
li leres se dolut del grant cop que il a 
lors a rejuré dieu que point ne le laira 
pour elie de franche qui le don en dona 
au pooir que il ot avala contreval 
il trova zz baston le gros en enpuigna 
par les costes c ot gros yy cos li dona 
tout le fait estre cois et l orgeul en abat 
n onques puis ne se mut ne les pies ne crola 
galopins li escrie ' ne vous movés vous ja 
folie feriés se dieus ait en moi part " 
lors a pris une sele qui pendoit d autre part 
se li mist sor le dos belement le caingla 
li frain li mist el cief les caines abat 
par son estrier senestre galopins i monta 
il ne sot chevalcier de chou fist com musart 
li chevals passe avant et il ciet a zz fais 
por zz peu ne se brisse les costes et les bras 
lors rejure jhesu jamais n i montera 
ne ne set chevalchier jamais ne l aprendra 
s il eust une corde as arcons se loiast 
or l amaine apres lui soaves tout le pas 
asses s en vait plus tost que li chevaus ne fait 
vai s ent li petit leres s enmaine le destrier 
li chevaus ne l connut en grant vieute le tient 
petit le voit ne l a gaires proisiét 
il joint les yy orelles si regete des pies 
hauche devant le destre et galopin refiert 
cheir l a fait a tere mais ne l a pas bleciét 
galopins fu legiers si resailli en pies 
neporquant si l ataint par desous le braier 
par le mien ensiant se bien l eust consui 
jamais li petis leres n enblast le boin destrier 
prist un baston d un ausne si repaire au corsier 
par les costes c ot gros yy cop l en fiert 
tout le fait coi ester ne se meut li destriers 
se li tranble li cors con feulle de lorier 
' certes " dist galopins ' justiche a boin destrier 
ne vous movés ja folie feriés 
si m ait dieus de gloire bien tost le comperiés " 
puis a pris une corde el col li a lachiét 
en sus de lui le maine que durement le crient 
jusc au tres l amiral ne se vaut atargier 
il le trove dormant en son pavellon cier 
deles lui pent s espee al poing d or entaillié 
quant galopins le voit s en fu joiant et lie 
andeus ses mains en tendi vers le ciel 
' hai pere de gloire tu soies grasiés " 
puis a passé les aigues et les viviers 
enfressi en la cambre pointuree a or mier 
ou elies se dort ainsqu il fust esvelliés 
li fu pres li chevaus que tant a convoitié 
et quant le voit elies joians en fu et lie 
andeus ses mains en a tendues vers le ciel 
' hai pere de gloire tu soies grasiés " 
al matin par son l aube quant li jor lor esclaire 
jusc al tref lubien en vienent les noveles 
zz sarrasins li conte destruite soit sa geste 
' par mahom amiral or est trop grant la perte 
en prinsaut l aragon ne meterés mes sele 
on le vous a enblé et vo gardes desfaites 
ch a fait li petis leres qui hier vint devant vespre 
leres ert et espie bien sot conter la beffe 
par l ame tervagant boine le nous a faite 
plus de yy mars d argent en vaut hui vostre perte 
amirals orgellous a demain ert li termes 
que tu te dois combatre s avoir veus la pucele " 
quant l entent l amiraus por poi que il ne derve 
' signor " dist l amiraus ' mout m est mal avenu 
mon destrier qui m aidoit ai par pecie perdu 
mais aportés mes armes ainsque soit parcheu " 
et il si firent senpres ne s atargierent plus 
son auberc li vestirent yy roi mescreu 
puis li caingent l espee murgale de sor fu 
le destrier li amainent beraut de valodru 
lubien i monta prist le lance et l escu 
devant le maistre porte de sorbrie est venu 
a haute vois escrie ' biaus amis que fais tu 
car me ren la bataille que tant ai atendu 
ou je te ferai prendre en ton castel lasus " 
lubien de baudas dessendi a la tiere 
il atent la bataille dieus il avra si pesme 
or vous dirons noveles du bacheler elies 
rosamonde l adoube en sa cambre sous tere 
puis li vest zz auberc dont a or est la maille 
par deseure zz bliaut qui li pent jusc a tere 
qui ferist le hauberc a zz espiel a tere 
ne l enpirast il ja le monte d une nesple 
atant es galopin qui fu preus et honestes 
ou que il voit elie cortoisement l apele 
et tenoit en son poing l espee toute traite 
' sire chaingiés cesti quens ne rois n ot plus bele 
par itel convenant le caingniés a senestre 
que dieus vous doinst barnage et proeche et poeste 
et foi contre tous homes et estenance entere 
et vous meche en talent que prengiés la pucele 
qui si vous a gari en le canbre sous tere 
par foi " dist rosamonde ' tel proeche avés faite 
dont vous serés mout riches ainsque vienge li vespres " 
rosamonde li caint a son flanc le senestre 
par desor la ventaille li a lachiét zz elme 
a yy las d or fin li lache la pucele 
et ot hanste de fraine et ot fer de castele 
a yy claus de fin or zz pengon i ventele 
voit prinsaut l aragon qui fiert del piet a tere 
de yy pies pleniers ne pot consentir beste 
et quant le voit elies tous li ceurs li sautele 
de la joie qu il ot est saillis en la sele 
quant li destrier le sent se li saut plaine perche 
mais cil le conduist bien qui le tient par le resne 
onques ne l sorporta vaillant une chenele 
' par mon cief " dist elies ' chevalier doi je estre 
voire " dist galopins ' onques n en poi tant faire 
encore n a il gaires qu il me mostra la tere " 
lubien de baudas fu a la porte armés 
a haute vois escrie ' car t en is macabres 
ou m envoies ton fil caifas ou josse 
ou malpriant qu est tiers el ne voil demander " 
quant l amiraus l entent le sens quide derver 
il en a apelé ses canbrelens privés 
qui sont de sa maisnie et de son parente 
' alés tost a ma fille que n i ait aresté 
zz chevalier devoit en l angarde amener 
ne sai de paienie ou de crestiente 
et s ele chou ne fait con vous ai devissé 
lubien li donrai le viel kenu barbé " 
et respondent paien ' mout avés bien parlé 
chou est li mieudres ples que i puissiés trover " 
jusc a l uis de la canbre en sont trestout alé 
et sont passé avant et s ont l anel crollé 
rosamonde l oi s a tost l uis desfermé 
' dame " che dist elies ' en la car vous traiés 
veés cel cheval qui mout est esgarés 
si m ait dieus del ciel je l criem mout d afoler 
vasal " dist la pucele ' alés a vostre de 
dieus garisse ton cors de mort et d afoler " 
il a laskiét le resne lait le ceval aler 
le gonfanon de soie lait al vent venteler 
et li destriers li saut yy pies messurés 
que le fu et le flanbe fait del marbre voler 
quant le voient paien tout en sont esgaré 
meismes l amiraus en a zz ris jeté 
' mahon je rai ma terre bien t ai servi a gre 
c est elies de franche li gentieus et li ber 
chil fera la bataille ja n en ert trestorné 
en la moie foi sire " dist la bele al cler vis 
' sor mahon me jurastes vous et vostre arabi 
que il n i aroit garde n a l aler n al venir 
non avra il ma fille por voir le vos plevis " 
il ovrirent la porte si le laissent issir 
macabre de sorbrie et josses et malpris 
en montent el palais regardent le meschin 
rosamonde la bele va veir son ami 
en son dos a vestu zz pelichon hermin 
et en son puing senestre tenoit zz esmeril 
ele le vait paissant d un ele de pertris 
et evre son mantel sique elies le vit 
de la joie qu il ot fait le cheval saillir 
li destrier s en repaire contreval le lairis 
onques dieus ne fist beste que s i puist tenir 
cers ne dains ne aloe faucon ne esmeril 
caifas le regarde a son pere l a dit 
' cuidiés vous sire rois que bataille feist 
ja s en fuira li glous quant venra al ferir 
rosamonde vous a vergondé et honni 
yy jors l a tenue s en a fait ses delis 
remesse en est enchainte por voir le vous plevi 
mahomet vous confonge qui tout a a tenir 
s en zz feu nen est arsse anuit ou le matin " 
quant l entent la puchele si ot le ceur mari 
ou qu ele voit son frerre fierement li a dit 
' par mon cief dan traitres vous i avés menti 
onques ne fu je pute ne on ne l me requist 
mais je le fuisse certes si il tres bien vausist 
qu il est boins chevaliers couragous et hardis 
et vous estes couars et malvais et faillis 
ceste jouste qu il fait deussiés maintenir 
se sarrasin me croient et mon pere autressi 
en une cambre basse vous meterons tout vif " 
ele lait le parler par les temples le prist 
des cheveus a sachiét quanque que la bele en tient 
caifas s en retorne ens es dens le refiert 
que la levre li tranche le sanc en fait saillir 
he dieus mar le toucha de put ore le fist 
car ancoisqu il soit vespre l en convenra morir 
car galopins l esgarde qui n a pas mescoisi 
que l nonchera elie le chevalier gentil 
or fu li bers elye ens el pre contreval 
apoiés sor sa lance bien resanble vasal 
li sarrasins le voit vers lui en vait les saus 
' cuiver " dist lubien ' ou preis mon cheval 
qui le te mist as mains onques jor ne t ama 
che fist li petis leres qui ersoir le m enbla 
tervagant que ne l soc il fust pendus a hart 
or laisse cele jouste si me rens mon cheval 
si en vien avoec moi a la chit de baudas 
si seras de mes vins serjans et boutellas 
yy sarrasins en ton fief en tenras 
j ai une bele fille que tu espouseras 
s a non esclabonie sos siel plus bele n a 
ne mais que rosamonde ne sai s ele le vaut 
sarrasin " dist elies ' je n ai soing de vo gas 
tu ne ses qui je sui aparmain le sevras 
sodoiers sui de franche dont cis rois m amena 
et fui pris desous arle en l estor communal 
zz miens compains petis me dona ce ceval 
rosamonde la bele hui matin m adouba 
si me caint ceste espee a mon les de decha 
se je te puis ochire je sui rois de baudas 
de s amor sui tous fis certes n i faillerai " 
quant l entent li paiens par poi qu il n i esraga 
' es tu dont crestiens c a moi es venus cha 
je t en jur mahomet qui cest siecle estora 
je ne mengerai mes tant con tu vis seras " 
et respondi elies ' iche ne sera ja " 
certes bien poroit estre voire parolle i a 
quant ot li sarrasins qu il est crestiens 
onques puis n i ot resne ne tenu ne laissiét 
il laisent par vertu randoner les destriers 
et prinsaut l aragon lai aler les yy pies 
elyes faut a lui de la lanche qu il tient 
zz poi li mist trop haut desor l elme vergié 
et li paiens le fiert ne l a pas esparengiét 
grant cop li a doné en l escu de quartier 
desor la bende d or li a fraint et brisié 
le blanc auberc del dos desront et desmaillié 
parmi le flanc senestre li conduist son espiel 
enpoin le par vertu si l abat del destrier 
signor n est mie mors mes il est mout bleciés 
et elies saut sus qui le cors ot legier 
si est saillis mout tost sor le corant destrier 
il a prisse sa lance et l escu de quartier 
vait ferir le paien si grant cop esforchié 
que sa lanche pechoie si l abat del destrier 
quant li paien le voient mout en sont esmaié 
premerains a parlé tornebrans et turfier 
et gontable d orlie et garlans l envoisié 
et autres avoec qui firent a proissier 
cis yy furent tout roi les corones as cies 
et dist li un a l autre ' mal somes engingié 
mors somes et vencu si perdons lubien 
par mahomet signor alomes li aidier " 
et cil ont respondu ' de gre et volentiers " 
il vestent les aubers s ont les elmes lachiés 
et caingent les espees a lor flans senestriers 
et monterent es seles des boins corans destriers 
et prisent en lor poins les rois tranchans espies 
parmi zz val s acoillent corant tous eslaissiés 
dieus en garisse elie qui en crois fu drechiés 
n i a cel ne l manache de la teste a trenchier 
lubien de baudas se senti a la tere 
voit prinsaut l aragon qui traine ses resnes 
de yy pies pleniers ne pot consentir beste 
il le pleure et regrete con chevalier honeste 
' he chevals ravineus por coi me meus tu guerre 
je t ai soef nori et le crupe coverte 
et doné a mangier et de fain et de l herbe 
or me veus chi corre por chou que sui a tere 
ja ne soit mes nus hom qui mes se fit en beste 
se tant non com il l a et il le tient a certes 
chevalier mout es preus par le loi de ma tere 
car me ren mon cheval dont je chai caele 
por amor rosamonde qui t esgarde as fenestres 
sarrasin " dist elies ' maldite soit ta geste 
va si pren ton cheval por amor la pucele 
n i avras hui mes garde si seras en la sele " 
il meismes li rent par anbedeus les resnes 
lubien monta qu es archons ne s areste 
des plais qu il ot grans ne li ramenbre gaires 
or poés vous bien croire diables le governe 
le main mist a l espee fors del feure l a traite 
et va ferir elie par desor son elme 
qu il en a abatu et les flors et les pieres 
li brans est trestornés par de devers senestre 
il li trancha les guices et les quins jusqu en tere 
se l conseust en char sa fin en eust faite 
' par mon cief " dist elies ' vostre espee m apresse 
mon escu m a tranciét s en est moie la perte 
par le mien ensiant j en rai chi une bele 
je quic qu ele fu vostre sire amirals de perse 
galopins le me caint mes compains li honeste 
de meisme vo cosse vous doi je honte faire " 
il l en drecha amont si l en feri sor l elme 
qu il en a abatu et les flors et les pieres 
tout le va porfendant enfressi en la sele 
li ber estort son cop mort l abat a le terre 
rosamonde le voit qu estoit a la fenestre 
ou qu ele voit son frere fierement l en apele 
' or venés cha veoir malvais couars superbes 
si verrés les grans cos que li paiens set faire 
car pleust ore mahon qui cest siecle governe 
que vous fuissiés la fors avoec lui sor cel herbe 
et seust le grant honte que pour lui m avés faite 
a s espee tranchant perderiés ja la teste " 
quant elies ot mort lubien de baudas 
prist le cheval as resnes que mener l en quida 
quant li yy sarrasin li essorbent d un val 
et quant les voit elies mervelles l en pessa 
jhesu le nostre pere douchement reclama 
' se tes sont tout cil con estoit li viellars 
par le mien ensiant n en quic estordre ja 
a quel cief que il tort tout le premier ferai " 
le premier qu il encontre onques ne s en loa 
si le fiert de l espee que parmi le copa 
a l autre jouste en apres autres yy en abat 
et jonacles s enfuit a esperon s en va 
et li rois malvergies yy mos s escria 
' par mahomet signor cis hom est satenas 
il fu fieus luchibus de la roche baudas 
qui conquist en espaigne feraon et judas 
et le viel salatre et costantin macars 
si fera il nous tous ja pies n en estordra 
mais guerpissons les loges et entrons el arnas " 
et il si fissent senpre li glouton desloial 
il guerpirent les loges dont yy i a 
en la sont venu s en entrent es canas 
elyes les encauche qui seoit sor prinsaut 
il se feri en l aigue jusc al col del cheval 
puis a traite l espee lor ancre lor trancha 
li vens se fiert es voiles qui les turs esfondra 
or noent sarrasin et a deul et a mal 
que de yy un seus n en escapa 
li faucon lubien fu devant l estandart 
il connut le destrier forment le regarda 
yy fois s est esvolés que aler s en quida 
quant li giet le retienent dont a or sont les las 
quant elies le voit grant joie en demena 
deslie le faucon sor son puing le porta 
se l donra rosamonde qui hui l adouba 
or s en va li vales qui bien set mener guerre 
s enmainne les destriers anbedeus par les resnes 
venus est a sorbrie si dessent en la presse 
encontre sont venu la pute gent aversse 
le faucon lubien tent a le damoisele 
il le trova enbronché et encliné sor terre 
il li a demandé ' qui vous fist che dansele 
qui si vous a baillie mes amis ne veut estre " 
atant es galopin qui l en dist la novele 
' elyes biaus dous sire mout devés dolans estre 
por vous l a caifas a tel honte destraite 
et batue et ferue et le bouche desfaite 
se tu ne l en fais drois ja ne tienges tu terre 
amis et che ne fache ne place au roi celestre " 
or s en torne elies qu a saint gille fu nés 
et tenoit son son branc nu qui fu ensangletés 
l arrabi a hurté des esperons dorés 
tout droit enmi sa voie a caifas trové 
zz grant cop li dona mout l a bien asené 
que les flors et les pierres fist de l elme voler 
la coife de l auberc ne li pot contrester 
enfressi el menton li fist le branc couler 
elye estort son cop et li glous est versés 
et li cors estendi l ame en porte malfe 
amont a la fenestre ert li rois acoutés 
macabre de sorbrie a ses gens apelés 
' signor " che dist li rois ' ne la porons durer 
ichou est begibus qui nous a enchantés 
car li corons tout sus sarrasin et escler 
trestous mes maltalens vous ert ja pardonés " 
lors s en ceurent as armes sarrasin et escler 
bien furent yy quant il furent armés 
parmi le mestre porte s en vont abandoner 
por la mor caifas qui jut enmi le pre 
sont issu de sorbrie li quiver parjuré 
et encauchent elie qu a saint gille fu nés 
li vasaus tint le branc qui a or fu lerrés 
de pitiet a plouré s est forment gaimentés 
' he pere julien jamais ne me verrés 
ahi oncle guillame je vous commanc a de " 
quant galopins le vit li preus et li senés 
rosamonde la bele a congiet demandé 
de la tor avala les marberins degres 
en la bataille entra courecous et irés 
en sa main le baston ou tant a richetes 
que les fees ovrerent en zz ille de mer 
lors peussiés veoir tant ruiste cop doner 
tant brac tan puing tante teste voler 
et tant cheval cheoir trebuchier et verser 
bien i feri elies del branc forbi letré 
et galopins aussi del grant baston quarré 
he dieus con grant damage ne poront afiner 
car li nostre sont poi et sarrasin plente 
karles marceus le dist zz jor en reprover 
selonc que dist la letre ' la forche paist le pre " 
quant rosamonde les prist a regarder 
a genollons se mist la pucele al vis cler 
et a jointes ses mains dieu prist a apeler 
' glorieus sire pere qui te laissas pener 
et fesistes la lune et le solail lever 
et les estoiles les poissons en la mer 
gardés ces crestiiens d ochire et d afoler 
baptisier me ferai et en sains fons lever 
et trestoute ma loi ferai crestiener 
puis penrai le baron se me vieut espouser " 
estes vous galopin le preu et le sené 
la ou il voit elie se l prent a apeler 
' compains " dist galopin ' n es porons endurer 
veés vous la les os pensons del cheminer 
car faites une cose que m orés devisser 
que hurtés l arabi des esperons dorés 
en cel vergier laiens nous irons reposser 
je desfendrai mout bien le pont et le fosse 
la dedens vous metrai qui qu en doie pesser 
compains " che dist elies ' si con vos commandés " 
lors hurte le destrier des esperons dorés 
et la gentil puchele vint le pont avaler 
et destachie de caines dont i ot a plente 
et elyes i entre qu a saint gille fu nés 
et galopin ausi ne s i vaut arester 
fierement la bare et le pont sus levé 
quant furent la dedens s ont grant joie mené 
elyes dessendi del destrier sejorné 
rosamonde la bele le corut acoler 
yy fois li baissa la bouche et le vis cler 
en une croute a vaute ont le destrier mené 
del feure et de l avaine li donent a plente 
puis vienent el planciet en le tor sont monté 
si ont veu les os qui sont acheminé 
macabre de sorbrie a se gent apelé 
' signor " che dist li rois ' ne la porons durer 
tout che me fit ma fille que si m a encanté " 
as armes sont coru sarrasin et escler 
bien furent yy quant il furent monté 
asallent de la tor les pans et les pilers 
elye se desfent qu a saint gille fu nés 
grans pieres et grans fus laissent aval aler 
bien en font yy reculer el fosse 
he vous poignant corsaut zz felon parjuré 
rois fu de tabarie si ot mout richete 
et ot en sa compaigne yy turc armé 
il asaillent la tor s ont grant noise mené 
et pikent et machonent comme gent forsené 
quant galopins les voit s a elie apelé 
' compains " dist li vasaus ' ne la porons durer " 
elye et galopins sont forment esfreé 
' signor " dist rosamonde ' por coi vous desmentés 
ceste tor est trop riche ou nous somes entré 
li quarrel en sont fort a chiment compassé 
chaiens a asses armes et destriers sejorné 
et fors elmes agus et boins brans acherés 
yy chevalier en peut on adouber 
chi dedens avons char et puiment et clare 
et boin pain de forment et flor avons asses 
jusc a yy ans tous plains i poons sejorner 
que ja n i entera sarrasin ne escler " 
elye de saint gille a grant joie mené 
ou qu il voit galopin si l en cort acoler 
en l orelle li dist coiement a chelé 
' galopins biaus compains bien nous est encontré 
chaiens est paradis je ne l quier mais celer " 
estes vous zz vasal qui est d outre la mer 
godefroi ot a non ensi l oi nomer 
cil ot nori elie petit en son ostel 
vienent de la montaigne al port sont arivé 
quant galopins le voit s a elie apelé 
' vois tu la zz vasal qui revient d outremer 
car alons a la porte savoir et demander 
de quel pais sont et ou doivent aler " 
et elies respont ' si con vous commandés " 
as brestekes des murs est elies acostés 
les barons en apele si les a salués 
' signor " che dist elies ' de quel terre estes nés 
dont venés ou irés quel part devés torner " 
et godefroi respont ' a valence fui nés 
senescau julien le franc duc honoré 
et venons del sepulcre ou fumes por ourer 
contreval paienie ai yy ans converssé 
or irai en ma terre se dieu l a destiné " 
quant elies l entent s a grant joie mené 
a la vois qu il ot clere commencha a crier 
' godefroi " dist elies ' fai ta gent escouter 
tu iras a saint gille a mon pere parler 
de par dieu et de moi mout bien le salués 
et me secore chi si fera mout que ber 
cha sus en ceste tor m ont paien enseré 
il sont bien yy fer vestu et armé " 
quant godefroi l entent s a de pitiet ploré 
les maroniers apele belement et soef 
' signor " dist godefrois ' zz petit m entendés 
se vous a seche terre me poés amener 
tant vous donrai avoir con vous penre en volés 
et riches coupes d or et boins bacins dorés 
ne serés jamais povres se le savés garder " 
quant cil l ont entendu se li ont creanté 
lor cinglent et governent au ciel esperitel 
tant ont lor rices barges coru et ceminé 
qu il vinrent a braidis au port sont arivé 
et montent es chevals qui furent sejorné 
lors trespassent les teres et les anples renes 
et vienent a saint gille tout le chemin feré 
parmi le mestre porte sont en la vile entré 
et vienent el palais qui fu a or listé 
la trevent julien qui dessent des degres 
aimeri de nerbone et sen riche barne 
et hernaut le vaillant et bernart l aduré 
et garin d anseune et le franc aimer 
bevon de commarchis et bertran le sené 
l archevesque de rains et le grant richete 
qui tienent parlement de la crestiente 
elye voillent querre ne l sevent ou trover 
estes vous godefroi qui les a salué 
godefrois les salue comme hons apensés 
' cil damelde de gloire qui en crois fu penés 
saut julien le conte et son rice barne 
aymeri de nerbone et tout son parente 
de par son fil elie le gentil et le ber 
par foi vous mande tous foi que vous mi devés 
dedens sorbrie esrant que vous le secorés 
par dedens une tor l a assis macabres 
n i a que rosamonde sa fille o le vis cler 
et galopin aussi qu en ardane fu nés " 
quant juliens l entent s a de pitiet ploré 
a tere chiet pasmés ne pot sor pies ester 
beves de comarchis li gentieus et li ber 
aymeri de nerbone est cele part alés 
' biaus sire " dist li quens ' zz petit m entendés 
or fera ge mes homes maintenant asambler 
si mandrai loeys a paris la chite 
et rainewart ausi qui porte le tinel 
l archevesques i ert cil de rains la chite 
et seront yy de la crestiente 
dessi jusc al sepulcre ne quier mes arester 
de la ferai mes grailles et mes tabors soner 
et si diront encore sarrasin et escler 
c aymeris est venus por paiens esfraer 
pere " che dist guillames ' grant amoisne ferés " 
trestous ses messagiers a li quens apelés 
il fait ses letres faire s a ses homes mandés 
de toute franche a fait son barnage asanbler 
illeuques fu bernars et hernaut l aduré 
bueves de commarchis et bertram li senés 
et garin d anseune et li caitis aimers 
l archevesque de rains quanque pot asambler 
rois loeys repaire de paris la chite 
et ot en sa compaigne rainewart au tinel 
ains si grans barnage ne fu mes asamblés 
qui por le boin elie vauront le mer passer 
godefroi les conduist ou pais ot esté 
il sot mout bien les marces et le latin parler 
lors vienent a brandis les os font sejorner 
des dromons et des barges i vienent a plente 
la dedens se sont mis nostre franc bacheler 
et singlent et governent et pensent de l esrer 
et voient de sorbrie les murs et les pilers 
les brestekes les tors et les palais listés 
godefrois li sachans a grant joie mené 
julien en apele qu a saint gille fu nés 
' sire " dist godefrois ' mout t est bien encontré 
vois tu or cele tor a cel plonc crestelé 
laiens laissai ton fil a mout grant poverte 
galopin l ardenois et la dame al vis cler " 
quant juliens l entent s a de pitie ploré 
il sont venu al port des vaseus sont torné 
puis montent es destriers dont i ot a plente 
si drechent les enseges si pensent de l esrer 
quant galopins les voit c as murs fu acostés 
la ou il voit elie si l en a apelé 
' hai sire compains bien nous est encontrés 
veés ichi les ensenges de la crestiente 
l oriflambe le roi de paris la chite 
aymeri de nerbone le viel quenu barbé 
julien de saint gille au dragon enpené 
amis fai une cosse qui te voil deviser 
que vous vestés l auberc et l iaume fremés 
et si caingiés l espee au senestre coste 
montés en marchegai le destrier abrivé 
et g irai la defors a loeys parler " 
rosamonde la bele va congiet demander 
et ele li dona volentiers et de gre 
par le fausse posterne issi de la chite 
il lait ester le pas si se prent au troter 
tantque il vient en l ost ne vaut onques finer 
il salue le roi si com oir porés 
' cil damelde de gloire qui fist crestientes 
saut le roi loeys et son riche barne 
aymeri de nerbone qui li siet au coste 
julien de saint gille et bernart l aduré 
amis " che dist li rois ' dieus te puisse saver 
comment as tu non et de quel terre es nés 
sire " dist galopins ' en ardane fui nés 
et si sui fil tieri le franc duc honoré 
par moi vous mande elies salus et amistes " 
quant li baron l entendent s ont grant joie mené 
enqui illeuc s adoubent com ja oir porés 
il vestent les aubers s ont les elmes fremés 
et pendent a lor caus les fors escus bouclés 
ens en lor poins ont pris les fors espiels quarrés 
et montent es destriers corans et abrivés 
de yy pars ont leus assise la chite 
mout par i ot drechies de tentes et de tres 
la fu grans li asaus de la crestientes 
li paien se desfende qui as murs sont montés 
quant galopins d ardane a guillame apelés 
julien de saint gille et le caitif aimer 
el vergier rosamonde s en sont cil yy entré 
rosamonde les voit si lait le pont aler 
et cil entrent dedens qui grant joie ont mené 
elye vit son pere si le cort acoler 
plus de yy fois li baisse et le bouche et le nes 
' signor " dist galopins ' bien vous est encontré 
or seromes nous yy fer vestu et armé 
quant vous verois l asaut de la crestiente 
et g irai a la porte por paiens destorber 
l enpereor de franche voil les huis defermer " 
quant julien l entent s a grant joie mené 
rosamonde la bele avale les degres 
et vint a s aumoniere s en a trait une clef 
au tressor est venue s a les huis desfermés 
la prendent les escus et les aubers safrés 
et montent es destriers corans et abrivés 
aymeri de nerbone assailli la chite 
l archevesque de rains e tous ses parentes 
d autre part fu li rois atout yy home armés 
grant joie demenerent sarrasin et escler 
et desfendent forment les murs et les fosses 
estes vous galopin qui s est abandonés 
guillames li marchis cil li fu al coste 
jusc a yy paiens i ont mort et tués 
puis desferment le bare s ont le pont avalé 
galopins commencha hautement a crier 
' saint denise de franche tuit serés ostelé " 
francois et borgengon sont la dedens entré 
flamenc et bervier dont i ot a plente 
espees toutes nues sont ens acheminé 
mout par fu grant la noisse de la crestiente 
la peussiés veoir tant riche cop doné 
tant brac tant puing tant pie tante teste coper 
tant sarrasin morir trebuchier et verser 
es vous poignant bernart de brubant la chite 
et a brandie l anste del roit espiel quarré 
desor l escu a or vait ferir macabre 
l escu li a perchié et le hauberc faussé 
tant com anste li dure l a del destrier hurté 
il n est pas encor mors mes il est craventé 
par le brac l a saissi si l a amont levé 
ou qu il voit galopin si l en a apelé 
' petis hon " dist bernars ' cest prison me gardés " 
et cil li respondi ' si com vous commandés 
en le chartre parfonde le m esteut avaler 
bos culevres i a sachiés a grant plente 
qui li mengeront senpre les flans et les costes " 
lors a drechiét amont le grant baston quarré 
parmi outre le teste a feru macabre 
le teste li pechoie et li oilg en sont volé 
et li cors estendi l ame en portent malfe 
estes vous loeys qu est arier retorné 
si fist pupler le vile de la crestiente 
es vous venus bernart de brubant la chite 
ou qu il voit galopin si l en a apelé 
' petis hon " dist bernars ' mon prison me rendés " 
galopin respondi ' si con vous commandés " 
par les jambes le prent si l a amont levé 
' amis " che dist bernart ' tu le m as conraé 
il n est pas ore iteus quant le t oi commandé 
sire " dist galopins ' il ne voloit aler 
por chou qu erre petis si me tient en vieute " 
et quant bernart l entent s a grant joie mené 
lors montent el palais li demainne et li per 
et font tantost les fons beneir et sacrer 
rosamonde i menerent la bele o le vis cler 
tout maintenant le fissent beneir et sacrer 
dieus con riche present i ot le jor doné 
aymeri de nerbone i corut au lever 
julien de saint gille et loeys li ber 
guillames li marcis et li franc yy per 
quant elies les voit s est cele part alés 
isnelement et tost est courus au lever 
he dieus con grant damages pere de majeste 
por chou le perdra il ne le pot espouser 
el palais en monterent les marberins degres 
elies vit le roi se l prist a apeler 
' signor " che dist elies ' m amie m espousés 
rosamonde la bele qui tant jor m a gardé 
en cest palais de marbre des menbres a coper 
vasal " dist l archevesque ' de folie parlés 
che ne poroit soffrir sainte crestientes 
voiant nos ieus trestous l as aidiét a lever 
et es saintismes fons beneir et sacrer " 
quant elies l entent s a de pitiet ploré 
rosamonde autressi ne pot sor pies ester 
ains chei a la tere et se prist a pasmer 
et guillames d orenge l en corut relever 
' bele " che dist li rois ' envers moi entendés 
veés vous el palais trestous les yy pers 
certes mout richement vous vaurai marier 
tel home vous donrai con volés deviser 
signor " dist la puchele ' tout che laissiés ester 
puis c ai perdu elie que tant jor ai amé 
por l amor del baron galopin me donés " 
quant li baron l entendent cele part sont alé 
aymeri de nerbone i fu as fois doner 
sor les saintes reliques font galopin jurer 
qu il penra la puchele a mollier et a per 
et galopins respont ' si com vous commandés 
jamais en douche franche ne me verés entrer 
ains conquerrai de cha sainte crestiente 
et ferrai les asmoines et les messes canter " 
elye de saint gille a de pitie ploré 
l enperere meismes est cele part alés 
' vasal " dist l enperere ' envers moi entendés 
en franche no pais ensamble o nous venrés 
mout richement amis vous vaurai marier 
ma seur vous donra je avisse o le vis cler 
et vous donrai asses castieus et fermetes 
orliens et tout behorges qu est dame des chites 
et me riche oriflanble devant moi porterés " 
quant elies l entent s a de ceur sospiré 
' sire " che dist elies ' yy merchis de de " 
enqui donent les fois et li a creanté 
que il avra sa seur al gent cors honoré 
et trestout li baron ont grant joie mené 
et julien ses peres li vieus kenus barbés 
lors tienent parlement de le crestiente 
galopin prist la dame a mollier et a per 
yy jors durent les noches dedens cele chite 
l enperere de franche ne vaut plus demorer 
ne li autre baron dont i ot a plente 
ains iront au sepulcre por lor ames saver 
rosamonde la dame les prist a esgarder 
pour chou que il devoient en sus de lui aler 
tenrement a ploré et del ceur souspiré 
a chelui les commande qui en crois fu penés 
galopins les conduist qu en ardane fu nés 
quant che vint au partir grant deul ont demené 
meismes galopins au gent cors honoré 
por son signor elye que il ot tant amé 
atant s en sont parti et pensent de l esrer 
et galopin revint a sa feme al vis cler 
et no baron chevauchent que jhesu puist saver 
il trespassent les teres et les anples resnes 
le pais avironent qui sont et grant et les 
mout trevent le pais plain de grant poverte 
godefroi les conduist c ot el pais esté 
tant ont par lor jornees esploitiét et esré 
passant pres et boscages et grans desrubans les 
qu il sont tout al sepulcre venu et arivé 
et quant il furent la si l ont tout aorné 
quant ont fait lor offrande si sont tout retorné 
tout droit vers douche franche se sont acheminé 
tant ont et nuit et jor chevalciét et esré 
c a paris sont venu la mirable chite 
encontre sont venu li viel et li barbé 
et dames et pucheles serjant et bacheler 
cel jor font mout grant joie del riche coroné 
yy jors tient li rois cort et son rice barne 
mout fu grande la feste el palais princhipel 
li boins rois loeys qui tant fait a loer 
a fait venir sa seur avise o le vis cler 
elye le dona a mollier et a per 
et il l a recheu volentiers et de gre 
se les noches sont grans ne l esteut demander 
maint riche vasel d or i fu le jor doné 
menestrel s en loerent quant vint al dessevrer 
ensi dona li rois sa seror al vis cler 
a elye le preu fil julien le ber 
qui fu dus de saint gille si com oi avés 
d elye vint ayous si com avant orés 
ichi faut li romans de julien le ber 
et d elye son fil qui tant pot endurer 
cil engenra ayoul qui tant fist a loer 
si com vous m orés dire se l volés escouter 
