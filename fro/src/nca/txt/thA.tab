' qant ne porra de sei ne porra ren dire 
la nos estot poindre et brocher 
et nos proesces refrescher 
meus voil " fait il ' perdre la vie 
que n i face chaualeree 
e vos dirai cum lo ferum 
les ventailles deslacerum 
parestrun les testes chanues 
e les grans barbes encreues 
e semblara ben grant domage 
quant nos poindrum par lo riuage 
quar unques mais si com semble 
taus gens ne fut justee ensemble 
gardét que deuers les chanut 
sien li estorz ben maintenut 
e que n i ait fait coardie 
deuers la nostre gent florie 
la o verrum grainor destreit 
poinum ensemble ben estreit 
ne redotum ia les garcos 
nes remange uns entres arcos 
que il sachen certenement 
que li reis fait l enuaiment 
nostre ielde venge deraire 
lo petit pas par la riueire 
que si el nos torne a destrece 
iloc seit nostre fortalece " 
a tot plot co qe dist li rex 
dist li uns a l autre en grezeis 
mar unt esté en tante poine 
si li faillent d iste besoine 
li veil sunt par en lor iouent 
a tal io ioerent souent 
les ventailles unt deslacees 
les astes contremunt drecees 
remembre lor del vasalatge 
que il orent el bon aage 
e es estreis forment s afichent 
eus cheuaus esperons fichent 
deuant le peit traent les targes 
que il orent e forz e larges 
mes les plusors sunt si fumees 
por la besoin sunt encheries 
ol chef dauant cent grailles sonent 
al plus coart hardiment donent 
fremist li cels fremist la terre 
ben resemble des ore guerre 
attex ot les cheuaux henir 
garda tre se vit los venir 
' vaét " fait il ' cum grant compaine 
nos vent d oelles par ca plaine " 
otex respont qui fut deiuste 
' gros mot dire gaires ne coste 
mas par la fei que ge dei vos 
s i sunt oelles e uos los 
vos muerét estal 
iron a cheual 
c ert molt lait e grant mervelle 
que la lous fue por ouille " 
atant este vos los esfans 
li plus ot pasé cent ans 
unc ne fut mais par nul rei 
tal gent menee a tornei 
isi serré cum il j uindrent 
unques ainceis renne ne tindrent 
laissent por paor de morir 
que n es augent debot ferir 
e des lances e des espees 
donent li uel molt grans colees 
cil dedens ne l poent sofrir 
si lor estot le champ guerpir 
les dos tornent et cil les serent 
entresq portes n es laiserent 
dire vos dei 
cumbatir en ceil tornei 
en un est amfiaras 
qi fut fait sen tomas 
vulcans lo fit por grans porpens 
et faire mist lung tens 
par grant e par conseil 
i mist la lune e lo soleil 
getta lo firmament 
en la maor les signes mist 
els altres set qi sunt menors 
fist les planetes et les cors 
la noume asist enmei lo monde 
co est la terre e mer parfonde 
en terre peint omes e bestes 
en mer peissos vens e tempestes 
qui la fisica volt entendre 
es peintures pot mot aprendre 
li iaan sunt en l autre part 
tuit plen d orgoil e de buban 
les deux uolent del cels geteir 
e par force es cels monteir 
a poient sus un fait escheles 
unc om qi uiue ne uit tale 
quar sur un pui unt altre mis 
ja plus de sept en unt asis 
e puent sus por les deus prendre 
s il ne se poent d els defendre 
jupiter est de l autre part 
tint una foldre e un dart 
mars e paulas sunt en apres 
o il sostenent tot lo feis 
tuit li autre qi el cel regnent 
isnellement lor armes prennent 
cels d eus n i a qui prenge essoine 
' pecherre de tot l ost 
por coart 
que ie met tot en uostre esgart 
si uos loez ge m en irei 
si uos uolez ge remandrei " 
co respont li dux de micenes 
' coment serai ci 
poisque nos vint tel auenture 
que terre nos fait 
n i a si fol que ben ne uoie 
que dex ne ama pas ceste uoie 
pesque dex ne me uolt ceste faire 
cum la quidez uos a chef traire 
qui contr agulun eschaucire 
dos fez se point to tens l oi dire 
tant cum nos somes si diliure 
melz lo torner en grece e uiure 
la o uisqerent tuit nostre aiue 
que ci morir a ital glaiue " 
tuit li pluisor al duc s apoent 
e del torner lo rei ennoent 
mes li rex est gres a mouer 
ne ira sanz grant estouer 
li cons d amiches ot grant cor 
en a mené molt grant iafor 
molt presa plus chaualerie 
que riueire ne berserie 
e doner grant cop en estorn 
qu en chasse aler 
en guerre fu norri 
en tot l ost n en ot melor 
ne qui tant sache mal 
li rex de grece l ot molt 
quar en destreit bien le 
et fut molt pros a grant 
e fut uns luns e ot la 
brune e alise e mot fut 
clers cheuos e mellez de 
cil respont al duc de 
mes quant il uet qe tuit 
e al torner areire tendent 
contint sei el 
si parla molt tempreement 
' sire " fait il ' al mien espeir 
vos dites sen e dites uer 
pesque uos vint tel 
del retorner ben 
mes si uos plaist ne dites ioi 
laissez m i amender un poi 
si uos dirai queqe ge 
si uos uis que g i folej 
die quj melz en sara dire 
ia deues me n en sordra ire 
d xm qi si est mort 
nos est creu grans desconfort 
ne nos poet uenir ce crej 
domage fors del rei 
a fet son conmandament 
lui n a mes recourament 
de nos fera 
que lui plaira 
vos en grece foir 
porrum vers lui gandir 
nos volt fere merci 
garrum la plus que ici 
dex voldra confundra 
se porra vers lui repondre 
creire le men los 
torneron issi les doz 
uns de nos euesques eslesson 
grant regart e par resson 
senz euesque e sanz mestre 
deuon nos longament estre 
nostre meisteire 
entendum forment eesleire 
qui seit de bone doctrine 
ne por amor ne por aine 
ne a paratge 
entendum pas ne a atge 
bachaler pas ne det lon 
refuser si il est prodom 
que l euesque ert leuez 
e li mestre ert acheuez 
aut auant e pret por sei 
e por le poble e por le rei 
comant ieunes e ester en here 
e par l ost almones fere 
quant li geunes serunt complit 
al iorn qui sera establit 
il aut auant e nos apres 
de nos pechet sium confes 
al sosi qui est en la place 
e sacrifise i face grant i face 
si li sosit idunc reclot 
poet sauer que dex nos ot " 
li saiue home cil qui dex crement 
cest consel loent et bien l ement 
mes sunt d euesque querre 
qui seit prodom et de lor terre 
uns poetes velz e antis 
qui ot en bois esté mendis 
de de seruir relegios 
a esleite les mist de dos 
si s en monta sor un perron 
si lor a fait un bref sermon 
primes commande auer silence 
e il l unt en grant reuerence 
peisque il le uirent en estant 
tuit s i tornent petit e grant 
quar ben soren que en sa vie 
n ot malueste ne tricherie 
' diua " fet il ' ce est gran dreit " 
