soignors or escoutez que des vos soit amis 
yy vers de bone estoire se je les vos devis 
dou premier roi de france qui crestiens devint 
cil ot non cloovis si con truis en escrit 
pluis de yy et yy anz fu li rois sarazins 
et ne nul home se il an deu creist 
qu il ne vosist ocire et les mambres tolir 
ou pandre an autes forches ou detraire a roncis 
damedex l amai tant li rois de paradis 
que il se fist an fonz batisier et tenir 
ce fu en douce france ou moutier saint denis 
et qui ice voudrai a manconge tenir 
se voist lire l estoire an france a paris 
cil cloovis fu rois et prouz et pousteiz 
de sa franche moilleir ot yy fiz gantis 
li ainez ot an non floovam li marchis 
a celui commandai a garder son pais 
et trestote la terre que en pie la tenist 
par zz mesfait en fuit puis isi maubailiz 
plus de yy anz an fut li bers puis en essil 
que il n antrai an france ne nus hons ne l i vit 
or entendez seignours por deu de maiite 
le glorious dou ciel qui an croiz fu penez 
dou premier roi qui fut en france coronez 
qui premieremant tint sainte crestiante 
celui fut por son non cloovis apelez 
yy anz et plus fu sarazins clamez 
ne ne trovoit nul home s i fust crestienez 
a qui il ne feist touz les manbres coper 
ou pandre a hautes forches ardoir ou trainer 
damedez l amai tant por la soe bonte 
que il se fist an fonz tenir et batisier 
a saint denis an france qui tant fait a loer 
icil rois cloovis fist mont a redoter 
de sa frenche moiller out yy fiz li bers 
il fit trestout l ene floovant apeler 
a celui conmandai sa terre et son regne 
et que apres sa mor en fust rois queronez 
por zz mesfait an fust puis si maumenez 
que plus de yy anz fut fors de france jetez 
que il n i ousa onques ne venir ne auler 
ce fu a pantecouste une feste en este 
que rois cloovis fu a paris la cite 
yy rois i furent ovec lui coronez 
senechaul a li rois meintenant apelé 
zz duc proz et puisant qui de borgoigne ert nez 
entreci a vianne durai ses duchaeez 
dit li rois cloovis ' senechaul ca venez 
je vos conmant ici floovant a garder 
il est ancores junes meschins et baichiles 
et si ne set pas bien ses garnemanz porter 
sire " dit senechaul ' a vostre velente 
bien iert apris li anfes de quentque mestier eirt " 
adonc l an a li dus metenant apelé 
a son outel le moine tantqu il fu ajornez 
que li dux ot mengié et beu a plante 
en zz vergier entrai por son cors deporter 
o lui avoit mené floovant por joer 
anbedui mein a main n i ont plus jent mené 
sur l erbe qui fut verz se sient lez a lez 
li dux s est endormiz qui fu viauz et penez 
il ot blainche la barbe jusqu au neu dou baudre 
seignors a ice tans que vos ici oez 
adonc estoient tuit li prodome barbez 
et li clers et li lais li prestes coronez 
et quant aparceuz d anbler 
donques li facoit len les grenons a ouster 
et trestoz les forcons de la barbe coper 
lores estoit hontous honiz et vorgondez 
siqu il ne parousoit entre gantz converser 
et quant il estoit pris a mort estoit livrez 
en ce que li frans dux se dormoit bien soue 
li anfes floovanz l a formant esgardé 
zz coutel out ou poig qui mont trenchoit soue 
don il se desdusoit a une pome ou pre 
dou coutel ai la barbe a son maitre copé 
li dux si s esvoilai qui ot dormi soue 
regardai ses grenons que cil li ai copez 
et de sa barbe a veu tout autretel 
adonques ot tel doel a pou n est forsannez 
devant lui a veu son damoisel ester 
qui ancores tenoit son coutel aceré 
des poinz li a outé li dux por grant firte 
et par zz soul petit qu i ne l an a tué 
par mont grent mautalant l en a araisoné 
' damoisiau debonaires mal m avez enginé 
maudite soit or l eure que futes angandrez 
je m an ira au roi vostre pere clamer 
qui vos ferai la teste et les manbres coper " 
quant floovant l antant si conmance a plorer 
' merci " fait il ' biaus maitres por deu de maite 
je vos an ferai a vostre velonte " 
au piez li est cheuz si commance a plurer 
mont li crie merci mas ne la puet trover 
' merci " fait il ' biaus maitres por deu le droturer 
je vos ferai droiture de gre et voluntiers 
et si vos an donrai yy coranz destries 
et trestout le arnois a yy chivaleirs 
et de yy chetiaus vos an croitrai vos fiers " 
et respondi li dux ' de folie plaidiez 
je l irai orandroit vostre pere noncier 
qui vos ferai ocire et les manbres trainchier " 
atant s est tornez ne prit a lui congie 
dou mantai de samin envelope son chief 
et est venuz au roi qui france ot a bailier 
li dus s an est tornez qui le cor ot iré 
dou mantai de samin son chief envelopé 
entresi ou palais ne s est mie arestez 
et li rois cloovis iert de dormir livez 
et auloit oir messe au moutier saint prive 
ouques li dus le voit au piez li est aulez 
le pie li a baisié la jambe et lou sole 
puis descovre son chief si li a tout mostré 
et quant li rois le vit si li a demandé 
' sire dus debonaires qui vos a vorgondez 
en la moie foi sire vostre fiz li ainez 
que m aviés baillei ier matin a garder 
et par zz soul petit que je ne l ai tué " 
quant li rois l entendi a pou n est forsené 
yy chevaliers a li rois apelez 
si lor a conmandé ' aulez n i demorez 
ici por devant moi floovant m amenez 
que par icel apostre c on quiert an noiron pre 
je le ferai detrare ou les manbres coper 
ou isi grant jostise con len sera panser " 
et cil s an sont tornez tantot san demorer 
qu i ne l osent le roi desdire ne vaer 
par devant lui li ont floovan amené 
tantot a fait li rois s espee demander 
quant le sot la roiine li vai crier 
le pie li a baisié la janbe et le souler 
s espee li aporte le chanbellanz gauter 
et li rois l ai saisie ou il n o que irer 
dou forre a trait forst le branc forbi d acier 
a floovant son fil en vout le chief trancher 
mas la franche roine prist le roi por le pie 
' de vostre fiz bau sire prengne vos an pitie 
dame " ce dit li rois ' je vos an doins le chief 
s orendroit ne forgure ma terre et tot mon fier 
entreci et yy anz mar i metrai le pie 
sire molt volunters " floovam respondie 
les sainz li aporterent n i ot plus atargié 
et floovam jura quant s est agenoilliez 
que il n antrerai mais en france le renier 
entreci a yy anz si l ai li rois juré 
ne n an manra o lui sergant ne chevalier 
adonc a fait li rois et crier et huchier 
a toz ces qui de lui tienent terre ne fier 
que il ne le donasent ne argant ne or mier 
ne armes ne chevaus n un soul jor a mengier 
et se il le facoient ja n i vaudroit prier 
que il ne perdesant lor terres et lor fiers 
et si lor an feroit toz les manbres troinchier 
atant s an est tornez floovam toz irez 
que il onques ne prist a nul home congie 
nois a sa chiere mere que plus le tenoit chier 
que elle ne facoit son soignor droiturier 
chies son hoste s an vint qui molt fit a prisier 
ou se soloit sovant richemant abergier 
gantis borgois estoit et de paraiges fiers 
floovam si l an ai molt tres bien arainié 
' e gantis outes sires vos armes me bailiez 
je vos an servirai de gre et volentiers 
certes ja n i perdrois valesant zz denier 
qu a yy doubles ne ancores voluntiers 
se dex me laise ancores an france repairer 
sire molt volentiers " li outes responder 
il li vest lou auber puis a l elme lacié 
et puis li cint l espee au poin d or antailié 
au col li a pandu zz escu de cartier 
et enpres li a zz roit espie bailié 
puis montai ou cheval et cil li tin l estrie 
et quant il fu montez si ai pris lo congie 
et puis l ai conmandé a deu le droiturier 
qu i desfande son cors de honte et d anconbrier 
de la vile est isus ne se vost atargier 
damedex lou condue por la sue pitie 
car aincoisqu i soit vespres serai il corrociez 
atant es vos venir richier son escuer 
de riviere est venuz ou il fu gebecier 
quant oi la novelle molt par fu corrociez 
de son june soignor qui si a pris congie 
que par cele avanture con len li a noncié 
est floovanz ses sires fors dou raine chaciez 
montez est meintenant en zz corant destrie 
et jure damedeu le pere droiturier 
que il ne laisera por nul home sor ciel 
qu apres son seignor n aile floovant le prisié 
en son poig a saisi zz grant pel aguisié 
quant la mere le vit floovant lou gerrer 
richier an apelai si l an hai esrainié 
saisi lou por la rene et puis por son espie 
et si li a baisié les esperons des piez 
' merci " fait il ' sire por deu lou droiturier 
que de mon fiz vos prangne et marci et pitie 
dame " ce dit richier ' por neant en plaidiez 
certes ne li faudroie por les manbres trenchier " 
atant s an est tornez li gantis escuier 
quant il a la roine an ai pris le congie 
et ele le conmande au glorious dou ciel 
qu i son cors li desfande de mort et d anconbrier 
et qu il puit a son fil sainz et sauf repairier 
atant s an est tornez sor zz corant destrie 
et isi de la vile ne se vout atargier 
et chevauchai apres floovant le prisie 
floovant s an isi de la terre de france 
chaalons trespasai qui siet en la chanpene 
et le chaitel d anglers et en ardenne an antre 
reclaime damedeu en qui il a fiance 
aincoisque il soit vespres ara au cour pesance 
dolanz et corrociez remest li rois de france 
rois cloovis remest corroceus et iré 
tot son barnaige an a metenant apelé 
' seignors " ce dit li rois ' sui menez 
floovanz mes fiz m ai honi et vergondé 
qui senechaul mon dru a isi vorgondé 
je n an ousai pas faire la joutise a mon gre 
mon voloir il eut le chief dou bur servré 
mas li clergie gan si lou m ai desloé 
qui me ditrent que saroie apelez 
mortriseors mauvais de ce c ai angandré 
et quant je ne puis faire de lu ma volunte 
molt tot me faites ci zz rasour aporter 
si ferai orandroit de ma barbe autrete " 
et en li aportai quant il l ot deviser 
si ann ai ses grenos li riches rois coper 
soulemant por le duc qui si est atornez 
et trestuit li baron refire autretel 
ci conmance chancon qui la vost escouter 
con floovanz li prouz conmancai a erer 
et des tres grandes poines qu i li covit paser 
aincoisque il peut an france retorner 
floovanz s en isi de france la garnie 
son escu a son col to sus san conpaignie 
reclamai damedeu le fiz sainte marie 
' ahi baus sire dex con j estoie ier riches 
il n avoit si fort roi jusqu an terre d egite 
que se il me mandast orguel ne felenie 
que a plene bataille molt bien ne l atandise 
a yy mil omes as espees forbies 
et or ai tot pordu por grant lecherie 
sire dex je ne sai en quel terre me guie 
je ne porai garir por ma chivalerie " 
puis dit antre ses danz ' or ai je dit folie 
por saint denis de france j ai pansé coardise 
se nus frans hons m ooit ores tel chose dire 
ne me priseroit mes a nul jor de sa vie 
il ne ai chevalier deci an tabarie 
se je bien l atenoie de m espee forbie 
que an doue parties trestot ne porfandise 
dou roi flore d ausa ai la novele oie 
qui proz est et vaillanz et de grant seignerie 
que sarazins guerroient lor loi qu a guerpie 
se aincois i venoie qu acordance an fut prise 
g i fauroie yy cous de m espee forbie " 
a icelle parole a sa voie acollie 
pase vaus et montaignes mainte lande aramie 
regarde devant lui desorz une sapine 
se vit une pucelle que sarrazins an guient 
aus espees des plaz molt formant la maitrient 
et elle crie et hue et plore et se gramie 
que li bois an sonne tot a une bondie 
quant floovanz l entant que c est fanme qui crie 
ou chemin s arestai adonc sa rene tire 
reclaime damedeu qui tot a en bailie 
' ahi biau rois de gloire je ne sai que je die 
lai voi yy sarazins plains de grant felenie 
une pucele tienet que molt ont envaie 
se je me mot antre aus je ferai grant folie 
pordu ai mon chevaul et dote de ma vie " 
puis dit entre ses danz ' or ai dit couardise 
onques homs de ma jeste ne pansai felenie 
je ne lairoie pas por tot l or de pavie 
ne chalons la pucelle et antre aus ne me guie " 
a icele parole ai la ante brandie 
et broiche le cheval et molt formant s escrie 
' seignors laisiez la dame vos ne l an manroiz mie 
bien voi que vos l avez enblee ou ravie " 
quant li sarazins l oent chascuns an ai grant ire 
il broichent les chevaus si ont les armes prises 
vers floovant s en vienent chascuns por ahatise 
floovanz en fiert zz an la targe florie 
desoz la boucle a or li a fraite et malmise 
et l aubert de son dos li deront et dessire 
ou cors li mit la lance quiqu an plort ne qui rie 
tant soue l abait mor qu i ne brait ne ne crie 
puis ai traite l espee ou li ors reflanbie 
et vai referir l autre sor l elme de pavie 
que ne li vaut la coife vailesant une alie 
le branc li fait coler deci an la poitrine 
li tiers s en vai fuant quant vit les yy ocire 
la pucele ot paour c ot veu le martire 
floovanz li demande ' qui es tu bele amie 
sire " dit la pucelle ' je vos sarai bien dire 
file suis le roi flore qui tint ardenois quite 
ausais et lohereine bauvaire et osteriche 
sarazins le guerroient lor loi qu a guerpie 
yy felons paiens en zz recot me pritren 
et je lor eschapai a lor abergerie 
yy jorz ai foi pormi ceste gaudine 
ces sarazins trovai que li cors dex maudie 
se ne fust deu et vos ja m eusent onie 
a biaufor m an portez sire quant m as garie 
dame " dit floovanz ' vos n i remendroiz mie 
si vanroiz fors dou bois a recet ou a vile 
dame " dit floovanz ' montez sor cest destrier 
de ces autres ne quier zz trestout soul bailer " 
la pucelle est montee floovanz tint l estrier 
damedex les condue por la soue pitie 
ancui lor avandrai zz anconbries si fiers 
plus orgoueleus n avint a nul home soz ciel 
se il ne pout conbatre a yy forsz chevaliers 
la pucelle estordra a gerpir et laisier 
or escoutez seignors si dirons de richier 
qui son seignor sevoit qu ainz esclot n i perdie 
et con li sarazins fut areis repairez 
qui ses conpaignons ot arieres lui laisiez 
que floovanz avoit a la mort anvoiez 
a les plaint et regrate an sarazenois gref 
' ahi tant mar futes nobiles chevaliers 
a las con sumes morz trei et anginez 
jemais en nule cort ne me doit lon prisier 
quant si sumes honiz por zz sol chevalier " 
quant li gloz ot ce dit si s an vout repairer 
atant es vos esrant lou nobile richier 
qui portoit an son col zz grant pel agusé 
li paiens li escrie ' qui es tu escuiers 
sire " ce dit richier ' bien le vos sai noncier 
je vois ici apres zz novel chevalier 
qui por ici pasai ne sai ennuit ou ier 
et se vos lou veites car lou m avoiisés 
oil gloz je le vis tan suis je plux irez 
mes conpaignons ai morz ocis et detrenchiez 
por amors ton soignor perdras tu ja le chief 
vos i mantez cuvers " ce li a dit richier 
richiers tint an sa main zz grant pel agusié 
ainzque li sarazins fut montez ou destrie 
tel cop li ai doné sor sum elme vergié 
que les flours et les pieres en ai jus trabuchié 
la teste li brisai en plux de yy cartiers 
a terre trabuchai li cuvers renoiez 
richiers vit le aubert trestot anruiilié 
de totes celes armes ne vot nules bailer 
ainz garde devant lui si chosit zz espie 
trenchant et esfilé a noel antailié 
a la terre se baise si l an ai redrecié 
ancui serai tel ore qu i li aurai mestier 
et floovanz chevauche ne se vout atargier 
a l isue dou bois trovai zz chevalier 
a mervoile estoit granz et oribles et fiers 
de l escu de son coul fut zz vilains chargiez 
il ot non fernagu fiz le roi galiem 
et fu isuz de l ost por son ardement fier 
le jor avoit ocis jusqu a yy crestiens 
devant a son arcon an ai panduz les chief 
quant floovanz le vit molt s en dut esmaier 
li sarazins s escrie ' qui es tu chevalier 
sire " dit floovanz ' ne lou vos quier noier 
je suis de monloum zz povres soudoier 
ceste dame fut file au senechaul didier 
je l ai servi yy anz puis m adobai l autrier 
si la mains a son dru que el ai formant chier 
amis " dit fernaguz ' a seur chevauchiez 
por l amor a la dame ne sarez vos tochiez 
car je me voel zz pou o lui abelaier 
mon depor an ferai desoz cel olivier 
maonmot nostre dex si m an aura plus chier 
por tant qu aurai honi la loi es cretie 
sire " dit floovanz ' or tot de l eploitier 
bien i puetz ton coraige prover et esaier 
se tant as ardemant qu oses a li tochier 
ja te verras ferir an guise d onme fier 
car toi ne mahonmot ne pris pas zz denier 
bien a pasé yy anz que truies l ont maingié " 
li l antant a pou n est anraigié 
a floovant escrie ' qui es tu chevalier 
por mahonmot mun deu ja i perdras le chie 
por amor a la dame que tu vez derenier " 
li turs voit floovant a pou d ire n anraige 
il broiche le cheval qui li vint de cartaige 
et floovanz le suen que plus ne s i atarge 
granz cous se vont doner sor les 
sor les bocles a or les fraignent et decassent 
mont sunt forz li auberz quant il ne se desmailent 
et bon li chevaliers quant il ne s antrabatent 
il traient les espees et sunt venuz au chaple 
fernaguz vai requerre floovant par grant raige 
seignours plait vos oir que hons fut fernaguz 
forz et felons et fiers et de fiere vertuz 
a mervoile fut granz si ot lou vis ocur 
il ai traite l espee don li aciers fut bruns 
vet ferir floovant desor son elme agu 
que yy des mestres serres an ai jus abatu 
et trenchié le aubert et le pan de l escu 
res a res de la char est li branz descanduz 
damedex le gari qu an char ne l ai feru 
deci en terre aval an est li branz coruz 
quant floovanz le voit molt en fut irascu 
il broiche le chevaul con on de grant vertuz 
vet ferir fernagu desus son elme agu 
que les flours et les pieres an ai jus abatu 
la char li ai tranchie li ous remest tuz nuz 
s or ne tornast l espee ja l eut porfandu 
floovanz a broichié son auferrant corsier 
et a traiste l espee don brunoie l acier 
vet ferir fernagu sor sun elme vergier 
que yy des maitres serres en ai jus trebuchié 
une grant plene paupe a pris de l anapier 
et de l espaule destre an abat zz cartier 
entreci a la boche li ai tot depecié 
par desus son arcon li sans li descendie 
et fernagu s escrie ' tu me vauz anpirer 
ahi maunmot sire car me venez aider 
ainzcoisque je i mure me qui je vandre 
dolanz fut fernaguz quant de lui vit le sanc 
il ai traite l don li aciers replant 
si feri floovan sor sun elme lusant 
que tot l ai estoné et daries et devant 
vers la destre partie vet li cous descendant 
qu i li troinche l aubert et sun ermine blanc 
lez lou gros de l espaule li fet coler le branc 
damedez le gari quant l espaule n an prant 
et que ons de sa char n i antaumai neant 
desqu an la terre vai li brans d acier colent 
tot autresi bruant con qui descent 
quant floovanz le vit mont por an fut dolanz 
damdeu reclama le pere omipotant 
qu i garise son cors de mort et de tormant 
envers ce tur puant qui tant ai hardemant 
estes vos yy turs devers zz desrubant 
qui sunt felons et fiers et outregous formant 
fernagu vont querant li traitous puanz 
maugalie est as estre la file galie 
o le yy pucelles a bliaus entailiez 
esgarde devant soi vit floovant le fier 
armerz de bones armes sor le corant destrie 
el le vit bel et gant et hardi chevalier 
mont li voit sarazins coper et detranchier 
elle li escria ' qui es tu chevalier 
maonmoz te maudie qui tot ai a bailier 
se tu ne viesz a moi parler et donoier 
onques mais ne te vis en estor conmancier 
divai parole a moi retorne ton destrie 
je ne lairai a toi ne traire ne lancier 
de toi ferai mon dru et mon confenoneir 
si saras an ma chanbre mes matres consoiliers " 
floovanz la regarde prit la a acointier 
a icele parole i est venuz richiers 
si ai pris son seignour por l escu de cartier 
' vos faites que mauvais quant vos ici plaidiez 
mas aulez en sa chanbre de plus pres consoilier 
ses conduz n i vauroit le montan d un denier 
se paiens vos trovoient vos perdriés le chief 
e divai mauvais hons con te puez pou prisier 
que ci laises por le paiens a detrenchier 
et ton lous a conquerre et ton prou porchacier 
tu fus chaciez de france por ta grant mauvaitie 
si n as or ne argant paulefroi de 
se tu ne lou conquier au fer et a l acier 
floovanz " dit richiers ' molt por estes cortois 
por noiant avez armes destriez et paulefroiz 
vos avez gant le cors faites pinier vo poiel 
por amors ceste dame arez vos trop avoir 
e diva mauvais hons ja fu tu fiz de roi 
se n as ne vars ne gris destrier ne paulefroi 
se tu ne lou conquiers a l espie viannois 
riciers " dit floovanz ' merci por deu lou voir 
ne lou panserai mais or le me pordonoiz 
sire " ce dit richiers ' tot pordonez vos soit 
mas gardez vos tres bien que plus ne lou pansoiz 
n o ferai je richiers je l vos outroi por foi " 
la tancon ont laisie richiers et floovanz 
vers baufort s en retornent a lor grailes sonanz 
li borjois de la vile lor sunt venuz devant 
et moimes li rois est venuz tot devant 
qui lor ai demandé con lor est covenant 
' que novelles me dites dou chatel avenant 
molt bien la merci deu " dit urbens 
vaincue est la bataile si est nostres li chans 
onques mes n an veites tant ocire de gant 
ne omes si morir ne paiens tan sanglanz 
sor tote nostre gant le firent miauz li franc 
li novel adobez lor ai mort escorfan 
dotalien son druc et l amiraul gurtam 
deci a lor chatel les ai menez ferant 
magalie est as estres la file l amiram 
asez dit floovant paroles et sanblanz 
je sa bien " dit li rois ' proudome sunt li frans " 
il vint a floovant si li dit an riant 
' prenez de cest achec tot a vostre talant 
sire " dit floovanz ' je n an demant noiant 
retenez a vos sire departez a voz ganz 
au pouvres soudoiiers qui desservi l an tant 
qui por vos guerres sunt ci a vos remenanz " 
le gaieg departirent antre les soudoiiers 
a plux de yy an donent qui ann orent mestier 
a lor ostel s an vont floovanz et richiers 
ovecques aus am moinent yy chevalier 
et urban l aulemant menerent por mengier 
la pucelle desvaule contr aval le plainchie 
nu piez eschavolee portoit zz esprivier 
a l ostel floovant s an vai esbeloier 
delez lui s est asise la pucelle au vis fier 
la pucelle est assise dejoste floovant 
lai ou elle le vit si li dit metenant 
' car me baisiez bau sire " dit florote au cors gant 
' il n ai ome an ces segle que je dessiere tant 
dame " dit floovanz ' c est tot por neant 
vostre pere ai o li chevalier vailanz 
asez tot m anaroient plusour et li archant 
povres ons d autre terre soudees conqueranz 
ne doit faire tel chose don lou heent la gant 
ne perdre les soudees don sovant est feranz " 
et respont la pucelle ' or soit vostre talant 
c est por maugalie ou vos parlestes tant 
bien la devez amer car elle ai le cors gant 
mas de tex con vos estes en aurai ancor yy 
tut se penent por li et i sont atandanz 
et se li uns est mors li autres sunt vivanz 
le doel qu ele demoine ne vaut a mor neant 
molt la aez pucele " ce li dit floovanz 
' elle vos a forfait par le mien escient " 
a icelle parole an apelai urbam 
' fetes soner nos grailes adober nostre gant 
tote errerons a la lune lusant 
si metrons nos agaiz soz le bruel marescant 
le canbel tremetrons au chatel avenant 
se paiens s an isoient mont nos sanbleroit gant 
il perdroient do lour par le mien esciant " 
par la cite s adobent conmunemant 
il isent de la vile ne s atargent neant 
aus portes font soner yy cors d oriflam 
a l isir de la vile firent armer lor gant 
qu a pie que a chevaul sunt yy et yy 
tote nuit ont erré a la lune lusant 
le canbel ont tramis au chatel avenant 
cil de l esgait lor sailent et daries et devant 
illucques tant cop doner de branc 
et sarazins morir et mener mont vimant 
yy et yy et yy gesir morz por les chans 
tante sale voidie de destrie auferran 
tant chevaul estraier ses reines traiinant 
ne porent plus sofrir arrabis ne persant 
il lor tornent les dos si guerpisent le chan 
joste l eve dou rin les an moinent ferant 
il vandront oumais tart au chatel avenant 
par lou mien esciant ja ne lor iert garanz 
chatel ne formetez ne lor dex tavergant 
que as espees nues les atent aulemanz 
bien i fierent francois aulemant li ardi 
chacié ann ont et les amorazins 
yy grantz an durai li trains 
tex en sont volé desor l aigue dou rim 
s i ne sorent noer tot furent a lor fin 
aulemanz les acollent si n es volent guerpir 
estes les vos ansanble sor le pont torneit 
ou chatel ann antresrent avec les sarazins 
lai dedanz veisiez zz si dur chapleiz 
paiens braire et crier et maonmot hunir 
et lor dex tavergan fabur et apolin 
es fosez les geterent con autres chiens poriz 
maugalie la bale au gan cors eschevi 
troverent as fenestres dou palais soineri 
et francois les desvaulent les degrez mabreriz 
a la livrent desouz zz pin foli 
elle le quenut bien si tot con el le vit 
si li ai escrié ' por lou tont deu merci 
ne me laisiez tu pas a tes homes honir 
dame " dit floovanz ' por neant l avez dit 
je ne lou sofreroie por yy livres d or fin " 
floovanz la conmande a richier lou ardi 
' gardez ceste pucelle car gant eschec ai ci 
voire " ce dit richiers ' onques si bel ne vis 
francois ont le chatel et conquise l enor 
puisqu i l orent conquis i ont esté yy jors 
floovanz est aus estre dou mur sarazenour 
maugalie la bale li vint a genoilons 
' sire " dit la pucelle ' aiez merci de nos 
mahonmoz nostre dex por est si aurous 
qu i nos done le pain et le vin et les flous 
qui an lui bien croirai jai n iert trop sofraitous " 
quant l antant floovanz si rit por la folour 
' par ma foi damoiselle toz vos dex ne sont prouz 
veez de quel san gesent es fosez lai desoz 
por les manbres coper n an leveroit zz sus " 
zz turs d eluic se par dolanz et iracus 
et saut en zz chevaul corant et ravinous 
et est venuz a basme lai trovai son seignor 
por noveles oir i corurent plusour 
moimes l amiraus pansis et angousus 
ouqu il vit le paien qui molt fut xxx 
si li a demandé conmant est ansin sous 
' quex noveles ourons dou chatel orgoulus 
par maunmot baus sire ne t an dirai nus proz 
perdu as escorfan le fiz de ta serour 
et fernagu ton fiz le ardi poigaour 
morz est et detrenchiez a dol et a dolour 
manpriam de surie et ses homens trestoz 
et ton chatel conquis et tolue t enour 
maugalie ta file a la froche colour 
diva qui ai ce fait di lou moi a estros 
par maonmot sire yy francois orguelous 
que li rois ai mandez por conquerre t enor 
zz jovancel i ai qui a mervoile est prouz 
fernagu vostre fiz vos ai mort a delour 
ancor an ai a gart qu i conquist an l estour " 
quant l entant l amiraus tote an pert la quelour 
paumez chei a terre qu i n ot point de vigour 
quant l en corent drecier yy rois poignaor 
' amiraus sire rois " dient li sarazins 
' amiraus riche rois por coi t esmaies si 
por zz recet mauvais que francois ont sesis 
or irons an lor terre si lor en todruns yy 
barons " dit l amiraus ' mont por avez bien dit 
or ferai don mes homes ajoter et venir 
et mon arierebanc que je aurai tresmiz " 
si vos lairons ester de l amiraur persi 
si dirons dou roi flore de lui et de ses fiz 
con il vint le chatel raviner et saisir 
floovanz vet encontre braz a braz se sont pris 
et puis se sont asis desuis zz paile bis 
' amis " ce dit li rois ' conmant vos estet il 
molt bien la merci deu " floovanz respondi 
' onques n i ot assaut ne trait ne lanceiz 
por force et per prouoce fut ce chestais conquis 
mellepelle i antrames ovec les sarazins 
mont est granz li avoirs que nous avons conquis 
or le prennez bau sire tot a vostre devis 
et si le departez a vos et a vos fiz 
a moi et a ces autres qui l avons desservi 
barons " dit li rois flores ' prouz estes et jantis 
de ma terre vos doins tan con vodroz tenir 
si vos donrai ma file florete au cler vis 
sire " dit floovanz ' de merci " 
ensus de ce chatel la traitie d un arc 
ot planté zz vergier que lon apale gart 
anvirons clous a murs lai moinent lor eschac 
floovanz et urbans jantement le depart 
onques n ann i ot nus qui molt ne s an loast 
maugalie ast aus estres la file l amiraur 
avecques le florote file le roi d ausai 
maugalie fut fiere qui premiere parlai 
' car plaust a maon qui le segle estora 
ce soudoiiers de france qui prouz est et loiaus 
qu i m eut prisse a fanme a moilier principel 
si me tenist mes peres li riches amiraus 
plus me donroit de terre romenie ne vaut 
dame " ce dit florete ' vos avez trop grant chaut 
il est droiz a paien quant sa fanme prise ai 
que il la tene tantque elle anprenerai 
puis an panrai il yy ainsoisque li anz part 
daaz ait maonmoz ne qui jai le croirai 
la loi de maonmot la nostre ne vaudrai " 
quant l antant maugalie duremant la pesai 
' por ma foi damoiselle molt sont vilains vos gas 
n ai pas ancor zz mois vos parlates tot d aul 
je vos vi a la court mon pere l amiraul 
a yy trestote conmunaul 
chacuns por zz denier conme fanme venaul 
dame " ce dit florote ` vos me dites grant maul 
por riens que m aiez dit ne sarai moins loiaus 
se sarrazins me pristrent onc n orent en moi par 
il me tindrent yy jors eschapai lor au quart 
fernagu vostre frere por fou me achetai 
ge le vis mort giter por lou cop d un vasail 
vostre druc vis ocire escorfan de baudas 
or volez celui panre qui ocis les vos ai 
si feriés vos yy si fust qui vos donast 
dahez ait qui vos croit ne qui jai vos crorai " 
forment se contralient a decai et delai 
jai venisent ansanble quan lon les dessevrai 
li rois flore d ausai floovant apelai 
' gardez moi ce chatel tanque je vene cai 
puis vos donrai ma file que jai ne demorai 
sire " dit floovanz ' isi con vos plairai " 
or s an vai li rois flores son eschac an menai 
et sa file la belle et ses fiz les 
damedex les confunde qui lou monde estorai 
puis murent floovant tel doel et si grant mal 
isi con vos orez se la chancon ne faut 
maudaranz et maudaires sont glotons et mavais 
braiz a braz se sont pris a une par son traiz 
' frere " dit maudaranz ' une riens te dirai 
n ein pas ce soudoier mas togor le errai 
larges est de doner et varsal et cortois 
tuit nostre home le servent li bons et li mauvais 
s il prant nostre serour chauz sumes a fais 
aulons a l amiraur batison li tel plait 
qu an sa chartre le giet puis n ann itrai jemais 
frere " ce dit maudoire ' ja ne vos an faudrai 
se puis ma serour pandre anz en zz feu l ardrai 
et richier et urbam au vam ancroerai " 
seignor or escoutez faites paiz si oez 
si faite traisom ne fut ne jamais n iert 
ne mas fors judas qui ann ot son loier 
qui damedeu vandi por son maul anconbrier 
mauderanz et maudoires sont cuvers losoigier 
au serain de la lune pristrent au chevachier 
avec aus n an menerent forsque yy escuiers 
et sont venuz a basme ainzque li soroz liet 
lai trovai l amiral galienz le vis fier 
ou fait s ost asanbler de la jant l aversier 
nuns n an sait aconter les canz ne les miliers 
mauderanz et ses freres li sont venuz a piez 
le souler et la chauce li a estroit baisié 
l amiraux lor demande ' qui estes chevalier 
sire " dit maudaranz ' ne lou vos quier noier 
fiz sumes le roi flore qui se fit batisier 
nostre pere est deaubles ne pouons avoier 
ainz ai mandé an france yy novais soudoiiers 
il i ai zz cuvert qui tant por se fait fiers 
fernagu vostre fiz vos ocit avant ier 
s ai conquise ta file maugalie au vis fier 
il ne la doinea panre a ne a moilier 
ainzsois la vot doner a zz son escuier 
n an vosimes le plait graer ne outroiier 
a moom nostre deu nos venos avoier 
barons " dit l amiraus ' molt faites a prisier 
ne perdras de vo terres vailesant zz donier 
aiz aurez de la moie yy chatais an fier " 
l amiraux en apale pinar le desfaé 
' faite moi maonmot devant moi aporter " 
et cil li respondirent ' si con vos conmandez " 
desuis yy colomes le firent amener 
li vilains fut molt gros et parfonz et carré 
de plus fin or d esrabe fut forgiez et fondez 
conme dame an gecine fut bien ancortinez 
ausi li lut la teste conme cierge ambrasez 
maudaranz et maudoires li sont a piez aulez 
' ai maonmot sire ja estes vos si ber 
jai ne porai gresilier ne vanter 
nos ne pouons garir san la vostre bonte 
dou roi flore no pere venons a vos parler 
dou barnaige de france venons a vos parler " 
zz grant baton a or li ai ou poi boté 
yy sarazins s an lievent qui tuit li ont crié 
' ai maonmot sire ce droit lo recevez 
en vostre merci sont quant pandre le vorez " 
lai ot zz sarazin qui ot non jacobe 
tot vaz et tot chenu car yy anz ot passez 
de la loi maonmont fut si argumantez 
et si sout des estoiles et dou cours de la mer 
si lor trait les sarmonz a granz festes anvez 
de la loi maonmot et d apolin lor de 
si con il vint an terre por lou pouple sauver 
' barons " dit li cuvers ' a moi ann antandez 
maonmoz nostre sires est molt gantiz et bers 
ce droit que vos li faites an respit li metez 
decique yy mois que il soit porpansez 
se pouez bien servir jai n iert dou droit parler 
il vos manrai an por si ruste firte 
soz le de monmartre vos ferai panre ostel 
maudarnaz serai rois et fors rois coronez " 
et respont li cuers ' de folie parlez 
se mes sires me baile yy ferarmez 
ja ne sera aincois demen li soirs pasez 
qu ou chatel avenant li ferai pare ostel 
les francois li randrai qui moinent tel fierte 
barons " dit l amiraus ' vos an auré asez " 
or escoutez seignour s oez de mauderam 
de maudoire son frere et fiz le roi floram 
l amiraus lor bailai yy mile persamz 
tote nuit ont erré a la lune lusant 
et vindrent au chatel ainzsois l aube aparant 
et i midrent lor homes en zz petit paindant 
maudaranz et maudoire s en sont aulez avant 
et dient au portier yy moz an xxx 
' portiers ouvre la porte lai nos antrer leanz " 
li portiers si vit l anboichemant 
des auberz et des elmes et des chevaus coranz 
li portiers lor respont qui n estoit pas anfant 
' glotons estez arieres n i antreroz noiant " 
quant l entendi maudoire a po ne pert le sam 
' ovre cuvers la porte ja suis je maudaranz 
et mes freres maudoires et fiz le roi floram 
au soudoiers de france volons parler leanz 
des hui matin a l aube avons esploité tant 
demain irons a basme movoir tornoiemant 
se paiens s an isoient mont nos sanbleroit gant " 
li portiers fit que fous qui les laise antrer anz 
il i perdi la teste n i out de mort garant 
maudaranz li copai a l espee trainchant 
la teste an fit voler sor le pont metenant 
li portiers fit que fous qui lor ovri la porte 
il i perdi la teste enzqu elle fut reclose 
entrez sunt anz por force antre lui et maudoire 
de l oste floovant et a richier qui dorment 
a force a poeste ont prisies les portes 
sore lor sunt coruz a mervoilouse force 
et pristrent floovant qui ne lor pout estordre 
les poinz li ont liez estroit a une corde 
de l oste floovant ont les portes prisiez 
sore li sont coruz plux de yy miliers 
floovant ont saisi corocous et irez 
a fors cordes li ont les poiz estroit liez 
richiers jut d autre part en zz lit antailié 
quant vit son seignor panre mont an fut corociez 
il a pris une lance qui gisoit a son chief 
firt zz roi sarazin qui li est apruchiez 
que tot l ai porfandu entreciqu el braier 
puis an ocit zz autre qui molt fut foz et fiers 
richiers vit la grant presse des cuvers renoiez 
il ai sasi joouse qui estoit a son chief 
lors est venuz au murs si s est aval glaciez 
cele nuit s anboichai a la lune et au ciel 
richiers s est enboichié en zz brulet foilu 
maudaranz et maudoires et li rois mauqueruz 
le fiz le roi de france leverent sur zz mul 
les piez li ont liez et les mains por desuis 
quant il ont maugalie onc tel joie ne fut 
or chevauchent paiens a qui jai dex n aut 
s an moinent floovant dolant et irascu 
des larmes de ses iauz l ermine qu ot vestu 
an est trestoz moiliez et li bliaus desuis 
tandremant vai plorant et sopire menu 
' par deu baus sire peres tor an avez eu 
jemais ne me vauras se dex ne fait vertuz 
e richiers jantis bers fiz joceram le duc 
jemais por vostre cors ne saira secoruz " 
tant chevauchent paiens qu a bame sunt venuz 
sor l erbe qui fut verz sont a pie descanduz 
et tindrent floovant por l ermin qu ot vestu 
por les degrez de mabre sont ou palais venuz 
maudaranz et maudoires li cuvers losoingniers 
por les degrez de mabre monterent ou plainchie 
et trovent de persie l amiraul galiien 
' amiraus de persie or soies baus et liez 
le francois te randons qu es tant outrequdiez 
ber car an fait jotise si li cope le chief " 
quant l amiraus l entant onques ne fut si liez 
ses mains en a tandues contramont vers le ciel 
' ahi maonmot sire mont par iestes prisiez " 
de ses homes apale li cuers renoiez 
' faites moi unes forches desor ce pui drecier 
si pandrons ce francois quant nos arons mengié " 
quant l antant maugalie si l an prist grant pitie 
au chatel avenant li ot il ja mestier 
' amiraus de persie car te lais conselier 
deci a yy diz zz respit lor donez 
qu aurez mandez vos homes vostre arriereban fier 
puis an feroiz jotise voiant yy chevalier 
file " dit l amiraus ' mont faites a prisier 
tot ce que vos me dites doi je bien outroier " 
anz ou fonz de la chartre lai le fait trabuchier 
boz i ai et calovres don est mont esmaiez 
sore li sont coruz conme chiens anraigiez 
il ne remansit mie que il ne fut mengiez 
mas li bers s i desfant a zz picon d acier 
que sarazins i orent oblié et laisié 
laisons de floovant qui n ai pas le cor lie 
si dirons de richier conmant ai esploitié 
tote nuit a jeu en zz brulot foilié 
deci a l andemain que il dut esclarier 
que li bers se redroce qui le cour ot iré 
de ce que maudaranz les ot si anginez 
de floovant son maitre qui a mort est jugiez 
pres vai qu i ne s ocit de doel et de pitie 
ses poinz vai detordanz li gantiz chevalier 
tote nuit just richiers enz ou bois verdeant 
vit le chatel ardoir et le palais plus grant 
uns et uns reversa toz les morz por les chans 
savoir se il trovat son seignour floovant 
quant il ne pout trover molt par an fut dolanz 
antre les autres trove dan urban l aulemant 
navré pormi le cors de yy espiez troichant 
quant richiers l ai veu molt por an fut dolanz 
demande li novelles de l anfant floovant 
' paiens l an ont mené " ce li ai dit urbans 
adonc s est estanduz l arme s an part atant 
a damedeu dou ciel lou roi omnipotant 
ai conmandee l arme richiers qui molt es frans 
puis an vint a biaufort aincois tierce xxx 
li rois estoit montez sor zz mulet anblant 
si auloit oir messe au moustier sain vincam 
lors s estoit regardez tot contr avaul zz chan 
et vit venir richier corocous et dolant 
en chemise et an braies s espee paumoiant 
quant li rois l ai veu ancontre vai errant 
si li ai demandé con li est covenant 
' sire " ce dit richiers ' certes mauvaisemant 
tu fil nos ont trai li glotons soduanz 
qui ont ars ton chatel et ocise tant gant 
et sarazins an moinent mon seignor floovant " 
quant l antandi rois a pou d ire ne fant 
yy foiz se paumai desus le mul anblant 
ja fut cheuz a terre se ne fusent sa gant 
quant entandi li rois de ses fiz les deaubles 
qui ont ars chatel et ocist son barnaige 
' ahi cuvers " fait il ' por coi le pansates 
a damedeu m an plain et au baron saint jaque 
et a toz les sainz deu qu i jotise m an facent " 
onques mais ne dit chose qui plux fut veritauble 
car puis lor ann avint une honte si maule 
conme vos m orez dire se la chancons dure auques 
li diaus fut an la vile mirabiles et pesmes 
mas desor touz les autres le moinent la pucele 
ouque el vit richier doucemant l an apale 
' conmant vos est " fait elle ' chevalier debonaires 
est dons pris floovanz a la color novele 
le moilour chevalier qui onc montast an sale 
dame " ce dit richiers ' il ne poust or aul estre 
ce nos ont fait vos freres li glotons deputaires 
qui toz nos ont vanduz a l amiraul de perse 
mas por icel apostre que pelerins requierent 
entreci a zz mois an cui pandre les testes 
richiers " dit la pucele ' ansint an puis il estre " 
avec lui l an menai en zz celier sor terre 
et puis l ai revestu d un paile de bisterne 
la pucele li done zz aubert et zz aielme 
et zz escu mont bon dom a or sont les serres 
et joieuse s espee une novelle aberge 
zz chevaul li donai et une nove sale 
richiers an merciai la cortoise pucelle 
quant il fut adobez lors vosit il bien estre 
lai ou floovanz ert a la colour novale 
li rois fut an la vile qui molt estoit irez 
et ces qui mains an funt l orent plus tot laisié 
il ont lavé lor mains asis sont au maingier 
mas li rois ne mengast por les manbres trenchier 
ne richiers li gantis n i vot onques tochier 
ainz fit faire son lit si s est aulez couchier 
mas il n i dormit mie por les manbres xxx 
aincois plore et regrate son seignour droiturier 
' ahi tant mar i futes nobiles chevalier 
or ann irai an france corocous et iriez 
zz pel ansus mon col con autres pautoniers 
encontre moi vanront duc et conte et princiers 
ces dames ces pucelles et ces gantis moilliers 
moimes l anpareres o le viaire fier 
demanderai novelles de son fil qu i ai chier 
las que porai je dire an quel liu l ai laisié 
je ne sarai creuz que ne l aie boisié 
mas por icel apostre que dex ai formant chier 
ainz me lairai ferir yy cous anz ou chief 
que floovant ne truise mon seignour droiturier " 
richiers se lieve et chauce dex le pout consoilier 
il ai vestu l aubert et ai l erme lacié 
puis ai cinte l espee au poin d or antailié 
a son col son escu puis ai pris le congie 
et isi de la vile quant il fut anutiez 
onques dex ne fit a cui preit congie 
a l isir de la vile panse de chevauchier 
il entrai en zz bois aut et grant et plenier 
a l isue dou bois trovai zz chevalier 
qui fut fiz emelon qui dux fut de baviers 
que sarazins avoent de sa terre chacié 
levez estoit matin por soi esbelaiier 
yy lieues plenieres avoit le bois cerchié 
que n i fusent remes sarazins ne paiens 
esgarde devant soi si vit venir richier 
plus tot qu il onques pout est montez ou destrie 
et broiche le chevaul et vai ferir richier 
quant richiers l ai veu ne l ai pas resoinié 
se l uns fut orgoulous et li autres plus fiers 
li uns ne doignai l autre parler ne acoitier 
grantz cous se sont donez es escuz de cartiers 
totes ploines lor lances se sont jus trabuchiez 
puis traiient les espees au poin d our antailié 
granz cous se sont donez sor les hiaumes vergiez 
onc por neant ne vis tel estour conmancier 
con ce dui baronz funt sors les elmes vergiez 
richiers ai trait joieuse morz est cui il an fiert 
il atient le versaul sor son elme vergié 
que tot l ai porfandui jusqu au nou dou braier 
richiers estort son coup si l ai mort trabuchié 
quant celui ot ocis mervoiles an fut liez 
car il cudoit qu il fut des paiens renoiez 
e las si mar l ai fait tant ai maul esploitié 
se damedex n an panse por la sue pitie 
onques mais ne fit chose don tant fut corociez 
il laisai le chemin si se tint au santier 
dusqu au chatel lou pere a cest mort chevalier 
ne cesse ne ne fine s i est venuz richiers 
desoz zz pin follu por desus zz lorier 
est richiers descanduz qui molt fit a prisier 
li dux fut pere au mort emelon de baviers 
venuz est por desdure o yy chevalier 
bien sont vestuz d ermines de bliaus antailiez 
portent oitours de mue faucons espriviers 
sor l eve de ienor vindrent esbelaiier 
a icelle parole i est venuz richiers 
trestouz les saluai que bien fut ansaigniez 
' cil damedex de gloire qui est laisus ou ciel 
vos gart trestoz ansanble nobiles chevalier 
ne sai qui est li sires ne vos an melvoiliez 
car onques ne lou vis jor que je soie vis 
mas dex vos saut trestouz et lui trestout premiers 
je suis zz chaitis hons dolanz et corociez 
qui son seignour vai querre an estrange renier 
que an sa prison tient l amiraux galiiens 
herbergiez moi biaus sire por deu le droiturier 
pormi ceste forest ai yy jors chevauchié 
de fourre ne d avoine ne meingai mes destres " 
emelons le regarde s ou vit bel chevalier 
belemant li a dit ' versaul aulez a pie 
por l amour damedeu sarois vos abergiez 
decique a demain ne perdras zz denier " 
son marechau demoine apale le plus chier 
et li ai conmandé ' vai si pran ce destrier 
dou fain et de l avoine ait asez a mengier 
et me moine laisuis le cors dou chevalier 
mon mantel li aporte lou muedre et le plus chier 
et si garde tres bien qu asez ait a mengier 
conme mon cors meimes bien le conraez " 
et il li respondi ' sire molt velontiers " 
li marechaus an moine le bon corant destrie 
li chanbellanz aporte zz garnemant mont chier 
et grant mantel d ermine pandi au coulp richier 
et puis l an a mené ou grant palais plenier 
et li ai doné l eve si l asiet au diner 
asez ot venoison et clare et vin viez 
li senechaus moimes li ai devant treinchié 
e las mar i mengai de maule hore ici siet 
se damedex n an panse por la sue pitie 
onques mais ne fit chose don tant se repantiet 
ne don tant fut marriz a nul jors desol ciel 
richiers fut ou palais au mengier fut essis 
asez ot a mengie et clare et viez vin 
il ne demorai gaires que zz escuiers vint 
qui portoi son seignor que richiers ot ocis 
la noise est ameue por trestot le pais 
molt por est granz li diaus quant emelons le vit 
yy foiz se paumai sor le coul de son fiz 
plus li ai demandé ' escuiers qui l ocit 
a la moie foi sire zz damoisiaus de pris 
qui mont est de ses armes coraigous et ardiz 
mes sires si ot tort qui premiers l anvai 
sire " dient si ome ' por ma foi ce est cil 
qui laisus au mengier est ou palais asis 
ber car an fai jotise si li cope le chief " 
quant l antant emelons le san cude marrir 
si chevalier se corent a lor oste garnir 
en la saule s an vindrent corocous et marris 
lai ou richiers estoit a son mengier essis 
il l auseint ja mort detrainchié et ocis 
quant emelons an gure le cors sain denis 
mar i serai tochiez li chevalier de pris 
por mautalant en monte toz les degrez mabrins 
et prist dou senechau lou coutail que il tint 
talant ot en son cor que richier en ferit 
emelons fut proudons son mautalant retint 
apres se porpansai li nobiles marchis 
qu il ne l ocirai mie car il serai honis 
tres por devant richier feri le macelin 
desus richier an volent les esclaces dou vim 
' versauz " dit emelons ' maulemant m as baili 
de toz anfanz en terre n avoie c on chers fiz 
celui m as por orguiel detrenchié et ocis 
je te ferai encui toz les manbres tolir " 
quant l entandi richiers toz li sanz li fremit 
il laisai le mengier de paour ne le fit 
richiers vit emelons le bon duc devant soi 
por la mor son anfant corocous et destrois 
