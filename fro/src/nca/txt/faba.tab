
por ce que ie vous ai molt chier 
vous vueil fablel commencier 
d une auenture qui auint 
c est d un preudomme qui deuint 
poures entre lui et sa fame 
non ot iehans et ele yfame 
riches genz auoient esté 
puis reuindrent en pourete 
mes ie ne sai par quoi ce fu 
quar onques conté ne me fu 
por ce ne le doi pas sauoir 
troi prestre par lor mal sauoir 
couoitierent dame yfamain 
bien la cuidierent a la main 
auoir prise por la pouerte 
qui la feroit a descouuerte 
de folie se porpensserent 
quar parmi la mort en passerent 
jssi o vous m orrez conter 
se vous me volez escouter 
et la matere le deuine 
qui nous raconte la couuine 
de la dame et des prelaz 
chascuns desirre le solaz 
de dame yfamain a auoir 
por ce li promistrent auoir 
je cuit plus de liures 
ainsi le tesmoingne li liures 
et la matere le raconte 
si com cil furent a grant honte 
liuré par lor maleurtez 
mes ce fist lor desleautez 
de lor crupes et de lor rains 
bien l orrez dire au daarrains 
por que vous vueilliez tant atendre 
ainz yfame ne vout entendre 
lor parole ne lor reson 
ainz a tout conté son baron 
l afere tout si comme il va 
jehans li respondi " di va 
bele suer me contes tu voir 
te prometent il tant d auoir 
com tu me vas ci acontant 
oil biaus frere plus que tant 
mes que ie vueille lor bons fere 
dehez ait qui en a que fere " " 
fet iehans en itel maniere 
" mieus ameroie en vne biere 
estre mors et enseuelis 
que ia eussent lor delis 
de vous a nul ior de ma vie 
sire ne vous esmaiez mie " " 
fet yfame qui molt fu sage 
" pouretez qui molt est sauuage 
nous a mis en molt mal trepeil 
or feroit bon croire conseil 
par qoi nous en fussons geté 
li prestre sont riche renté 
s ont trop dont nous auons petit 
se vous volez croire mon dit 
de pourete vous geterai 
et a grant honte meterai 
ceus qui me cuident engingnier 
va donc pensse du hamoingnier " " 
fet iehans " bele douce suer 
mes ie ne voudroie a nul fuer 
tesiez vous monterez lasus 
qu il fussent de vous au desus 
en cel solier tout coiement 
si garderez apertement 
m onor et la vostre et mon cors 
les prestres meterons la fors 
et li auoirs nous remaindra 
tout issi la chose auendra 
se vous le volez otrier 
alez tantost sanz detrier " " 
fet iehans bele douce amie 
mes por dieu ne demorez mie " " 
au moustier s en ala yfame 
qui molt par estoit bone fame 
ainz que la messe fust chantee 
fu assez tost amonestee 
de ceus qui quierent lor anui 
yfame chascun a par lui 
tout belement l un apres l autre 
qu ainc n en sot mot li vns de l autre 
mist lieu de venir a son estre 
tout auant au premerain prestre 
a mis la bone dame leu 
que il viengne entre chien et leu 
et si aport toz ses deniers 
" dame " " fet cil " molt volentiers " " 
qui molt est pres de son torment 
neporquant va s en liement 
estes vous venu le secon 
qui voloit auoir du bacon 
molt par auoit chaude la croupe 
deuant dame yfame s acroupe 
puis li descueure sa penssee 
et cele qui s est porpenssee 
de sa grande male auenture 
li a mis leu par couuerture 
qu il venist quant la cloche sone 
" dame ia n aurai tant d essoine " " 
fet li prestres " par saint amant 
que ie ne viegne a vo commant 
que pieca que ie vous couuoite 
aportez moi donnc la queilloite 
que vous me deuez aporter 
volentiers ie les vois conter " " 
fet cil qui de ioie tressaut 
et li autres prestres resaut 
puis li demande de rechief 
" dame vendrai ie ia a chief 
de ce dont ie vous ai requise " " 
et la dame qui fu porquise 
de sa grant honte et de son mal 
li dist " biaus sire il n i a al 
vostre parole m a atainte 
et pouretez qui m a destrainte 
me font otroier vo voloir 
or venez sempres a prinsoir 
trestout belement a mon huis 
et si ne venez mie vuis 
que vous n aportez ma promesse 
ja ne puisse ie chanter messe 
dame se vous n auez vostre offre 
je les vois metre hors du coffre 
et les deniers et le cuiret " " 
a tant a la voie se met 
cil qui est molt liez de l otroi 
or se gardent bien de lor roi 
qu il ont porchacié laidement 
lor mort et lor definement 
oublié auoie vne chose 
qu a chascun prestre a la parclose 
fist yfame entendre par guile 
que iehans n ert pas en la vile 
si s en refist chascuns plus iois 
mes cele nuit a granz coniois 
jurent ce sachiez vraiement 
et dame yfame isnelement 
est reuenue a sa meson 
son baron conte la reson 
jehans l oi molt liez en fu 
a sa niecete a fet le fu 
alumer et la table metre 
cele qui ne se vout demetre 
qu ele ne face son commant 
a mis la table maintenant 
qu ele sauoit bien son vsage 
et yfame qui molt fu sage 
li dist " biaus sire la nuit vient 
or sai ie bien qu il vous couient 
repondre qu il en est bien poins " " 
et iehans qui ot porpoins 
en auoit le meillor vestu 
biaus hom fu et de grant vertu 
en sa main a pris sa coingnie 
vne macue a empoingnie 
qui molt ert grosse de pommier 
estes vous venu le premier 
tout carchié de deniers qu il porte 
tout belement hurte a la porte 
jl ne veut mie c on l i sache 
et dame yfame arriere sache 
le veroil et l uis li desfarme 
quant cil a veu dame yfame 
si la cuide auoir deceue 
et iehans qui tint la macue 
qui molt ot grosse la cibole 
felonessement le rebole 
si que li prestres n en sot mot 
tout coiement sanz dire mot 
auala iehans le degre 
et cil qui cuide auoir son gre 
de la dame tout a estor 
vint a li se li fet tor 
si qu enmi la meson l abat 
et iehans qui sor eus s embat 
tout belement et sanz moleste 
le fiert a mains en la teste 
si durement de la coingnie 
la teste li a si coingnie 
li sans et la ceruele en uole 
cil chiet mors si pert la parole 
yfame en fu molt esmarie 
jehans iure sainte marie 
se sa fame noise fesoit 
de sa macue la ferroit 
cele se test et cil embrace 
celui qui gist mors en la place 
en sa cort l en porta errant 
si l a drecié tout maintenant 
a la paroi de son bercil 
et puis repere du cortil 
dame yfame reconforta 
et li autres prestres hurta 
qui queroit son mal et sa honte 
et iehanz el solier remonte 
et dame yfame l uis li oeure 
qui molt fu dolente de l ueure 
mes fere li estuet par force 
et cil entre carchiez el porce 
les deniers mist ius qu il portoit 
et iehans qui lasus estoit 
par la treillie le porlingne 
felonessement le rechingne 
aual descent tout coiement 
et cil embraca esraument 
celi por auoir son delit 
si l abati en biau lit 
jehans le vit molt l en pesa 
de la macue qui pesa 
le fiert tel cop en la caboce 
ce ne fu pas por leuer boce 
ainz esmie quanqu il ataint 
cil fu mors la face li taint 
quar la mort l angoisse et sousprent 
et sire iehans le reprent 
si le va porter auoec l autre 
puis a dit " or estes vous autre 
je ne sai s il vous apartient 
mes mieus vaut compaignon que nient " " 
quant ot ce fet si s en retorne 
son afere molt bien atorne 
les deniers a mis en la huche 
ez vous le tiers prestre qui huche 
tout belement et tout souef 
et yfame reprent la clef 
maintenant l uis li desferma 
et cil qui folement ama 
entra en la meson carchiez 
et sire iehans est muciez 
souz le degre et esconssez 
et cil qui cuide auoir son sez 
de la dame l a embracie 
et sus biau lit l a couchie 
jehans le vit molt s en corece 
la macue qu il tint adrece 
tel cop li done lez la temple 
que toute la bouche li emple 
de sanc et de ceruele ensamble 
cil chei mors li cors li tramble 
quar la mort l angoisse et destraint 
et sire iehans le restraint 
maintenant le prestre remporte 
si le dreca delez la porte 
quant ce ot fet si s en reuient 
or sai ie bien qu il me couient 
dire par quel reson iehans 
qui molt ot cele nuit d ahans 
remist les prestres ensamble 
se ne le vous di ce me samble 
li fabliaus seroit corrompus 
jehans fust a mal cul apus 
ne fust vns siens niez estormis 
qui adonc li fu bons amis 
si com vous orrez el fablel 
yfame ne fu mie bel 
de l afere mes molt dolante 
" se ie sauoie ou mes niez hante " " 
fet iehans " ie l iroie querre 
jl m aideroit bien a conquerre 
a deliurer de cest fardel 
mes ie cuit qu il est au bordel 
non est biaus sire " " fet sa niece 
" encor n a mie molt grant piece 
que ie le vi en la tauerne 
la deuant chies dame hodierne 
ha " " fet iehans " por saint grigore 
va sauoir s il i est encore " " 
cele s en torne molt corcie 
por mieus corre s est escorcie 
a l ostel vient si escoutoit 
se son frere leenz estoit 
quant el l ot les degrez monta 
delez son frere s acosta 
qui getoit les dez desouz main 
ne li vint mie bien a main 
la cheance quar il perdi 
a poi que tout ne porfendi 
de son poing trestoute la table 
voirs est c est chose veritable 
qui ne m en croit demant autrui 
que cil a souent grant anui 
qui ieu de dez veut maintenir 
mes ne vueil mie plus tenir 
ceste parole aincois vueil dire 
de celi qui son frere tire 
qui de li ne se donoit garde 
estormis sa seror regarde 
puis li demande dont el vient 
" frere " " fet ele " il vous couient 
parler a moi par ca desouz 
par foi ie n irai mie sous 
que ie doi ia ceenz saus 
tesiez vous que bien seront saus 
que ie les paierai molt bien 
biaus ostes dites moi combien 
mes freres doit ceenz par tout 
sous vez ci gage por tout 
je vous en lerai mon sorcot 
a il bien paié son escot 
oil bien auez dit reson " " 
a tant issent de la meson 
li valles a non estormis 
a tant s est a la voie mis 
estormis sa seror demande 
se c est ses oncles qui le mande 
" oil biaus frere a grant besoing " " 
li osteus ne fu mie loing 
a l uis vienent enz sont entré 
et quant iehans a encontré 
son neueu molt grant ioie en fet 
" dites moi qui vous a mesfet 
por le cul dieu " " fet estormis 
" je te conterai biaus amis " " 
fet sire iehans " tout le voir 
vns prestres par son mal sauoir 
vint dame yfamain engingnier 
et ie le cuidai mehaingnier 
si l ai ocis ce poise mi 
se cil le seuent d entor mi 
je serai mors isnellepas 
ja ne me mandiiez vous pas " " 
fet estormis " en vo richece 
mes ia ne lerai por perece 
par le cul dieu " " fet estormis 
" puisque tant m en sui entremis 
que vous n en soiez deliurez 
fetes tost sac m aportez 
quar il en est huimes bien eure " " 
et sire iehans ne demeure 
ainz li a le sac aporté 
au prestre qu il ot acosté 
d une part son neueu en maine 
mes aincois orent molt grant paine 
qu il li fust leuez sor le col 
estormis en iure saint pol 
qu ainz ne tint si pesant fardel 
ses oncles li baille hauel 
et vne pele por couurir 
cil s en vait s a fet l uis ouurir 
qui ne demanda pas lanterne 
parmi vne fausse posterne 
vait estormis qui le fais porte 
ne veut pas aler par la porte 
et quant il est aus chans venus 
si a le prestre geté ius 
el fons d un fosse fet la fosse 
celui qui ot la pance grosse 
enfuet et puis si l a couuert 
son pic et sa pele rahert 
et son sac atant s en repere 
et iehans ot si son afere 
atiré qu il ot l autre prestre 
remis et el lieu et en l estre 
dont cil auoit esté getez 
qui enfouir estoit portez 
bien fu parfont en terre mis 
a tant est venuz estormis 
a l uis et il li est ouuers 
" bien est enfouiz et couuers " " 
fet estormis " li dans prelas 
biaus niez ainz me puis clamer las " " 
fet iehans " qu il est reuenuz 
james ne serai secoruz 
que ie ne soie pris et mors 
dont a il le deable el cors 
qui l ont raporté ca dedenz 
et s il en i auoit cenz 
si les enforrai ie ainz le ior " " 
a cest mot a pris son retor 
son pic et son sac et sa pele 
puis a dit ainz mes n auint tele 
auenture en trestout cest monde 
" a foi dame dieus me confonde 
se l enfouir ne le reuois 
je seroie coars renois 
se mon oncle honir lessoie " " 
a tant vers le prestre s auoie 
qui molt estoit lais et hideus 
et cil qui n ert pas peureus 
nient plus que s il ert toz de fer 
li dist de par toz ceus d enfer 
" soiez vous ore reuenuz 
bien estes en enfer connuz 
quant il vous ont ci raporté " " 
a tant a le prestre acosté 
si l en porte a tout lui s en cort 
parmi le sentier de la cort 
ne le veut mie metre el sac 
estormis souent en somac 
le regarde si le ramposne 
" restuez ore por la dosne 
reuenuz si nouelement 
ja por nul espoentement 
ne lerai que ne vous enfueche " " 
a tant de la haie s aprueche 
celui qu il portoit i apuie 
souent garde qu il ne s en fuie 
la fosse a fete molt parfonde 
le prestre prent dedenz l afonde 
si lons comme il estoit le couche 
puis li a les ieus et la bouche 
et le cors tout couuert de terre 
puis iure les sainz d engleterre 
ceus de france et ceus de bretaingne 
que molt auera grant engaingne 
se li prestres reuient huimes 
mes de cestui est il bien pes 
que il ne porra reuenir 
mes du tiers soit au couuenir 
que il trouera ia tout prest 
mestier li est qu il se raprest 
quar on li iue de bondie 
or est resons que ie vous die 
de iehan qui mist c est la voire 
el lieu du daarrain prouoire 
ou li autre dui furent pris 
qui ia erent fors du porpris 
enfoui par lor grant mesfet 
et tantost qu estormis ot fet 
a son ostel est reperiez 
" he las com ie sui traueilliez " " 
fet estormis " et eschaufez 
molt estoit cras et esfossez 
li prestres que i ai enfoui 
molt longuement i ai foui 
pour lui metre plus en parfont 
se deable ne le refont 
reuenir ia ne reuendra " " 
et iehans dist ia ne verra 
l eure qu il en soit deliurez 
" j en serai a honte liurez 
ainz demain a l auesprement " " 
estormis li respont " comment 
serez vous liurez a tel honte 
ha biaus douz niez ci n a nul conte 
que ie ne soie en grant peril 
reuenuz est en no cortil 
li prestres que vous en portastes 
par foi onques puis ne parlastes " " 
fet estormis " que vous mentistes 
quar orainz a voz ieus veistes 
que ie l en portai a mon col 
je n en croiroie pas saint pol 
oncles que vous deissiez voir 
ha biaus douz niez venez veoir 
le prestre qui reuenuz est 
par foi tierce foie droiz est 
ne m i leront anuit mengier 
par foi bien se cuide vengier 
li deables qui le raporte 
mes de rien ne me desconforte 
ne pris oes lor granz merueilles " " 
au prestre vint par les oreilles 
l aert et puis par le goitron 
puis en a iuré le poistron 
que le prouoire renforra 
ne ia por ce ne remaindra 
s il a les deables el ventre 
a cest mot en grant paine rentre 
estormis qui le prestre encarche 
souent va maudissant sa carche 
n en puet mes quar forment li grieue 
" par le cuer dieu cis fais me crieue " " 
fet estormis " ie m en demet " " 
a tant a la terre le met 
que plus auant ne le porta 
delez vne saus acosta 
li prestres qui ert cras et gros 
mes aincois li sua li cors 
que il eust sa fosse fete 
et quant il l ot molt bien parfete 
au prestre vint et si l embrace 
cil fu granz et estormis glace 
en la fosse chieent anduit 
" par foi or ai ie mon pain cuit " " 
fet estormis qui fu desous 
" las or morrai ie ci toz sous 
quar ie sui ci en grant destrece " " 
et la mains au prestre radrece 
qui del bort de la fosse eschape 
puis li a doné tel soupape 
por poi les denz ne li esmie 
" vois por le cul sainte marie " " 
fet estormis " ie sui matez 
cist prestres est resuscitez 
com m a ore doné bon frap 
je ne cuit que mes li eschap 
que trop me foule et trop me mate " " 
a tant l aert par la gargate 
si le torne et li prestres chiet 
" par foi fet il " il vous meschiet 
quant ie sui deseure tornez 
malement serez atornez " " 
a tant est saillis a sa pele 
au prestre en a donee tele 
qu aussi la teste li esmie 
com fust vne pomme porrie 
a tant est de la fosse issus 
celui qui cras ert et fessus 
a tout de terre acouueté 
assez a sailli et hurté 
por la terre sor lui couchier 
puis iure le cors saint richier 
que il ne set que ce puet estre 
se li prestres reuient en l estre 
ja n ert mes enfouiz par lui 
quar trop li a fet grant anui 
ce dist puis s en vait a cest mot 
n ot gueres alé quant il ot 
prestre deuant lui aler 
qui de ses matines chanter 
venoit par sa male auenture 
par deuant vne deuanture 
d une meson est trespassez 
estormis qui molt fu lassez 
le regarda a la grant chape 
" vois " " fet il " cil prestres m eschape 
par le cul dieu il s en reua 
qu est ce sire prestres di va 
me volez vous plus traueillier 
longuement m auez fet veillier 
mes certes noient ne vous vaut " " 
dont hauce le hauel en haut 
le prestre fiert si lez l oreille 
que ce fust vne grant merueille 
se li prestres fust eschapez 
quar il fu du hauel frapez 
que la ceruele en chei ius 
" ha " " fet il " trahitres pariurs 
com m auez fet anuit de honte " " 
que vous feroie plus lonc conte 
estormis le prestre reporte 
par vne bresche lez la porte 
si l enfuet en vne marliere 
trestout en si fete maniere 
fist estormis com i ai conté 
et quant il l ot acouueté 
le prestre si repere atant 
du reuenir se va hastant 
por ce que li iors apparoit 
jehans estoit a la paroit 
dedenz sa meson apuiez 
" dieus " " fet il " quant vendra mes niez 
molt sui engranz que ie le voie " " 
estes vous celui par la voie 
qui molt ot eu de torment 
a l uis vient et cil esraument 
li ouuri l uis et si le baise 
puis li dist " molt dout la malaise 
que vous auez eu por mi 
molt vous ai troué bon ami 
anuit foi que doi saint amant 
or pues bien fere ton commant 
de mon cors et de mon chatel " " 
dist estormis " ainz n oi tel 
n ai soing de deniers ne d auoir 
mes biaus oncles dites moi voir 
se li prestres est reuenuz 
nenil bien sui secoruz 
james apercuz n en serai 
ha biaus oncles ie vous dirai 
vne bone chetiuete 
quant i oi le prestre acouueté 
or escoutez que il m auint 
li prestres deuant moi reuint 
quant ie dui entrer en la vile 
eschaper me cuida par guile 
et ie li donai du hauel 
si durement que le ceruel 
li fis espandre par la voie 
a tant le pris si me rauoie 
par la posterne la aual 
si l ai geté en contreval 
en vne rasque l ai bouté " " 
et quant iehanz ot escouté 
la reson que li dist ses niez 
si dist " bien en estes vengiez " " 
apres dist bas tout coiement 
" par foi or va plus malement 
que cil n i auoit riens mesfet " " 
mes teus compere le forfet 
qui n i a pas mort deseruie 
a molt grant tort perdi la vie 
li prestres qu estormis tua 
mes deables grant vertu a 
de genz engingnier et sousprendre 
par les prestres vous vueil aprendre 
que folie est de couoitier 
autrui fame ne acointier 
ceste resons est bien aperte 
cuidiez vous por nule pouerte 
que preude fame se descorge 
nenil ainz se leroit la gorge 
soier a vn trenchant rasoir 
qu ele feist ia por auoir 
chose dont ses sire eust blasme 
cil ne furent mie de basme 
embaussemé a l enfouir 
qui yfame voudrent honir 
ainz furent paié a lor droit 
cis fabliaus moustre en bon endroit 
qui enseigne a chascun prouoire 
que il se gardent bien de boire 
a tel hanap comme cil burent 
qui par lor fol sens ocis furent 
et par lor grant maleurte 
vous auez molt bien escouté 
comme il furent en terre mis 
au mengier s assist estormis 
assez but et assez menia 
apres mengier l acompaingna 
jehans ses oncles a son bien 
mes ie ne sai mie combien 
jl furent puissedi ensamble 
mes on ne doit pas ce me samble 
auoir por nule pourete 
son petit parent en viute 
s il n est ou trahitres ou lerres 
que s il est fols ou tremeleres 
jl s en retret au chief de foiz 
vous auez oi mainte foiz 
en cest fablel que iehans fust 
se ses niez estormis ne fust 
honiz entre lui et s ancele 
cest fablel fist hues piaucele 

ma paine vueil metre et ma cure 
en raconter vne auenture 
de sire constant du hamel 
or en escoutez le fablel 
et de dame ysabiau sa fame 
qui molt estoit cortoise dame 
et preus et sage et auenant 
el pais n auoit si vaillant 
por esgarder ne por veoir 
li prestres i mist son pooir 
a li requerre de s amor 
ensamble o li parla maint ior 
si la requist de druerie 
et dist se deuenoit s amie 
jl li donroit assez ioiaus 
fermaus caintures et aniaus 
et deniers assez a despendre 
mes la dame n en vout nus prendre 
ainz dist que ia par couoitise 
ne fera au prestre seruise 
por tant qu ele en doie estre pire 
puis dist " sire i ai oi dire 
que se vostre soingnant estoie 
l amor de dieu en perderoie 
je sui cele qui vous en faut " 
li prestres souent la rassaut 
si la prie bel et li offre 
yy liures qu il a en son coffre 
mes il la trueue si repointe 
guetant et escoutant et cointe 
et felonesse a entamer 
que il n i puet rien conquester 
molt est dolenz quant il s en part 
malement est blecié du dart 
d amors qui l a ou cors nauré 
et l a si durement hurté 
que d angoisse tressue et gient 
a quelque paine a l ostel vient 
poi li a value sa guile 
oiez du prouost de la vile 
qui les prisons a en baillie 
jcil a la dame essaie 
se li fet zz cembel nouel 
por ce qu ele se porte bel 
et qu il la vit bele et cortoise 
" ha dame " fet il " molt me poise 
que cil vilains vous a en garde 
maus feus et male flambe m arde 
se ie estoie comme vous 
se ie ne le fesoie cous 
qu il est plus aspres c une ronsce 
mieus vaut de mon solaz vne once 
que du sien ne fet vne liure 
mes fetes ami a deliure 
quar il est gros et malostrus 
jl n est souent rez ne tondus 
ainz est et ors et deslauez 
mes se vous croire me volez 
je serai voz amis deliures 
si vous donrai du mien yy liures 
por consentir ma volente " 
et la dame l a regardé 
se li dist " sire ne puet estre 
je voudroie mieus estre a nestre 
que ie feisse tel outrage 
bien auez or el cors la rage 
qui me volez issi honir 
certes mieus voudroie morir 
que i eusse fet itel saut 
vostre sermon poi vous i vaut 
et voz deniers bien les gardez 
que dans constans me trueue assez 
qui molt doucement m a norrie 
et ie feroie grant folie 
se ie por bien mal li rendoie " 
atant le guerpist en la voie 
et il remest toz trespenssez 
molt fu dolenz et abosmez 
quant il ne la puet conuertir 
jce l en fet resouuenir 
qu ele a gent cors et auenant 
le vis traitis et biau samblant 
les ieus vairs la bouche petite 
ne porroit pas estre descrite 
par le prouost sa grant biaute 
" je sui " fet il " musart proué 
amerai la ie dont a force 
quant ie n en puis percier l escorce 
malement auroie son cuer 
or me vueil ie trop geter puer 
amerai la puisqu el ne m aime " 
ainsi a soi son cuer reclaime 
li prouos quant il mieus ne puet 
grant chose a en fere l estuet 
la dame a l ostel est venue 
a l endemain s est esmeue 
si est alee a sainte yglise 
quant ele ot oi le seruise 
vers son ostel est retornee 
li forestiers l a encontree 
qui gardoit le bois au seignor 
molt fu biaus et de bel ator 
et bien armez d arc et d espee 
jl a la dame saluee 
ele li rent salu molt bel 
jl trait esraument zz anel 
de son doit bien valoit zz marc 
" dame ne vous doins pas mon arc " 
fet il " mes l anel vous doins gie 
por seulement auoir congie 
de besier cele bele bouche 
dont la doucor au cuer me touche " 
ele respont comme cortoise 
" certes sire pas ne me poise 
se l arc et l anel vous remaint 
quar nul besoing ne me soufraint 
par qoi vous m aiez si sorprise 
je ne vous ferai ia seruise 
par vilonie que ie sache 
ja por paor de vostre hache 
ne por le don de vostre anel 
ne ferai rien dont vous soit bel 
por tant qu a mon seignor desplaise 
ralez vous en tout a vostre aise 
et ie m en irai a l ostel 
je ne pris pas zz don de sel 
homme qui est si garconier 
vostre fame se plaint l autrier 
qu el n auoit o vous se mal non 
vous en aurez mal gerredon 
quantque ce soit ou tost ou tart " 
a cest mot de li se depart 
et il remest plus chaut que brese 
qui li eust la teste rese 
sanz eue a zz coutel d acier 
ou les cheueus fet esrachier 
si l en fust il assez plus bel 
me sire constant du hamel 
ne sauoit mot de tout cest plet 
or oiez que la dame a fet 
a son ostel en vint errant 
s a fet mengier le paisant 
puis l enuoia en son labor 
ou il seut aler chascun ior 
un ior auint ce dist mon mestre 
que le forestier et le prestre 
et le prouost si com moi samble 
alerent boiure tuit ensamble 
quant il orent beu assez 
tantqu il furent toz eschaufez 
" sire " dist le prouost au prestre 
" dont ne feroit il or bon estre 
o la fame sire constan 
on en deuroit iuner zz an 
en pain et en eue et en sel 
et en viande quaresmel 
por auoir en au cuer grant ioie 
ci n a que nous yy qui nous oie " 
ce respondi le forestier 
" qui porroit sa bouche besier 
jl en deuroit souffrir la mort " 
dist li prestres " vous auez tort 
tant ieuner et mort recoiure 
por vne tel fame decoiure 
n est mie bone chose a fere 
pensser couendroit d autre afere 
celui qui la voudroit amer 
quar nului ne veut escouter 
qui de li se vueille entremetre 
de son chatel l estuet ius metre 
tantque besoing pouerte et fain 
la face venir a reclaim 
ainsi doit on seruir vilaine 
fols est qui autrement s en paine " 
or oiez du conseil au prestre 
por le vin qui le fist fol estre 
a dit a ses yy compaingnons 
" or escoutez que nous ferons 
ne sommes nous assez poissant 
por amaigroier dant constant 
pelez dela et ie deca 
dehez ait qui ia en faudra " 
ce respont chascuns endroit soi 
" or soions compaignon tuit troi 
bien poons souffrir cest marchie " 
a cest mot se sont destachié 
si departirent de l escot 
mes sire constans pas ne sot 
que len li ait tel plet basti 
zz diemenche auint issi 
que le prouoire sermona 
aual le moustier regarda 
si vit dant constant deuant soi 
jl ne li dist pas en reqoi 
mes si haut que tuit l entendirent 
" tuit cil qui sainte yglise empirent 
sont de damedieu desseurez 
seignors et dames escoutez 
vez la dant constant du hamel 
qui est maris dame ysabel 
jl a espousé sa commere 
si est bien droiz qu il le compere 
quar cil qui les forfez encerque 
si l a conté a l archeuesque 
si m a mandé que ie li main 
lui et sa fame hui ou demain 
si les fera len departir 
que la loi ne le puet souffrir 
sire constant issiez vous ent 
de cest moustier isnelement 
je vous congie de sainte yglise 
jl n i aura chanté seruise 
tant comme vous ceenz serez " 
dont fu constans forment irez 
quant li prestres li dist tel conte 
toz fu esbahiz de la honte 
si qu il ne set qu il doie dire 
pales descolorez plains d ire 
s en est fors du moustier issuz 
a l ostel le prestre est venuz 
et quant la messe fu chantee 
et la gent en fu toute alee 
li prestres vint a son ostel 
et dans constans n atendoit el 
contre lui est corant venuz 
" fui de ci vilains malostruz " 
fet li prestres " ce ne vaut riens 
je serai por toi toz raiens 
que i ai souffert ton auoltire 
por amor dieu biaus tres douz sire " 
fet dans constans " donez du mien 
a l archeuesque et au doien 
por moi fere cuites clamer 
et que voudroies tu doner 
sire yy liures vous otri 
a quant paier a mercredi 
or te haste de l aquiter 
se tu pues por tant eschaper 
dieus t aura donee sa chape " 
atant sire constans eschape 
si est a son ostel venu 
et quant sa fame l a veu 
bien voit qu il estoit corouciez 
ses braz li a au col ploiez 
" et qu auez vous " fet ele " amis 
dame " fet il " mal sui baillis 
a yy liures m a mis le prestre 
se nous volons plus ensamble estre 
moi et vous ou il nous enuie 
que demain ert la departie 
quel conseil en porrons nous prendre 
ne sai qui li a fet entendre 
que vous estiiez ma commere 
or ne vous chaut " fet ele " frere 
toz pres les ai s es paierai 
ja mar en serez en esmai 
ne plus que por zz oef de quaille 
plus auons nous deniers que paille 
s en donrons yy liures ou yy 
bien sai dont ceste chose vint 
ne vous en chaille a coroucier 
mes alons liement mengier " 
atant s assistrent esraument 
mes n orent pas mengié graument 
estes vous le mes au prouost 
" leuez sus dant constant or tost " 
fet il " si venez a la cort 
n aura il loisir qu il s atort " 
dist la dame " ce que puet estre 
par foi dame " fet il " mon mestre 
l a molt de tost venir hasté " 
a icest mot s en est torné 
si vint au prouost qui l abee 
onques n i ot reson contee 
forsque constans le salua 
et li prouos le rooilla 
sanz plus dire el cep l a assis 
" dans vilains encor aurez pis 
que vous serez mis au gibet " 
puis dist a cluingnart son vallet 
" va tost si di a mon seignor 
que ie ai pris le trahitor 
qui li a son forment emblé 
et plus d un mui en a osté 
et par nuit sa grange brisie " 
or ot dant constant grant haschie 
quant larrecin s ot metre seure 
" ha sire se dieus me sequeure " 
fet dans constans " ie n i ai coupes " 
dist li prouos " ce sont estoupes 
dont vous me volez estouper 
ausi bien vous venist harper 
et hurter vo chief au greil 
que dusqu au chief de vo cortil 
fu du ble la trace siuie 
sire " fet il " c est par enuie 
que len m a mis seure tele oeure 
mes aincoisque plus en descueure 
prenez du mien por pais auoir 
je n ai ou mont si chier auoir 
que ne vousisse auoir doné 
ainzc on m eust ici troué 
en cest cep a tel deshonor 
que donras tu a mon seignor 
se ie te faz estre deliures 
sire ie li donrai yy liures 
or t en reua en ta meson 
je serai por toi champion " 
atant l a hors du cep osté 
et dant constant s en est torné 
tres parmi l eur d une couture 
estes vous poingnant a droiture 
contre lui son bouuier robet 
" qu as tu " fet il " qu as tu vallet 
qu as tu " fet il " comment vas tu 
sire mal vous est auenu 
li forestiers voz bues enmaine 
jl dist que en l autre semaine 
li emblastes par nuit yy chesnes 
qui vous cousteront yy braines 
et mercredi au soir zz hestre 
dieus " dist constans " ce que puet estre 
tant ai hui tret male iornee " 
lors a sa chape desfublee 
si cort apres le forestier 
en haut li commence a huchier 
" por dieu biaus sire atendez moi 
ha dans vilains de pute foi 
tant auez or le cul pesant 
se vous uenez zz poi auant 
je vous ferai du cors domage 
se m aportiiez zz frommage 
en vostre giron et yy oes 
bien cuideriez rauoir voz bues 
mes voir tout autrement ira 
vostre pechie vous encombra 
quant nostre bois nous essartastes 
et a mienuit l enportastes " 
or fu dans constans molt iriez 
molt fu dolenz et corouciez 
et dist " sire vous i mentez 
se ie fusse ausi bien armez 
comme vous estes par igal 
sor vous en reuenist le mal 
ou se i eusse mon hoel 
je vous ferisse el haterel 
ne l lessaisse por vous uiellart 
vous eussiez chaucié trop tart 
voz yy brochetes en voz piez " 
lors fu li forestiers iriez 
si le regarde fierement 
" vilains dont te vient hardement 
que tu te veus a moi combatre 
por le cuer bieu veus me tu batre 
tu sambles mieus leu qu autre beste 
de braz de iambes et de teste 
par les ieus bieu mar le penssas 
james franc homme n assaudras 
ta pance t estuet descarchier 
par li vent on les pois si chier 
ja ton hoel ne t ert garant " 
lors li torne le glaiue auant 
dont fu constans en grant esfroi 
quant il le vit venir vers soi 
" sire " dist il " por dieu merci 
acordons nous ie vous en pri 
ne me deuez tenir si cort 
se vous me menez a la cort 
n i aurez mie grant porfit 
j ai en ma chambre lez mon lit 
yy sous de deniers a vostre oes 
mesque ie raie en pes mes bues 
et racordez soie par tant " 
et cil qui n aloit el querant 
mesqu il eust vers lui l auoir 
li dist " quant les porrai auoir " 
cil li respont " dedenz iuesdi 
fai m en seur ie l vous afi 
et ie la praing commentqu il aille 
or en pues remener t aumaille " 
dans constans a l ostel repere 
molt est dolenz ne set que fere 
jl n a membre qui ne li faille 
aus chans a lessié s aumaille 
en meson est venuz bercant 
onques ne dist ne tant ne quant 
sor zz lit s est lessiez verser 
sa fame li cort demander 
" sire constant qu auez troué 
dame puis l eure que fui né 
n oi autrestant mal ne dolor 
com i ai eu hui en cest ior " 
lors li conte le destorbier 
du prouost et du forestier 
comme il est issus de prison 
por yy liures de raencon 
apres li conte le meschief 
du forestier de chief en chief 
a cui il doit yy sous paier 
" dame molt me doi esmaier 
que ie n en sai denier ou prendre 
or me couient m auaine vendre 
et le ble que deuons mengier 
sire ne vous chaut d esmaier " 
fet la dame qui molt fu sage 
" ja n en metrai mantel en gage 
por vous oster de ceste paine 
ja n en vendrez ble ne auaine 
bien vous metrai hors de la trape 
et cil remaindront en la frape 
dont vous serez autrestant lie 
comme auez esté coroucié " 
tant se pena du conforter 
que il sont assis au souper 
quant constans ot assez mengié 
si l a dame ysabiaus couchié 
au matin va a la charrue 
la dame ne fu esperdue 
ainz apele sa chamberiere 
vne gorlee pautoniere 
la garce ot a non galestrot 
molt sot de fart et de tripot 
la dame l apela a soi 
" galestrot or entent a moi 
que damedieus nous doinst gaaing 
va moi appareillier zz baing " 
cele se haste ne puet plus 
ainz mist la paiele desus 
puis mist l eue chaude en la cuue 
et dras desus por fere estuue 
a sa dame reuint errant 
" dame i ai fet vostre commant 
galestrot bele douce amie 
je te commant deseur ta vie 
que tu soies preus et isnele 
et si saches de la fauele 
tantque nostre preu en traion 
va si gaaigne zz pelicon 
di le prestre qui tant me prise 
que sui preste de son seruise 
se il me tient ma couuenance 
di qu il m aport sanz delaiance 
les yy liures et les ioiaus " 
cele a escorcié ses trumiaus 
qui sont gros deuers les talons 
onques vache que point tahons 
ne vi si galoper par chaut 
comme galestrot va le saut 
molt se paine de tost aler 
le prestre ert venuz de chanter 
tantost le tret a vne part 
" sire " dist ele " dieus vous gart 
je cuit i ai ma paine perdue 
tant me sui por vous combatue 
que i ai ma dame conuertie 
sire i ai ma dame trahie 
or soiez larges et cortois 
vous n i auenissiez des mois 
se ie ne m en fusse entremise 
ci n afiert pas longue deuise 
aportez li tost sa promesse 
et ie n ai point de guimple espesse " 
le prestre l acole si rist 
" galestrot ne te soit petit 
tien or yy sous a zz plicon 
est or li vilains en meson 
nenil li las il n i est mie 
sire i ai ma dame trahie 
por vostre cors le debonere " 
cele qui bien sot son preu fere 
bouta les yy sous en son sain 
puis se parti du chapelain 
et il est coruz aus deniers 
tant en a pris cens et milliers 
c une grant borse en a emplie 
et les ioiaus n oublia mie 
ainz a tout mis en zz sachel 
puis a affublé zz mantel 
vair d escarlate taint en graine 
si com fortune le demaine 
de son ostel s en ist atant 
molt se vait souent soufachant 
que li saches li poise aual 
or oiez com li auint mal 
enmi sa voie a encontree 
vne geline pielee 
qui pasturoit en la charriere 
a poi ne s en retorne arriere 
por ce qu il i entendoit sort 
a ses piez trueue zz baston tort 
a la geline lest aler 
et ele s en prist a voler 
en son langage le maudist 
honte li viegne et il si fist 
qui donc veist le prestre aler 
le chief bessier et esgarder 
tantqu il entra enz ou hamel 
contre lui vient dame ysabel 
qui molt li fet blondete chiere 
puis apela sa chamberiere 
" va tost cel seignor deschaucier 
que ie le vueil fere baingnier 
et ie me baingnerai apres 
si nous solacerons hui mes 
si m embelira plus son estre 
par foi dame " ce dist le prestre 
" je ne vous osai pas mentir " 
lors li commence a descouurir 
le sachet qui n ert pas petit 
et el le gete sus son lit 
onques au conter n i mist paine 
la dame qui n ert pas vilaine 
le sot tant de ses diz lober 
qu el le fist enz el baing entrer 
puis prist la robe et les deniers 
ainz n i lessa nis les chauciers 
en sa chambre a trestout geté 
or sont cil mis a sauuete 
a galestrot va conseillier 
" va toi bien tost apareillier 
si me fai venir le prouost 
di li que il m aport bien tost 
ce que il m ot en couuenant " 
et cele i ala esraumant 
qu ele en fet voler les esclas 
s ele puet tenir en ses las 
le prouost il li rendra conte 
de parler a lui n a pas honte 
ainz le salue hautement 
" j ai en vous " dist el " mal parent 
dant prouost por vostre richoise 
mes i ai vers vous fet que cortoise 
que ne me vueil desnaturer 
qui me deust yy sous doner 
ne me fusse plus entremise 
nuit et ior de vostre seruise 
tant ai ma dame coru seure 
que ele est maintenant en l eure 
de fere tout vostre plesir 
mes hastez vous de tost venir 
et si ne deuez pas lessier 
ce que vous deistes l autrier 
ma dame a molt d argent a fere 
ele est si franche et debonere 
que molt bien le vous saura rendre 
mes ele a or mestier de prendre " 
quant li prouos ot et entent 
que la chose est a son talent 
" galestrot " dist il " douce amie 
je ne te doi oublier mie 
que tu m as serui bien et bel 
tien or yy sous a zz mantel " 
jl li mist ou giron deuant 
et ele s en torna atant 
vers sa meson s en va tout droit 
li prouos apres li aloit 
a l uis est venuz si apele 
" lasse ci a male nouele " 
fet la dame " c est mon seignor 
dame por dieu le creator " 
dist le prestre " que porrai faire 
voz maris est de si put aire 
qu il m aura ia tout esmié 
jl est vers moi forment irié 
sire " dist el " n aiez paor 
je vous metrai en tel destor 
ou il ne vous sauroit ouan 
en cel tonnel desoz cel van 
jl n i a riens que plume mole " 
li prestres crut bien sa parole 
el tonnel saut de plain esles 
si le refist couurir apres 
estes vous le prouost errant 
la dame li fist biau samblant 
jl la vout maintenant besier 
" sire " dist el " ce n a mestier 
que sauez vous qui nous esgarde 
honte m i fet vers vous couarde 
mes amors m i fera hardie 
quant ie serai de vous sesie 
dame " fet il " c est verite 
mes ie vous ai ci aporté 
ne sai quans deniers que i auoie " 
atant li baille la corroie 
qui molt estoit plaine et farsie 
la dame n en refusa mie 
ainz l a en sa chambre portee 
je ne vueil fere demoree 
n aconter chascune parole 
mes la dame par sa parole 
li dist tantqu il entra ou baing 
or li est doubles son gaaing 
que sa robe a en sauf portee 
puis a galestrot apelee 
en bas li prist a conseillier 
" va moi querre le forestier 
di li au mieus com tu sauras 
se nous poons metre ses dras 
o les autres ce m ert molt bel 
di li que il m aport l anel 
qu il me vout l autre ior doner " 
qui donc veist cele troter 
parmi la rue au plus que puet 
or sachiez que venir estuet 
le forestier s ele l ataint 
quant el le vit pas ne se faint 
de bien portretier sa parole 
" je sui " dist el " musarde fole 
qu ai ie de cest vassal a fere 
se il ne fust si debonere 
je n alaisse por lui plain pas " 
puis li dist souauet en bas 
" venez a ma dame parler 
el ne fina puis de pensser 
qu ele vous geta l autrier puer 
mes ie l ai pointe iusqu au cuer 
souent et menu l ai tastee 
tantque por vous est eschaufee 
vostre anel d or li aportez 
el vous donra du suen assez " 
le forestier de ioie saut 
" e galestrot se dieus me saut 
bon le feis se ie puis viure 
que ie la tenisse a deliure 
ma dame qui tant par est simple 
tien or yy sous a vne guimple " 
cele les a pris comme sage 
et celui i lera tel gage 
qu il ne raura mes de semaine 
tant a corut a longue alaine 
qu ele vint en meson batant 
la dame troua deschaucant 
que molt le hastoit le prouost 
ez vous le forestier tantost 
a la porte vient si apele 
" lasse ci a froide nouele " 
fet la dame " mon seignor vient " 
li prouos molt forment le crient 
por ce qu il l auoit coroucié 
" dame vous m auez engingnié " 
fet il " s or n en prenez conroi 
sire ne soiez en esfroi " 
fet la dame " muciez vous ca 
que mon seignor s en ira ia " 
atant le tonnel descouuri 
et il i est ioins piez sailli 
a poi qu il ne creua le prestre 
" ha las " dist il " ce que puet estre 
or sont deable descendu " 
quant li prouos l a entendu 
a poi qu il n est du sens mariz 
" ha las " dist il " com sui trahiz 
trahiz por les angoisses de 
qui es tu qui m as afronté 
mes tu qui es ie sui le prestre 
li deable te font ci estre 
cil d enfer qui pas ne sommeillent 
qui por la gent engingnier veillent 
hui furent il trop esueillié 
qu il m ont trahi et engingnié 
et tu qui es di le moi tost 
ba ie sui le chetif prouost 
le prouost donques n ai ie mal " 
ainsi s acointent par igal 
l un a l autre lor auenture 
le forestier ne s asseure 
ainz entre en l ostel bel et cointe 
la dame s est pres de lui iointe 
tant le blandi et tant le lie 
qu ele fu de l anel sesie 
puis si le fist el baing entrer 
anuiz seroit a raconter 
chascun dit et chascun afere 
mes bien en sot la dame trere 
l anel et ce qu en pot auoir 
a son seignor a fet sauoir 
qu il viegne tost qu ele a besoing 
la charrue n ert gueres loing 
ez le vous entré en la porte 
" lasse " dist ele " or sui ie morte 
mes sires vient oez le la 
mes bien sai qu il s en rira ia 
jl n est pas tens de dosnoier 
dame " ce dist le forestier 
" vostre sires vous het de mort 
se ne prenez de moi confort " 
dist la dame " fetes isnel 
si en entrez en cel tonnel " 
ele corut le van oster 
et cil saut enz sanz arester 
le prestre ataint en la poitrine 
au prouost fet ploier l eschine 
mes nus d aus n en osa groucier 
" ha las " ce dist le forestier 
" com sui folement embatuz 
qu est ce mal soiez vous venuz " 
dist le prouost " traiez vous la 
je cuit que ie creuerai ia 
se nous sommes ci longuement 
ha las " dist le prestre dolent 
" com ci a dolente poitrine 
mes ie ai brisié l eschine " 
dist le prouost " au mien cuidier 
ha las " ce dist le forestier 
" a poi que li oeil ne me saillent 
les vies qui tant nous trauaillent 
soient honies hui cest ior 
que nous viuons a grant dolor " 
estes vous dant constant bruiant 
vne grant hache paumoiant 
dame ysabiaus l a acené 
tout belement li a conté 
comme el les a mis el tonel 
" por dieu sire or en ouurez bel 
fetes en ce que il feissent 
se au desus de nous venissent 
jl voloient a moi gesir 
je ferai lor fames venir 
si ferez samblant et tout outre 
la premiere vous couient foutre 
et puis les yy se vous poez 
s es aurez honiz et matez 
je vueil que ainsi le faciez 
si les aurez a droit paiez 
et tenez ades ceste hache 
quar ele vaut vne manache 
donez lor en se nus se muet 
dame " dist il " fere l estuet 
galestrot vien ca pute asnesse 
va moi tost querre la prestresse 
di li qu el viegne o moi baingnier 
et vous alez appareillier 
la deiouste cele grant mait 
si soiez toz diz en agait 
dame vostre plesir ferai " 
galestrot s en va par le tai 
tant a la prestresse hastee 
que a l ostel l a amenee 
la dame la fet deschaucier 
et de toz ses dras despoillier 
fors seulement de sa chemise 
li vilains a sa hache prise 
qui molt bien samble espoentail 
de sa chambre ist a tout zz mail 
" qui est ce la et qui est ceste 
ja n i querrai ore plus preste 
couchiez vous tost si vous " 
cele le vit hideus et lai 
si n osa parler ne grondir 
cil la vait aus iambes saisir 
si l a couchie toute enuerse 
ne la prist pas a la trauerse 
ainz l a acueillie de bout 
et ele li liura trestout 
ne li vea iambe ne cuisse 
mes au prestre que ele puisse 
ne s en plaindra mes de semaine 
qui ou tonnel est a grant paine 
qu il en fet le vertuel voler 
li prouos prist a esgarder 
si vit le vilain braoillier 
au prestre moustre sa moillier 
" qu est ce " dist il " que ie voi la 
or esgardez ce que sera 
ce puet bien estre la prestresse 
la connoistriez vous a la fesse 
et aus estres qui sont entor 
len la demaine a grant dolor " 
lors n i a nul des yy ne rie 
au prestre est l alaine faillie 
du duel qu il a et de la honte 
mes ne vueil aloingnier mon conte 
quant dant constant l ot bien corbee 
si l a fors de l ostel boutee 
ele s en va molt coroucie 
galestrot ert ia enuoie 
por fere venir la prouoste 
dant constans d une part s acoste 
tantqu ele fust leenz venue 
quant ele se fu desuestue 
et el cuida el baing entrer 
dant constans li va demander 
" que requiert ceste dame ci 
auoi dant constant dieu merci 
g i sui venue mainte foiz 
par foi dame si est bien droiz 
que vous ore i soiez " 
la dame fu toute esperdue 
si se poroffri a desfendre 
et cil la vait aus iambes prendre 
se li a leuees amont 
les genouz li hurta au front 
por ce qu ele se desfendoit 
l a il corbee si estroit 
c on i peust iouer aus dez 
se li prestres fu eschaufez 
li prouos fu autant ou plus 
quant il la vit par le pertuis 
demener si vilainement 
le forestier s en rist forment 
et le prestre quant il la voit 
" or en voi vne a grant destroit 
prouost connois tu cele la 
je cuit qu ele tumbera ia " 
ainsi chascuns le contralie 
li prouos ne set que il die 
de duel qu il ne se puet vengier 
qui li donast tout monpellier 
n issist il zz mot de sa bouche 
dant constans souent la retouche 
d un fuisil qu il auoit molt gros 
lor cul erent plus noir que mors 
qui molt estoient pres a pres 
cil les esgardent tout ades 
qui ou tonnel erent mucié 
onques cele ne prist congie 
quant sire constans l ot corbee 
hors de son ostel l a boutee 
ainz n en porta mantel ne cote 
galestrot par la vile trote 
si amena la forestiere 
cele i vint a poi de proiere 
quant a l ostel en fu venue 
et ele se fu desuestue 
se li restuet auoir sa paie 
dans constans qui pas ne s esmaie 
qui molt est d anieus couuine 
et plus veluz c une esclauine 
por ce qu il la vit esbahie 
" ceste " dist il " sera m amie 
je la iusqu au pas 
auoi dant constant est ce gas 
gas vous le verrez ia par tans " 
a poi n est issue du sans 
quar il la prist de tel rauine 
qu il la fist cheoir sor l eschine 
jl l a si durement corbee 
c on i peust veoir l entree 
de bien loing qui s en preist garde 
" esgarde forestier esgarde " 
dist le prouost " ce que puet estre 
je le voi bien " ce dist le prestre 
" lor mireor si sont molt orbes 
lor cul erent plus noir que torbes 
le forestier est si plains d ire 
que il ne set qu il doie dire 
mes ce le fet reconforter 
que l un ne puet l autre gaber 
et bien voient qu il l a corbee 
et rabessie et restupee 
puis li renseigne a l uis la voie 
si souef la dame conuoie 
qu il la fet voler ou putel 
son pelicon et son mantel 
et sa cote remest en gage 
molt par fu dame ysabiaus sage 
toz diz tint la hache en sa main 
or escoutez de son vilain 
au tonnel vint se l descouuri 
" por le cuer bieu et qu est ce ci 
qui a cest tonnel emplumé 
la ou ie doi metre mon ble 
par le cuer bieu ie l ardrai ia " 
lors prent le feu se l i bouta 
et la plume prist a bruller 
le tonnel fist ius roeler 
fors s en issent chascuns s en fuit 
molt mainent grant noise et grant bruit 
tuit estoient de plume enclos 
jl n i paroit ventre ne dos 
teste ne iambe ne coste 
que tuit ne fussent emplumé 
aus chans issent par vne rue 
et constans prist vne macue 
si s en vait apres eus corant 
toz iors lor vait les chiens huant 
" houre gibet houre manssel 
par l ame d anquetin hoel 
mon chier pere qui me norri 
ainz mes puis l eure que nasqui 
n oi mes parler de teus bestes 
se i en peusse auoir les testes 
j es presentaisse mon seignor " 
or ot chascuns d aus grant paor 
si s esploitent de tost fuir 
et chien commencent a venir 
baloufart le chien au prouost 
le sesi aus iambes tantost 
si en porta plaine sa goule 
le prestre rest en male foule 
quar esmeraude sa leuriere 
le sesi aus naces derriere 
et a la coille merueilleuse 
por noient i meist venteuse 
puisqu esmeraude s i est prise 
por trestout l or qui est en frise 
n en partist ele sanz du sanc 
li prestres fu las et estanc 
si se lest cheoir a la terre 
dant constant l est alez requerre 
o toute la hache danoise 
tel cop li done en la ventoise 
que yy tors le fist roeler 
vueille ou non le fist ius verser 
quant il li ot les chiens ostez 
apres les yy en est alez 
li prouos auoit zz leurier 
qui consiui le forestier 
des cuisses li tret les braons 
estes vous plus de yy gaingnons 
qui vers le prouost se hericent 
souent le mordent et pelicent 
constans i est venuz corant 
o tout zz grant baston pesant 
qui pesoit plain zz vessiau d orge 
au prouost a sauué la gorge 
que li chien orent adenté 
tantost l eussent estranglé 
mes il fuient por le baston 
ja li auoient le crepon 
en plus de yy lieus deschiré 
le forestier ont adenté 
et il crie " constant aie 
por dieu le filz sainte marie 
ne me lesse mie mengier 
james ne te toudrai denier " 
et dans constans les chiens li oste 
qui l ont et deuant et d encoste 
en plus de yy lieus plaié 
et cil se tient a bien paié 
quant li chien li furent osté 
forment li sainent li coste 
ez vous la presse qui engroisse 
toute la gent de la parroisse 
j corurent de toutes pars 
et par buissons et par essars 
molt i ot grant noise et grant presse 
et chascuns d aus veoir s engresse 
por ce que mal atorné erent 
a poi que li chien n es tuerent 
par lor pechie par lor enuie 
tantqu il iurerent sor lor vie 
seur la croiz et seur le sautier 
et seur toz les sainz du moustier 
qu a sire constant du hamel 
n a sa fame dame ysabel 
ne diront mes riens se bien non 
et la dame est en sa meson 
qui deniers a a grant plente 
por ce qu a sagement ouuré 
les deniers ot et les ioiaus 
et si furent quites de ciaus 
que dans constans auoit promis 
en cest fablel n aura plus mis 
quar atant en fine le conte 
que dieus nous gart trestoz de honte 

qui pres de moi se voudra trere 
tel conte m orra retrere 
dont ie me sui molt entremis 
autressi l ai en rime mis 
comme il auint trestout a lingne 
jl auint iadis a compiengne 
qu en la vile auoit zz borgois 
qui molt ert sages et cortois 
et riches et de grant afere 
molt entendoit a honor fere 
ausi aus poures comme aus riches 
com cil qui n ert auers ne ciches 
et si auoit molt biau fil 
qui maint denier mist en escil 
tant comme il fu en sa ionece 
de sa valor de sa proece 
parloit on iusqu en biauuoisin 
jl auoit poure voisin 
qui vne fille auoit molt cointe 
et li valles de li s acointe 
se li pria molt longuement 
cele li dist apertement 
que mieus le vendroit reposer 
s il ne la voloit espouser 
mes s il li plesoit qu il l eust 
a fame si comme il deust 
de ce auroit ele grant ioie 
" bele se dieus doinst mon cuer ioie " 
fet li valles " ice me plest " 
atant de li proier se test 
atant s en vint en sa meson 
si mist lues son pere a reson 
se li a son afere dit 
et li peres li contredist 
et molt l en blasme et molt l en chose 
et dist " biaus filz de ceste chose 
te deuroies tu molt bien tere 
ele n est pas de ton afere 
ne digne de toi deschaucier 
je te voudrai molt soushaucier 
qoi que il me doie couster 
quar ie te voudrai aiouster 
aus meillors genz de cest pais 
de ta folie m esbahis 
qui tel garce veus espouser 
certes len te deuroit touser 
se iames nul ior en paroles " 
trestoz ses diz et ses paroles 
li met ses peres a noient 
et li tolt son mariement 
mes amors qui l a en iustice 
l embrase souent et atise 
el cors li met vne estincele 
qu il ne pensse qu a la pucele 
yy iors apres ainsi auint 
qu en la vile morir couint 
la fame a zz autre borgois 
mes aincois que passast li mois 
puisque la dame ot esté morte 
li sires qui biau s en deporte 
par le conseil de ses amis 
a a reson le pere mis 
a la pucele bele et gente 
ou cil auoit mise s entente 
que i amentui ore en mon conte 
et li borgois dont ie vous conte 
a tant sa besoingne auancie 
que la pucele a fiancie 
et puis apres si l espousa 
mes au vallet molt en pesa 
qui i penssoit et ior et nuit 
ne voit riens qui ne li anuit 
ainz het le solaz de la gent 
molt het son or et son argent 
et la grant richece qu il a 
et iure que trop s auilla 
de ce qu il crut onques son pere 
sa grant richece trop compere 
longuement fu en cel pensser 
qu il ne se sauoit porpensser 
par qoi il eust nul confort 
jl ot robe d un estanfort 
taint en graine de vert partie 
si ot fet chascune partie 
a longues keues coue cil 
li sorcos fu toz a porfil 
forrez de menuz escuiriaus 
molt seut cil estre gens et biaus 
mes ore a le vis taint et pale 
zz ior de son ostel auale 
son chief afuble d un mantel 
deduisant vait par le chastel 
qu il fesoit chaut comme en aoust 
qoi que li griet ne que li coust 
engin li estuet esgarder 
qu a s amie puisse parler 
molt va lucant molt se prent garde 
tant qu a vne meson esgarde 
a vne vielle cousturiere 
maintenant passe la charriere 
si s est assis souz sa fenestre 
cele li enquiert de son estre 
qui de maint barat molt sauoit 
se li demande qu il auoit 
qui si soloit estre enuoisiez 
et des autres li plus proisiez 
la vielle auoit non auberee 
ja ne fust fame si serree 
qu a sa guise ne la tresist 
et li valles lez li s assist 
se li conta tout mot a mot 
comment cele borgoise amot 
qui si estoit pres sa voisine 
se l en pooit fere sesine 
yy liures li donra 
cele dist " ia ne la saura 
li vilains si tres bien garder 
que ne la puisses esgarder 
par tens entre toi et la terre 
mes or va tost les deniers querre 
et ie pensserai de ceste oeure 
cil s en vait et vne huche oeure 
ou il auoit deniers assez 
que son pere auoit amassez 
les deniers prent plus n i seiorne 
chies dame auberee retorne 
se li done yy liures 
mes n en est pas encor deliures 
encor i metra son escot 
" or me bailliez vostre sorcot " 
fet la vielle deliurement 
et cil qui son commandement 
veut fere sanz nul contredit 
fet ce que la vielle li dist 
bien l a amors en son destroit 
et ele ploie bien estroit 
le sorcot et met souz s aissele 
puis se lieue de sus sa sele 
au borgois dont dit vous auon 
lors s en vait droit a la meson 
que li sire estoit el marchie 
la vielle auoit bien espié 
tantost comme ele entra leenz 
" e dieus " fet ele " soit ceenz 
dieus soit o vous ma bele dame 
et si ait il merci de l ame 
de l autre dame qui est morte 
dont mes cuers molt se desconforte 
maint ior m a ceenz honoree 
bien viegniez vous dame auberee " 
fet la dame " venez seoir 
ma dame ie te vieng veoir 
quar de toi acointier me vueil 
je ne passai puis vostre sueil 
que l autre dame morte fu 
qui onques ne me fist refu 
de riens que ie li demandaisse 
certes se ie li commandaisse 
a fere vne chose molt grief 
si le feist el par mon chief 
dieus la soille ele me fist bien 
dame auberee faut vous rien 
se rien vous faut dites le nous 
oil dame ie vieng a vous 
vne goute a ma fille el flanc 
si voloit de vostre vin blanc 
et zz seul de voz pains fetiz 
mes que ce soit li plus petiz 
dieu merci i en sui molt hontouse 
mes si m en angoisse la touse 
qu il le me couient demander 
je ne soi onques truander 
ainc ne m en soi aidier par m ame 
et vous en aurez " fet la dame 
qui fu a priuee mesnie 
cele qui bien fu enseignie 
delez la borgoise s assiet 
" certes " fet ele " molt me siet 
que i oi de toi si grant bien dire 
comment se contient or te sire 
te fet il point de bone chiere 
ha comme il auoit l autre chiere 
ele auoit molt de son delit 
volentiers verroie ton lit 
lors saurai bien certainement 
se tu gis ausi richement 
com fesoit la premiere fame " 
a tant s est leuee la dame 
si s en est en sa chambre entree 
et la veille sanz demoree 
la suit apres tout sermonant 
et la dame li vait disant 
" dame auberee or esgardez 
vez ci biau lit et bien parez 
et si i a molt bele couche 
voire ici endroit se couche 
me sire et ie delez son flanc " 
li lis fu haus de fuerre blanc 
ou il ot grant coute de plume 
por ce que len ne s i emplume 
ot desus vne coute pointe 
la vielle ot vne aguille pointe 
et zz deel enz el sorcot 
que souz s aissele aporté ot 
assez parolent d un et d el 
que que la dame de l ostel 
li moustre sa besoingne toute 
et la vielle belement boute 
le sorcot par desouz la coute 
" vwcestes " fet el " des pentecouste 
ne vi ie mes si riche lit 
plus as assez de ton delit 
c onques n ot l autre bien m en mambre " 
a tant s en issent de la chambre 
et la vielle toz tens sermone 
et la dame tantost li done 
plain pot de vin et vne miche 
et vne grant piece de fliche 
et de pois vne grant potee 
bien est la borgoise abetee 
par la vielle mes ne l set pas 
dame auberee isnellepas 
tantost a l ostel s en reuient 
du borgois dire me couient 
qui seus de la vile repere 
et s en reuint a son repere 
et dist que dormir se voloit 
por ce que le chief li doloit 
en sa chambre entre si se couche 
tantost comme il fu sor la couche 
si sent le sorcot bocoier 
si se commence a apoier 
qu il ne set que c est qui li grieue 
maintenant la couche souslieue 
si en a tret le sorcot hors 
et qui lors li lancast el cors 
zz coutel par desouz le flanc 
n en issist il goute de sanc 
tant fu plains de corouz et d ire 
" ha las " fet il " que porrai dire 
de cest sorcot bien sai par m ame 
qu il fu au lecheor ma fame 
quar son solaz ainz consenti 
qu eusse son coste senti 
bien m a honi et deceu 
quant sus moi a fet nouiau dru " 
lors prent le sorcot et tornie 
mes com plus souent le manie 
et plus li double ses anuis 
ainsi fu tant que vint la nuis 
qu il vit les huis clos par la rue 
lors prent sa fame si la rue 
parmi l uis hors de la meson 
cele qui ne set l achoison 
a poi de duel n est forsenee 
a tant ez vous dame auberee 
qui de li se donoit regart 
" ma bele fille dieus te gart " 
fet la vielle " que fez tu ci 
ha dame auberee merci 
me sires est meslez a moi 
mes ne sai a dire por qoi 
ne sai que on li a conté 
quar me fetes tant de bonte 
qu auoec moi viegniez chies mon pere 
auoi " fet ele " por saint pere 
jl cuideroit qu aucune chose 
veus tu que ton pere te chose 
qu enuers lui eusses mesfet 
eusses a ton seignor fet 
ou vilonie de ton cors 
por qu il t eust getee hors 
ou qu il t eust prise prouee 
et o ton lecheor trouee 
or est espoir li vilains yures 
si en sera demain deliures 
mes ie te lo en bone foi 
que tu en viegnes auoec moi 
quar de gent sont les rues vuides 
mieus emploias que tu ne cuides 
le pain le vin la char les pois 
je l te rendrai a double pois 
le gerredon et le seruise 
jl ert tout fet a ta deuise 
quanques tu sauras demander 
jl ne te faut que commander 
quar tu seras molt bien celee 
dedenz ma chambre encortinee 
ou ia nus hom ne saura 
jusqu a tant que te sire aura 
trespassee toute s irece " 
a tant la borgoise s adrece 
et la vielle a l ostel l enmaine 
" bele " fet ele " vne semaine 
porras ici ilueques estre 
que ia nus ne saura ton estre " 
lors l a semonsse de mangier 
mes la borgoise en fist dangier 
et dist que ia dieu ne pleust 
qu ele meniast tant qu el seust 
por qoi a cele honte eue 
et dame auberee est teue 
a cest mot de li preeschier 
lors l a menee por couchier 
en vne chambre iluec deiouste 
sus bons dras et sus bone coute 
et si l auoit molt bien couuerte 
ne lessa pas la chambre ouuerte 
ainz ferma bien l uis a la clef 
de son ostel s en ist souef 
et s en va plus tost que le pas 
por le vallet qui ne dort pas 
ainz torne et retorne en son lit 
et crient que la vielle n oublit 
ce que li a en couuenant 
du cuer souspire molt formant 
du lit est sailliz trestoz nus 
puis se vest si s en est venus 
a vne fenestre apoier 
et la vielle qui son loier 
veut de chief en chief deseruir 
et le vallet a gre seruir 
ne guenchist destre ne senestre 
le vallet trueue a la fenestre 
qui li demande quels noueles 
" j es te dirai " fet ele " beles 
quar i ai si t amie en mes las 
qu auoir en porras ton solas 
jusques a demain a ceste eure " 
et li valles plus ne demeure 
que la vielle ot serui a gre 
souef auale le degre 
si s en vont ambedui ensamble 
n auoit gueres si com moi samble 
que la borgoise ert endormie 
et cil qui desirroit s amie 
se deschauce et si se despueille 
" dame " fet il " s ele s orgueille 
et el crie que ferai gie 
ouurer vueil par vostre congie 
quar bien m auez rendu mon droit 
je te conseillerai a droit " 
fet la vielle " va si te couche 
et se ele vers toi se frouche 
et ele crie et tu yy tens 
lieue la robe si entre ens 
et quant ele te sentira 
la besoingne autrement ira 
maintenant la verras tesir 
si en feras tout ton plesir " 
lors s est couchiez sanz demorer 
si la commence a tastoner 
et tout souef a li adoise 
atant s esueille la borgoise 
si est molt forment tressaillie 
quant celui sent si est saillie 
hors du lit mes cil l embraca 
et dist " dame traiez vous ca 
quar ie sui vostre chiers amis 
que vous auez en dolor mis 
mes tant ai fet la dieu merci 
que toute seule vous truis ci 
dedenz ceste chambre enserree 
molt vous auoie desirree 
par foi " fet el " riens ne vous vaut 
que ie crierai ia si haut 
que tost sera ci acorue 
toute la gent de ceste rue 
par foi " fet il " riens ne vous monte 
ci ne voi ie fors vostre honte 
quant la grant gent et la menue 
vous verront lez moi toute nue 
jl est ia pres de mienuit 
n i aura zz seul qui ne cuit 
que i aie fet a grant plente 
de vostre cors ma volente 
molt vaut or mieus que soit celee 
a ceus dehors nostre assamblee 
que nus fors nous yy ne le sache " 
la borgoise ne set que face 
mieus li vient il estre a repos 
qu ele porroit cueillir tel los 
par les voisins et tel renon 
que n i auroit se honte non 
ja est tornee a autre fueil 
la borgoise et lest son orgueil 
li valles pres de li se trest 
et cele li fet bel atret 
si se iouent ensamble et font 
tout ce por qoi assamblé sont 
au matin quant li solaus lieue 
dame auberee si se lieue 
si lor atorne au mieus que pot 
char de porc et chapons en rost 
ainsi sont tant que vint la nuit 
que il menerent lor deduit 
assez mengierent et si burent 
ambedui en bon gre recurent 
le seruice dame auberee 
qui molt a cele confortee 
que li solaus a son droit torne 
dame auberee lor atorne 
quanqu ele set que lor fu buen 
quar il i a molt pou du suen 
onques de veillier ne finerent 
tant que les matines sonerent 
a saint cornille a l abeie 
et quant en ont la cloche oie 
dame auberee si se lieue 
quar li leuers pas ne li grieue 
et vint au lit ou cil gisoient 
qui volentiers se deduisoient 
" or sus " fet ele " bele fille 
si en irons a saint cornille 
entre moi et toi au moustier 
des or auroies tu mestier 
que te sire a toi s acordast " 
li valles molt s i descordast 
mes il ne l ose contredire 
et la vielle li prist a dire 
" lai moi a mon talent ouurer 
encor porras bien recouurer 
a t amie et a ton deduit " 
la vielle chandoiles plus d uit 
prent dont chascune ot vne toise 
entre la vielle et la borgoise 
s en sont issues de l ostel 
au moustier vont deuant l autel 
nostre dame et deuant l ymage 
et la vielle qui molt fu sage 
fet la dame couchier a terre 
et li desfent que de sa guerre 
ne li soit a vaillant yy nois 
la vielle ot fetes yy crois 
des chandoiles que ele auoit 
a vne lampe du feu voit 
s es alume de chief en chief 
l une des croiz li mist au chief 
et l autre aus piez la tierce a destre 
et la quarte fu a senestre 
puis vint a li si l asseure 
et dist " soies toute seure 
et garde comment qu il auiegne 
ne te mueues tant que reuiegne 
mes soies ci endementiers 
dame " fet ele " volentiers 
ainsi la dame se contint 
et la vielle sa voie tint 
a l ostel au borgois tout droit 
qui por sa fame iriez estoit 
si qu il ne se set conseillier 
et cele qui por esueillier 
vient a l uis si i huche et boute 
et cil qui oreille et escoute 
qui molt vousist tel chose oir 
dont il se peust esioir 
a tant son huis ouurir commande 
et dame auberee demande 
tantost comme ele entra leenz 
" ou est " fet ele " li noienz 
li faillis li mal enseigniez 
dame auberee bien veigniez " 
fet il " qui vous maine a ceste eure " 
cele a respondre ne demeure 
je te dirai ia sanz menconge 
anuit soniai zz pesant songe 
que de la paor m esueillai 
vesti moi et apareillai 
quar du songe fui esbahie 
au moustier ving en l abeie 
tres deuant l autel nostre dame 
jlueques vi gesir ta fame 
toute estendue a oroison 
molt as fete grant mesproison 
si en batras encor ta goule 
d enuoier a tele eure soule 
fame qui si bele forme a 
de la main dieu qui tout forma 
soie ie " fet ele " saingnie 
et beneoite et presingnie 
veus en tu fere papelarde 
maus feus et male flambe l arde 
qui nule fame ainsi enuoie " 
ainsi la vielle le desuoie 
du mal pensser que il souscot 
et se ne fust por le sorcot 
ja n i penssast mes se bien non 
" dame por dieu et por son non " 
dist li borgois " dites vous voir 
lieue sus si porras veoir " 
fet la vielle " se ie te ment " 
et cil se lieue isnelement 
n a or talent que plus i gise 
maintenant en vint a l iglise 
que de demeure n i ot point 
et trueue sa fame en tel point 
com la vielle li ot retret 
tout belement vers li se trest 
par la main contremont la drece 
en bas li dist que par irece 
li auoit fet la mesprison 
a tant reuienent en meson 
si se couchierent derechief 
la borgoise couuri son chief 
qui de dormir auoit talent 
molt li fu poi du mautalent 
que se sires auoit eu 
quant il n a le sorplus seu 
li borgois de l autre part cuide 
que sa fame ait la teste vuide 
ou de veillier ou de plorer 
et que puis ne finast d orer 
deuant l autel tout a seior 
et que plorast et nuit et ior 
au matin quant li solaus hauce 
li borgois se lieue et se chauce 
aler s en veut droit au moustier 
por ihesu no pere proier 
jl saingna son chief et son cors 
dame auberee sailli fors 
si s escria a haute voiz 
yy sous la veraie croiz 
" or sui ie trop maleureuse 
sous lasse dolereuse 
yy sous lasse yy sous 
or vendra ceenz li prouos 
prendre cel petitet que i ai 
c est li songes que ie soniai 
dites moi se dieus vous ait " 
fet li borgois qui s esbahist 
" por qoi vous menez si grant duel 
par mon chief ie l saurai mon vuel 
par foi sire ie l vous dirai 
que ia ne vous en mentirai 
vns valles vint ci auant ier 
por recoudre et por afetier 
moi aporta zz suen sorcot 
qu il ot rompu a escot 
ne sai des queues yy ou yy 
je le pris si m alai esbatre 
atout le sorcot recousant 
zz poi me sentoie pesant 
jcel ior par mesauenture 
m en issi atout ma cousture 
quant i ai icel sorcot perdu 
dont il m est trop mal auenu 
si ne sai lasse ou ie fui 
que ferai se ie ne m enfui 
se dieus me doinst veoir noel 
g i lessai pendant mon deel 
et auoec m aguille au sorcot 
dont ie sui lasse a grant escot 
et li valles si me demande 
a fere yy sous d amande 
mes du rendre sui esgaree 
or me dites dame auberee 
fustes vous pieca en meson 
oil sire por achoison 
d auoir zz petit de relief 
quar ma fille auoit mal ou chief 
ce fu auant ier or m en mambre 
la dame trouai en sa chambre 
qui ilueques pingnoit son chief 
jlueques vi de chief en chief 
estendue vne coute pointe 
ainz de mes ieus ne vi si cointe 
tant i musai iluec de iouste 
que ie m endormi sor la coute 
tant que la dame m esueilla 
qui volentiers m apareilla 
ce que demandé li auoie 
et ie me mis lues a la voie 
ainsi en celui ior m auint 
mes ne sai lasse que deuint 
le ne mes que ie souche 
que ie l oubliai souz la couche " 
quant li borgois ot les noueles 
molt li furent plesanz et beles 
mes s il i trueue le deel 
n ot mes tel ioie en son ael 
comme il aura se il l i trueue 
tart li est qu il voie l esprueue 
a son ostel vient tout a tret 
vne huche oeure si en trest 
le sorcot qu il i ot mucié 
et quant il i trueue atachié 
le deel et tenir l aguille 
qui li donast trestoute puille 
n eust il pas ioie greignor 
" par dieu " fet il " le mien seignor 
or sai ie bien certainement 
que la vielle de riens ne ment " 
ainsi fu hors de mal pensser 
quar onques puis n i vout pensser 
quant il fu du sorcot deliures 
et la vielle ot yy liures 
bien a son loier deserui 
quar tuit troi sont a gre serui 
par cest fablel vous vueil prouer 
que pou puet on fame trouer 
qui de son cors face mesfet 
se par autre fame ne l fet 
teus est en bone droite voie 
se fame vuet qui le desuoie 
qui seroit nete et pure et fine 
jehans cest fablel ci define 

cist fabliaus nous dist et raconte 
qu il ot iadis desouz le conte 
de blois zz homme qui auoit 
yy filles dont molt desirroit 
qu eles venissent a honor 
eles amoient par amor 
zz bacheler molt bel et gent 
qui estoit molt de bone gent 
mes il n estoit mie molt riches 
et si n estoit auers ne chiches 
toutes yy lor fet bon samblant 
a chascune auoit couuenant 
que il les prendra a moillier 
toutes yy l orent forment chier 
or vous dirai de lor afere 
l ainsnee ne se pot plus tere 
ainz dist a sa suer qu ele amoit 
zz bacheler qui biaus estoit 
l autre respont ' qui est il dont 
c est robines d outre le pont 
lasse " dist ele " mar fui nee 
quant ma suer est ainsi deruee 
qu ele aime celui qui m amoit 
la male passions te loit " 
dist la mainsnee ' il aime moi " 
ainsi furent en grant esfroi 
trestoutes yy por zz seul homme 
estes vous venu le preudomme 
qui peres est aus damoiseles 
et l ainsnee des yy puceles 
vint a son pere isnelement 
et se li dist cortoisement 
' peres ie me vueil marier 
se vous me voliiez doner 
celui qui lonc tens m a amee 
trestoute en seroit honoree 
nostre gent et nostre lingnie 
fille se dieus me beneie " 
dist li peres ' tu as grant tort 
voire aincois me doinst dieus la mort " 
fet cele qu apres li fu nee 
' de celui sui yy tans amee 
de qui ele se vante et prise 
dont serai ie arriere mise " 
dist la mainsnee ' bien me vant 
que il m aime plus duremant 
qu il ne fet nule de vous yy " 
li peres fu toz merueilleus 
quant il les ot desresnier 
forment se prist a coroucier 
dist li pere ' ce ne puet estre 
ne iugeroit ne clerc ne prestre 
c un homme eussiez toutes yy 
mes aincoisque passe li mois 
me serai de ce conseilliez " 
celes dient ' or esploitiez 
quar nous voudrons par tens sauoir 
la quele le deura auoir " 
li preudom ala au moustier 
por messe oir au reperier 
encontra son frere germain 
si l auoit saisi par la main 
a conseil le tret d une part 
' frere " fet il ' se dieus me gart 
mes freres es et conseillier 
me dois se ie en ai mestier 
voire " dist cil ' que ce est drois 
frere " fet il ' molt granz desrois 
est auenuz en ma meson 
mes filles sont en grant tencon 
eles aiment zz bacheler 
trestoutes yy sanz demorer 
chascune dist qu ele l aura " 
dist lor oncles ' bien i faudra 
tele qui bien le cuide auoir 
se puis esploitier par sauoir " 
li dui ferre s en vont ensamble 
en la meson si com moi samble 
ou les yy puceles estoient 
qui du vallet s entremetoient 
lor oncles les en apela 
' nieces " dist il ' or venez ca 
si me dites vostre errement " 
les puceles tout esraument 
sont deuant lor oncle venues 
ne furent pas tesanz ne mues 
ainz parlerent molt hautement 
l ainsnee tout premierement 
li dist qu ele auoit zz ami 
bel et cortois et molt ioli 
et si le voudra espouser 
l autre ne se volt plus celer 
ainz dist ' tu mens voir ie l aurai 
quar aincois de toi l acointai " 
la mainsnee ne set que dire 
plaine est de mautalent et d ire 
prent zz baston a ses yy mains 
sa suer en fiert parmi les rains 
qu a la terre la fet cheir 
lor oncles les va departir 
' nieces " dist il ' tenez en pais 
li iugemenz sera ia fais 
la quele le deura auoir 
et si aura de mon auoir 
yy sous de tornois li donrai 
et son ami li liuerrai 
cele qui mieus saura respondre 
a ce que ie voudrai despondre " 
celes dient communement 
' nous l otroions molt bonement 
demandez nous responderons 
volentiers " ce dist li preudons 
il apela de ses voisins 
zz des plus mestres escheuins 
por ce que iugaissent a droit 
de ce que chascune diroit 
premerain demanda l ainsnee 
' niece n i a mestier celee 
qui est ainsnez vous ou voz cons 
oncles par dieu et par ses nons 
mes cons si est en bone foi 
si m ait dieus ainsnez de moi 
il a barbe ie n en ai point 
se ie ai respondu a point 
si iugiez droit et leaute " 
li escheuin ont escouté 
ce que la pucele auoit dit 
dont vint l autre sanz contredit 
ses oncles la mist a reson 
' or me dites de vostre con 
s il est de vous ainsnez ma niece 
oncles " dist ele ' de grant piece 
sui ie ainsnee que mes cons 
que i ai les denz et granz et lons 
et mes cons n en a encor nus 
or ne me contredie nus 
robin se ie le doi auoir " 
or ont les yy dit lor sauoir 
si apela len la mainsnee 
ses oncles l a aresonee 
' niece " fet il ' or me direz 
se voz cons est de vous ainsnez 
ou estes ainsnee de lui 
oncles " dist ele ' por nului 
ne lerai que ne le vous die 
qui veut si le tiengne a folie 
mes cons est plus iones de moi 
si vous dirai reson por qoi 
de la mamele sui seuree 
mes cons a la goule baee 
iones est si veut aletier 
or m ose ie bien afichier 
que i ai bone reson trouee 
l ame de lui soit honoree 
qui iugera ces moz a droit 
damoisele par bon endroit 
tel reson auez respondu 
vous auez de trestout vaincu " 
li escheuin ce li ont dit 
puis li donent sanz contredit 
celui qui lonc tens l a amee 
or voist querant par la contree 
se li iugemenz est bien fez 
que dieus vous pardoinst voz mesfez 
se vous i sauez qu amander 
ie le vieng a vous demander 

seignor volez que ie vous die 
que il auint en normandie 
ce dist cil a cui ie l apris 
c uns damoisiaus de molt haut pris 
se vout ou pais marier 
mes il dist bien et vout iurer 
que ia n auroit fame en sa vie 
s il n en a yy en sa baillie 
" filz ' dist li peres " que dis tu 
vne m en a si confondu 
que ie ne puis ne ho ne io 
je deisse volentiers ho 
s a tant m en peusse passer 
mes vne m a fet si lasser 
que ie ne me puis mes aidier 
fils quar prenez vne moillier 
si essaiez que ce sera 
tantque cis anz passez sera 
se ne vous sert a vo voloir 
je vous en ferai yy auoir 
ou yy ou yy ou yy ou yy 
ou yy ou yy ou yy ou yy 
ou tant com vous onques voudrez 
ja mar de ce vous douterez 
peres " dist li filz ' n est pas bien 
vne seule ne feroit rien " 
et que vaut ce tant ont parlé 
si parent et tant l ont mené 
qu il li donent vne pucele 
qui molt ert auenanz et bele 
la damoisele oi souent 
du bacheler le couuenant 
qui dist que ia fame n auroit 
se yy ou yy n en auoit 
mes ele dist en son reqoi 
qu ainz zz an le fera si qoi 
s ele le tient entre ses braz 
qu ele le fera clamer laz 
quant li valles espousé l eut 
et sa fame le vous aqueut 
et nuit et ior a dosnoier 
a acoler et a besier 
' sire " dist ele ' qu auez vous 
vous soliiez estre si prous 
si aspres et si remuanz 
si viguereus et si aidanz 
que ne me lessiiez dormir 
et or vous uoi si qoi tenir 
que ie croi bien en moie foi 
que vous amez autre que moi 
ha laz ' dist il ' dieus n i soit mie 
a foi en ceste ialousie 
molt ai or d amer grant besoing 
et molt vous en est pris grant soing 
c est mon sire se dieus m ait 
que mes ne fetes vo delit 
non voir " dist il ' quar ie me muir 
je n ai fors les os et le cuir 
por amor dieu lessiez me ester 
volez vous hui mes rioter 
a mal chief viengne tel riote 
ci a " dist ele " bele note 
or me dites que feissiez 
se yy fames eussiez 
se l une eust de vous son buen 
l autre vousist auoir le suen 
si i eust molt grant estor 
chascune vousist a son tor 
auoir sa ioie et son solaz 
et vous estes por moi si laz 
que ne poez les rains mouoir 
or puis ie bien aperceuoir 
que vous fussiez molt empiriez 
se yy fames eussiez " 
ainsi furent vne seson 
li pere au vallet fu preudon 
zz ior en vint parler a lui 
' filz " dist il ' il vous couient hui 
espouser fame de par dieu 
et demain l autre or querez lieu 
ou vous puissiez voz noces fere 
j ai molt bien porquis vostre afere 
vne en auez ie en ai yy 
jl vous en couient auoir yy 
yy " dist il ' deable i soient 
c hommes n es assouuiroient " 
ainsi demora longuement 
tantqu il auint ne sai comment 
et par ne sai quele auenture 
c on prist zz leu en la pasture 
dedenz la vile ou cil manoit 
qui grant domage lor fesoit 
li vns le iuge a escorcier 
li autres le iuge a noier 
et li tiers a ardoir en cendre 
et li quars si le iuge a pendre 
tant que cil vint a daerrains 
qui tant par ert maigres et tains 
li mariez dont dit vous ai 
qui tant seut auoir le cuer gai 
jl parla et lor dist ainsi 
donez li fame ie vous pri 
s ert ausi com ie sui honis 
et en si male prison mis 
dont iames n ert liez en sa vie 
ainsi li toudrez vous la vie " 
quant cil l oent chascuns s en rist 
ez vous sa fame qui lor dist 
' seignor tenez vous en a lui 
que nus n est mieus honis de lui " 
