
seignor or fetes pes daingniez zz poi entendre 
en biaus moz escouter puet on molt bien aprendre 
se uilonie di fetes le moi desfendre 
c on doit bien le mesdit au mesdisant reprendre 
ie ne uous uueil parler mesque de cortoisie 
debonnerete lo qui molt amende uie 
et larguece autressi or ne mescreez mie 
qui ces yy teches a damediez ne l het mie 
il nous en moustra bien de son cors l examplaire 
que il uoloit des rois estre plus debonaire 
par debonerete ot il tant de contraire 
qu il soufri mort en croiz por nous fors d enfer traire 
deboneres fu quant il ne se uout desfendre 
de cels qui en la croiz le firent mort estendre 
aussi larges fu il quant en don se uout tendre 
onques nus si biaus dons ne fu tenduz a prendre 
de yy teches auez example bone fine 
et sachiez que c est uoirs selonc lettre deuine 
cil qui en pechie est ce est cil quant s afine 
c on debonere uoit large en descipline 
certes ce est bien droiz que ainsi le facons 
par nous bien confesser nos mesfez esfacons 
de debonerete remoustrons les facons 
largement amendons uers dieu nous refacons 
laidement se desfent c est chose ueritable 
qui l ueure ihesu crist lest por cele au deable 
or nous refacons donc par penitance auable 
si que nous ne perdons la uie pardurable 
he laz i en uoi si pou qui a ce uueillent tendre 
poi uoi des mesfesanz qui se uueillent reprendre 
por zz petit contens uoi tel mesfet emprendre 
dont en enfer iront li greignor li mendre 
felonie ont ces genz en lor cuers si plantee 
que ia ne leur ert tant l example dieu moustree 
qu ele en puisse por rien estre desracinee 
domage est quant tel gent fu onques engendree 
ie ne pris pas tel gent une piece de sarge 
ia felon cuer nul ior ne uerrez estre large 
el point qu estre le doit d auarisce fet targe 
confonduz foit li cors qui si uilment se charge 
ie n en uueil nul oster prelat prince ne conte 
ne autre gent qui font en maindre conte 
que penssent tel mauues par leur uilaine honte 
cuident il qu apres mort diex en lor ciel les monte 
ia mar le cuideront il ni enterront mie 
la debonere gent plaine de cortoisie 
qui ont l example dieu el cuer en l oie 
cels metra il o soi en pardurable uie 
se les yy teches ont ou tant de biens abonde 
la reson c on en puet auoir dieu le monde 
alixandres li rois droiz est que ie l esponde 
toute terre en sousmit a soi a la roonde 
li deboneres cuers qui larguece demaine 
petit doit len douter qui contre lui se paine 
quar grace tant d amis li done li amaine 
qu ades est honoree sa force souueraine 
et d un felon auer uous dirai la puissance 
s il s esmuet en content par sa grant mescheance 
quant il cuide acheuer son fel cuer si l auance 
quant il cuide estre auant en la merde se lance 
lors poez uous sauoir s il est nez de bone eure 
qui est larges douz toz iors tels demeure 
qui est de dieu amez li mondes l oneure 
et de ses anemis uient toz iors au deseure 
au finer de son dit si archeuesques conte 
qu il n est prelas tant haus prince ne dus ne conte 
ne nus fel ne auers qu en fin ne uoist a honte 
et diex le douz cortois toz iors essauce monte 
or li deprions dont que il nous uueille fere 
chascun enuers lui fin large debonere 
si qu en l oreille aions el cuer examplere 
par quoi apres la mort nous uueille a soi atrere 

li siecles est si bestornez 
que ie sui trop pis atornez 
por le siecle qui si bestorne 
que toute ualor se retorne 
et se recule uaine quasse 
comme limecon en sa chasse 
or ne me sai mes comment uiure 
que des bones genz sui deliure 
qui me soloient maintenir 
si ne me sai mes contenir 
et se i en mon pais seior 
len me dira mes chascun ior 
se i ai soufrete ne destrece 
que ce sera par ma perece 
se ie uois au tornoiement 
on oeure plus uilainement 
c on ne soloit des yy pars 
quar les ueaus si sont liepars 
et les chieures si sont lions 
malement est baillis li hons 
qu il estuet en lor manaie estre 
quar li plus fort en sont li mestre 
et li auer sont alixandre 
il n est ne pie ne calandre 
qui me seust pas gosillier 
ce qui me fet si merueillier 
len me dit que cheualerie 
est amendee en normendie 
mes male honte ait qui le cuide 
bien croi que terre i est plus uuide 
de grant contens qui ne soloit 
chascuns l autre fouler uoloit 
dont l un est mort l autre enuielliz 
si est li siecles tressailliz 
por la mort qui trestout desuoie 
mes par dieu ie me gageroie 
un denier d argent ou d archal 
se bertran le mareschal 
els robert malet uesquissent 
et le chamberlenc qu il feissent 
encore miex en normandie 
que cels ne font qui sont en uie 
qu il sauoient plus biau doner 
et le lor miex abandoner 
aus dames aus cheualiers 
qui sauoient bien les aliers 
qu il apent a cheualerie 
trop fesoient miex cortoisie 
a toute gent lonc ce que erent 
menestrels molt recomperent 
de ce que ne uiuent encore 
quar ces mauues qui uiuent ore 
donassent encor maugre lor 
quar trop par fust grant deshonor 
se ces preudes hommes donaissent 
et cil des iex les esgardaissent 
ueoir doner sanz doner rien 
tost se descouurist lor merrien 
quar len uoit bien ce est la somme 
quant mauues est delez preudomme 
que c est molt diuerse partie 
il ot zz feure en normendie 
qui trop bien arrachoit les denz 
en la bouche au uilain dedenz 
metoit zz laz trop soutilment 
et prenoit la dent trop forment 
puis fesoit le uilain bessier 
por entor l enclume lier 
le laz qui li tient a la ioe 
ne peust pas zz oef d aloe 
estre entre l enclume la cane 
et quant li feures se rassane 
aus tenailles au martel 
si chaufe son fer bien bel 
et soufle buffe se regarde 
et celui ne se done garde 
qui a l enclume est atachiez 
quar le feure qui l a laciez 
ne fet samblant de nule rien 
ainz chaufe son fer bel bien 
quant s esporduite est bien chaufee 
et bien boillant et embrasee 
si porte son fer sor l enclume 
qui tout estincele escume 
et cil sache a soi son uisage 
si demeure la dent en gage 
et cil porte toz iors son fer 
  toz les uis deables d enfer 
uous apristrent or denz a trere  
fet celui qui ne set que fere 
ainz est esbahis de peur 
qu il n est mie bien aseur 
quant il meismes si briefment 
esrache maugre sien sa dent 
autressi maugre lor donoient 
cil auer quant il esgardoient 
que malet toute ior donoit 
que le fer el feu si tenoit 
chaut de ualor alumez 
que tuit fussent arz brullez 
cels qui pres de li se tenissent 
s a son fer chaut ne guencheissent 
quar preudom ne puet miex uller 
a mauues les grenons nuller 
ne plus cointement les denz trere 
que par bonte entor lui fere 
preudom tient toz iors l espreduite 
et si chaufee si conduite 
que honte art honor alume 
toz cels qui sont pres de s enclume 
couient lors querre si se traient 
ou qu il deuisent ou qu il traient 
et s aucuns le preudomme esloingne 
por la paor que il ne doingne 
sachiez bien que trop li meschiet 
puisqu il gandist c onor li chiet 
mes l onor au preudom demeure 
comme la dent en icele eure 
fist au feure com ie uous di 
quant cil por son chaut fer gandi 
por qoi il a sa dent perdue 
qui demora au laz pendue 
sauez uous qui i apel le laz 
sens cortoisie solaz 
quar sens lace lie la gent 
sens est le laz bel gent 
qui prent honor lie lace 
et les mauues les denz arrache 
archeuesques si mande prie 
aus escuiers de normandie 
et aus plus riches damoisiaus 
quels qu il soient uiex ou nouiaus 
por l amor dieu que s entremetent 
que le fer tantost el feu metent 
et que le laz n oublient mie 
de sens qui la gent lace lie 
ne le martel de la proesce 
ne l espreduite de larguece 
mes il ont molt poi d examplere 
por bien aprendre denz a trere 
certes ie ne sai en quel lieu 
mes or lor souiengne por dieu 
du bon aprentis du nuef borc 
bien lor en membre 
et du iemble au fer de molin 
dont le uimon est au declin 
et ie lo bien que lor souiegne 
et que chascuns si se contiegne 
que ualor soit auant boutee 
qui uaine quasse est reculee 
comme en sa chasse limecon 
et que il metent contencon 
qu il s atornent en tel maniere 
qu il retornent trestuit arriere 
cest siecle qui est bestornez 
qu arriere soit desbestornez 
si qu autressi atornez soie 
comme atornez estre soloie 

por reprendre les mesdisanz 
qui les amanz sont despisanz 
emprent hue archeuesque a dire 
cest dit contre els embrasez d ire 
or entendez quels est le dit 
amors si est sanz contredit 
une chose de tel nature 
que n a de uilonie cure 
ele est nee de cortoisie 
si l a en despit uilonie 
ne ia n emprendra son ostage 
ou faussete ou herbregage 
el ueut manoir en uerite 
si l a en despit faussete 
en debonerete seure 
prent bone amor sa norreture 
si la het donques par reson 
felonie en toute seson 
qui a en soi si com moi samble 
faussete uilonie ensamble 
ces yy teches ont de mesnie 
trahison orgueil enuie 
de tels uilains mortels pechiez 
sont les mesdisanz entechiez 
qui reprenent cels qu amors maine 
comme son lige homme demaine 
quar por ce a el tel puissance 
qu el puet prendre le roi de france 
s il est cortois debonere 
si comme uns hons de bas afere 
ele ne fet de parage conte 
cuer de roi de duc de conte 
d emperreis de roine 
en uerite loial fine 
puet amener a son seruage 
et enserrer en bas parage 
et zz bas cors fet si haut tendre 
que il ne puet aillors entendre 
amors puet de legier tuer 
et puet duel en ioie muer 
souspirer fet a grief martire 
cels qu el uoit iouer rire 
tele est de sa uertu sa force 
en toz les leus ou el s efforce 
mes mesdisanz ne seuent mie 
comment amors destraint lie 
ne la grant ioie qu ele done 
a cels a cui el s abandone 
qui l ont seruie a sa deuise 
du plesant amorous seruise 
ce ne puet auenir ne estre 
qu amors son secre ne son estre 
face a nul mesdisant sauoir 
l entendement ne puet auoir 
fors cels qu ele prent embrace 
tant soutilment les siens enlace 
que nus ne s en puet deslacier 
puisqu el la uolut enlacier 
n est nul tant en ait mesaise 
a cui son meschief trop ne plaise 
tantqu ait d amor alegement 
sueffre endure son torment 
son torment son grief martire 
si os bien de uerite dire 
de noient uoi cil entremetre 
qui son chastiement ueut metre 
en celui qu amors a lié 
que ia tant n en ert chastié 
que ia chastiement i uaille 
la montance d une maaille 
plus est chastié plus aime 
molt est cil fols qui son ble seme 
en terre ou rien ne puet leuer 
a mal preu en doit assener 
ainsi fet musarde folie 
cil qui amant d amors chastie 
quar il pert toute sa parole 
si m est auis que ausi fole 
comme cil qui pert sa semence 
ledenge ne uaut rien ne tence 
uers cil qu amors a amoré 
quar il est sanz fin demoré 
du tout en tout en son seruise 
puisqu ele s est en li reprise 
por uoir itant uous conterai 
amors s aert en cuer uerai 
et se reprent enracine 
quiconques aime d amor fine 
ne fet bareter ne trichier 
amors si ne tient nului chier 
s il n est cortois debonere 
amors dedenz les bons repere 
ia mauues n ert en son couent 
des mauues auient molt souent 
qu il sont espris de felonie 
et de trahison d enuie 
quant uoient aucun bacheler 
qu amor destraint si que celer 
ne puet son oeil qu ades couoite 
auoir ce que son cuer couoite 
quar l ueil uoit uolentiers sanz doute 
ce qu au cuer met s entente toute 
quant ainsi est lors si s escrient 
au commun de lui mesdient 
primes auant puis arriere 
et c est bien droiz que lor maniere 
si est toute aus uilains contrere 
ades doit uilains uente fere 
et si a force le couient 
et quant i es uoi si me souient 
des uilains oisiaus qui agachent 
l espreuier fort le desachent 
quant entr els uient par auenture 
et c est bien droiz que lor nature 
si est uil orde mauuese 
por ce n est pas droiz que lor plese 
de l espreuier la compaignie 
et reson si ne le ueut mie 
que l espreuier est gentil chose 
et uilonie est toute enclose 
es uilains oisiaus repuse 
et por ce chascuns d aus refuse 
du gentil oisel le repere 
par cest samblant uous puis retrere 
que le faus mesdisant felon 
entechié comme guenelon 
ne puet por nule rien amer 
l amant cortois douz sanz amer 
que nature si les diuerse 
et les ordene a la trauerse 
si que rien plus ne font pareille 
que l espreuier a la corneille 
mes li mauues por son despire 
l amant cortois de rien n empire 
ia tant ne l saura atichier 
quar cortoisie si l a chier 
qui de sa nuisance le garde 
et loiaute qui l a en garde 
ainsi est il bien le sachiez 
toz cels pris qu amors a laciez 
et a menez a son seruage 
qu a toz les iors de lor aage 
la uueillent en tout obeir 
se il uuelent l eure ueir 
que il aient parfete ioie 
qu aussi uueille diex que ie uoie 
a sante le ior de demain 
biaus seruices tret pain de main 
si lor pri que lor en souiengne 
et passion destraingnant tiengne 
tretoz les mesdisanz du monde 
et diex les abate et confonde 
et les amanz par sa pite 
maint a uoie de uerite 

tout ne face mentir que fable 
si est mentir souuent auable 
car mentir aucune seson 
done bien color a reson 
or souffrez zz poi que ie conte 
por qoi commenz ainsi cest conte 
il auint que l autr ier erroie 
uers feschamp si com miex pooie 
tant errai c un matin auing 
a la uille quant ie la uing 
chies richart du pont pris ostel 
diex le gart quar il a los tel 
c oste ne puet meillor auoir 
assez tost ie uous faz sauoir 
alai a bauduin es bours 
tout a pie quar a chieresbours 
grant pieca por zz grant malage 
i uouai le pelerinage 
s alai aquiter ma pramesse 
tout a point i uing a la messe 
m offrande fis quant fu chantee 
lors fu itele ma penssee 
por ce qu adont estoit ieune 
de rouuoisons haute commune 
dusqu a none iouer m iroie 
sus la faloise pris ma uoie 
uers le saut wautier tant musai 
que grant pose du ior usai 
sommeil me prist sus la marine 
me couchai c est uerite fine 
pres du saut wautier en la pree 
qui est merueilleuse faee 
penssis estoie en mon corage 
du bon siecle cortois sage 
qu auarisce a tout depecié 
si est domages pechie 
que larguece est si estrangie 
et auarisce est essaucie 
la uegile de cele feste 
mon sorcot ploié soz ma teste 
m endormi en cele penssee 
en la place que i ai nommee 
pres de moi en dormant oi 
quant le sommeil m ot acoi 
yy choses qui molt haut pledierent 
a mains d un andain de moi ierent 
l une parloit molt simplement 
et li autre orguilleusement 
ie m esueillai ce m est auis 
les yy choses ui uis a uis 
l une fu grande bien taillie 
d un blanc samit appareillie 
cote en ot sorcot mantel 
afublé zz poi en chantel 
la face ot doucement formee 
qui fu si a point coloree 
com nature le pot miex fere 
bouche ot uermeille por miex plere 
ot uairs iex rianz fenduz 
les braz bien fez estenduz 
blanches mains longues ouuertes 
aus templieres que ui apertes 
apparut qu ele ot teste blonde 
ie croi plus que nule du monde 
corone ot bele ou chief assise 
qui li sist bien a grant deuise 
son non enquis en tel maniere 
  ie uous pri douce dame chiere 
que me diex de uous le non 
sire  fist ele   mon renon 
fu iadis chieri et amé 
mon non est larguece clamé  
de l autre orrez ia la maniere 
ele ot forme et grande pleniere 
noire estoit descoloree 
fade en tout fu afublee 
d une robe de uert esreuse 
a ueir fu pou deliteuse 
d une uielle pane forree 
de menu uair entrepelee 
tenues leures bouche auquaise 
ot ie ne sai s el fu pusnaise 
ou nez ot estroites narrines 
qu ele ot gresle lonc uerrines 
les uaines parmi son uisage 
qu ele ot traitis a grant outrage 
le col ot lonc neruu et gresle 
noirs cheueus dont l un l autre mesle 
si ot granz mains longue brache 
dont el tient fort cels qu ele embrache 
corone ot d or trop merueilleuse 
mainte pierre i ot precieuse 
ele ot noirs iex feus poingnanz 
a regarder molt resoingnanz 
quant ie l oi grant pose esgardee 
et sa contenance auisee 
si enquis ma dame larguece 
qui estoit cele deablesse 
el me dist c estoit auarisce 
qui perist chascun par son uisce 
  poi s en faut bien le puis sauoir 
tu es des miens s as pou d auoir 
quant des miens es se i ai pouerte 
droiz est qu aussi par toi reuerte 
la pourete le domage 
et par toz cels de mon tenage 
ce fet cele ou uilte habite 
qui contre dieu me deserite 
comme mauuese seurprenant 
de ce dont me ueis tenant  
quant l ot auarisce entendue 
a parler s est tost esmeue 
et dist   tais toi fole larguesce 
fui t en du lieu dont sui mestresse 
de cest roiaume sui roine 
conquis l ai c est ueritez fine 
a toz iors c est chose afinee 
pieca que i en sui coronee 
duchoise sui de normendie 
n i a nul qui m en contredie 
et de tant fole t aresone 
de quel lieu portes tu corone 
en quel pais est ton regnere 
ta poste ton repere  
lors dist larguesce   c est la somme 
chascun large si est mon homme 
les loiaus ou maint cortoisie 
sont soz moi en ma seignorie 
leur cors leur terre iustice 
sanz contredit a ma deuise 
mes poi en ai c est mon domage 
et tu qui as tel heritage 
por qoi ues tu si uielle robe 
saches cil te sert bien de lobe 
qui te loe si uil abit 
ha fole que diex te l abit  
dist auarisce la mauuese 
  cuides tu ores qu il me plese 
se i ai ma robe zz an portee 
que ie l aie por ce donee 
i ai robes de maintes manieres 
les unes des autres plus chieres 
saches ia nule n en donrai 
fors tout le mains que ie porrai 
n ai pas honte se i es faz uendre 
quant i en puis de granz deniers prendre 
si n ai cure de feste fere 
ia ne m ert belle d auoir repere 
ne mes de cels ou ie cuit prendre 
ainsi sai ie mes genz aprendre 
ma gent est riche honoree 
la teue est poure endetee 
aus miens empruntent a usure 
en toz tens pouretez lor dure 
certes  dist larguesce   mauuaise 
se ma gent souent ont mesaise 
ce fet honor que il maintienent 
et le grant fez que il soustienent 
par debonere cortoisie 
qu il ameront toute lor uie 
les miens sont plains de grant bonte 
ia des tuens n est conte conté 
qui en uoudra fere uoir conte 
fors de mauuestie et de honte 
diex te het ie ne le dout mie 
et toz cels de ta seignorie 
li mauues sont en ton hommage 
uilonie i est outrage 
et couoitise l enuieuse 
et usure aussi l outrageuse 
orgueil si est de ta tenance 
en ton ostel a grant puissance 
il le conduist le mestrie 
grant mestresse i rest tricherie 
molt het ihesu crist ceste herde 
tu es roine de la merde 
merdes font cels qui t obeissent 
et qui ton uoloir acomplissent 
ta gent uit toz iors en enuie 
ihesu crist toi els maudie  
quant tout ce li ot dit larguesce 
auarisce uers li s eslesse 
qui fu forte plaine de rage 
du poing li done en son uisage 
si grand cop comme el pot donner 
adonc me uoil abandoner 
d aidier li de toute ma force 
mes auarisce si s esforce 
quant ie l embrachai por abatre 
ius m esqueut lors m en prent a batre 
des piez et des poins par trestout 
trop par est son pooir estout 
et rade fort a grant merueille 
a sa force ne s apareille 
nule chose ie croi ou monde 
ie pri a dieu qu il la confonde 
que tant me foula bati 
que tout mon pooir abati 
commentque ie sante recueille 
n ert iames ior que ne m en dueille 
larguesce toute sa puissance 
mist a fere moi aidance 
mes neporquant chascuns le sache 
mort cuida que fusse en la place 
adonc corut larguesce seure 
par les flans l estraint si en l eure 
qu enuerse l abat en la pree 
tost fu faillie la meslee 
que ne li poi de rien aidier 
tantost li toli le plaidier 
souz le menton li cerche l angle 
aus poins l si qu el l estrangle 
et quant el l ot morte estranglee 
sus son col amont l a ruee 
si l enporte uers la faloise 
lors de crier pas ne m achoise 
quant les las meschiez fui ueant 
a paine me sours en seant 
mes autre chose ne poi fere 
fors souspirer crier brere 
que toute la force oi perdue 
auarisce larguesce rue 
commentqu il soit aus bons amer 
ius aual ou flo de la mer 
et cele a cui diex enuoit honte 
ne daigna de moi tenir conte 
uoiant moi tantost s esperdi 
en sa uenue trop perdi 
quant ma dame larguesce a morte 
s archeuesque s en desconforte 
quequ il fut de son esueillier 
ne uous en deuez merueillier 
toute i a perdu sa puissance 
ne set nul lieu sa recouurance 
fors en son ami le greignor 
c est de saint martin le seignor 
uous qui uostre entente auez mise 
d oir com larguesce est ocise 
dont est domage grant doleur 
esgardez dit a coleur 
commentque il soit ueritable 
et si est a reson auable 
