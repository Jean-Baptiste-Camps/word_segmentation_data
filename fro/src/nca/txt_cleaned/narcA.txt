qui tout ueut fere sans conseil 
se mal l en uient ne m en merueil 
an toute rien est bien droiture 
que len esgart sans et mesure 
bien doit cil qui en mer se met 
garder que li tens li promet 
et quant il uoit qu il a bon uent 
dont puet nagier seurement 
ainsi qui s entremet d amer 
et par sauoir se ueut mener 
bien doit garder au commencier 
que ne se lest trop enlacier 
quar puisqu il s en est entremis 
et il en est auques sorpris 
dont n est il pas a son plesir 
soit biens soit maus n en puet partir 
et neporquant se il auient 
que cil qui fole amor maintient 
en est sorpris et bien destroiz 
lors est il bien reson et droiz 
que cele en oie sa proiere 
et ne soit pas uers lui trop fiere 
que trop i puet auoir domage 
par son orgueil par son outrage 
amors que nature consent 
puisque en xx se prent 
et du tout est a lor plesir 
dont est el bone a maintenir 
et s il auient que fame prit 
qui qu ele soit que escondit 
ie di por uoir sanz entreprendre 
c on la deuroit ardoir ou pendre 
narcisus qui fu mors d amer 
nous doit example a toz doner 
amors blasmoit et sa puissance 
mes puis en prist amors ueniance 
a tele amor le fist aclin 
dont il recut mort en la fin 
il deuinoit de tebes nez 
de dire uoir ert esprouez 
nus ne pooit aperceuoir 
ne par espirement sauoir 
que onques deist se uoir non 
por ce estoit de haut renon 
une dame de la cite 
i a zz suen enfant porté 
que li die ce qu il en sent 
se uiura pou ou longuement 
et cil li dist tout sanz uoisdie 
  gart bien qu il ne se uoie mie  
  ne uiura gueres s il se uoit  
cele l ot qui pas ne l creoit 
gabant s en torne si dist bien 
que sa parole ne uaut rien 
lonc tens en furent en doutance 
et en la fin uint la prouance 
narcisus crut et deuint granz 
et bien pooit auoir xx anz 
granz fu de cors et de mesure 
onques si bele creature 
ne fu nee mien escientre 
nature i mist toute s entente 
a deuiser et a portrere 
et a grant paine le pot fere 
tout si comme il l ot deuisé 
que tant i ot de la biaute 
onques ne sot tant porpensser 
que lueques ne uousist moustrer 
primes a fet ses ieus rianz 
simples et uairs clers et luisanz 
mes sor tout ce que ele i mist 
li dieus d amors du sien i mist 
il li assist zz douz regart 
qui tout le mont esprent et art 
puis fist le nez et puis la face 
plus blanc que cristal ne que glace 
les denz plus blanches ne sont nois 
si les assambla xx et xx 
quant chascune ot par soi assise 
les leures mist en tele guise 
c un poi i lessa d ouuerture 
selonc reson et par mesure 
et quant ele ot fete la bouche 
amors une doucor i touche 
fame qui une foiz la sent 
de s amor alume et esprent 
apres li a fet le menton 
et de toutes pars enuiron 
le ua polissant a sa main 
tant que il est souef et plain 
cler et luisant sont si sorcil 
du cuir du front est si soutil 
cheueus crespés recercelez 
plus luisent que ors esmerez 
quant tout l ot fet a son commant 
par le uiaire li espant 
une color qui n est pas fainte 
et par la face qui est painte 
ne se palist ne ne se muet 
tant face chaut ne tant ne pluet 
ne ne desment en nule fin 
teus est au soir comme au matin 
les mains ot beles a merueille 
ele meisme se merueille 
comment ele le fist si bien 
quant l esgarda n i blasma rien 
que quanqu ele uoit li est uis 
qu il ne puet estre mieus assis 
par tel engin et par tel eure 
et par tel sens le fist nature 
c on ne puet en nul lieu trouer 
si biau damoisel ne son per 
li ualles ot xx anz 
molt estoit biaus et auenanz 
molt amoit et bois et riuiere 
c est son deduit c est sa proiere 
qu il peust cerf ou porc trouer 
qu il en peust son cuer oster 
ne d amors nule rien ne set 
dames et chambres fuit et het 
par auenture ert reperiez 
du bois toz las et traueilliez 
de corre estoit toz eschaufez 
s en ert creue sa biautez 
il auoit molt fresche color 
si qu il passoit lez une tor 
des fenestres a ius gardé 
la fille au roi de la cite 
danes ot non la damoisele 
en tout le pais n ot plus bele 
ele choisi le damoisel 
molt le uit gent et cointe et bel 
gresle par flans et gros le pis 
biaus braz auoit auques fornis 
lons et gresles auoit les doiz 
et les iambes et les piez droiz 
uoit le cheual qui se desroie 
et fet fremir toute la uoie 
de ce qu ele li ueoit fere 
ne li pooit il riens desplere 
tant l esgarde que ne se muet 
tant comme ele auiser le puet 
molt se merueille et si a droit 
por qoi si uolentiers le uoit 
amors regarde cele part 
uers la pucele gete zz dart 
la pucele se sent ferue 
en la place chiet estendue 
isnelement oeure son sain 
par tout son pis taste a sa main 
plaie cuide trouer dehors 
mes ele estoit dedenz son cors 
lors sent que ou cors est ferue 
si en est auques esperdue 
molt durement s est dementee 
et si a la color muee 
ahi amors comme es poissant 
comme est ta seignorie grant 
tu ne doutes conte ne roi 
le plus sage mes en esfroi 
amors est rage et deruerie 
qui toute chose enserre et lie 
amors angoisse amors estraint 
amors noircist uiaire et taint 
amors destraint amors embrace 
amors met gent en male trace 
amors les fet tant cheuauchier 
qu il n ont ne uoie ne sentier 
amors a si ceste conquise 
qu ele ne set en quele guise 
ele se puisse contenir 
pleure et plaint et fet zz souspir 
or a froidure or a trop chaut 
or fremist et ore tressaut 
amors a ceste si atainte 
que ele en a sa face tainte 
la nuit uient et le ior trespasse 
la pucele est de pensser lasse 
son lit fet fere et ua gesir 
torna zz tor ne pot dormir 
dormir ne puet amors ne l lest 
  lasse  fet ele   ce que doit  
  ne puis dormir ne reposer  
  torner m estuet et retorner  
  en paine sui et en trauail  
  ne sai por qoi ie me trauail  
  il m est auis que i ai dur lit  
  de dieu soient tuit cil maudit  
  qui le me durent er soir faire  
  trop sont felon et deputaire  
  ie m en sui bien aperceue  
  la coute ne fu pas meue  
  la plume n est pas remuee  
  aincois est toute amoncelee  
  grant merueille est de ce que uoi  
  de ce prendrai ie bien conroi  
  ie ferai ces fames leuer  
  por ceste coute remuer  
lors uest une pelice hermine 
et ua au lit a sa meschine 
esueillié l a se li a dit 
qu ele li face tost son lit 
cele le fet isnellepas 
oste la coute et toz les dras 
et remue neis l estrain 
ele meisme i mist la main 
torne la coute et puis les dras 
or le ueut haut or le ueut bas 
or le ueut abessier aus piez 
or est li cheuez trop hauciez 
or est estroit or est trop grant 
or est a une part pendant 
sa norrice ua maudissant 
por ce qu il n est a son talent 
auis li est que bien estoit 
sauez por qoi que ele auoit 
le iouencel entroublié 
et quant ele ot zz poi penssé 
et il li est membré de lui 
adonc commence son anui 
  lasse  fet ele   que puet estre  
  ie ne gis pas bien a senestre  
  or sui sor destre moi que chaut  
  ce ne me done ne ne uaut  
  que ie n ai bien de nule part  
  ia damedieus n ait en moi part  
  se n est li lis dont ie me dueil  
  ou plus sui tendre que ne sueil  
  or ai au cuer une grant rage  
  qui si alume mon corage  
  quant uueil dormir si me fremis  
  or me relief et or me gis  
  or uueil ie a celui pensser  
  que ie ui ier par ci passer  
  et qu ai a fere du uassal  
  c est la riens qui plus me fet mal  
  quant me membre de sa biaute  
  biaus est que chaut de sa bonte  
  il est espoir d ire toz plains  
  et anuieus fel et uilains  
  et qu ai ie dit qu a il uers moi  
  mespris por qoi blasmer le doi  
  por qoi loer ie me doi tere  
  il me samble molt debonere  
  dont me uient or del felonie  
  soz ciel n a homme qui ne die  
  qu il ne soit biaus a desmesure  
  nus hom plus bele creature  
  ne uit ne puet estre mauues  
  ie ne le blasmerai iamais  
  par foi il est et biaus et buens  
  et toi que chaut quant il n est tuens  
  a que fere seroit il miens  
  ia n est il pas reson ne biens  
  ne droiz que ie prenge baron  
  se par le congie du roi non  
  congie lasse si lonc respit  
  ia n aurai ioie ne delit  
  ia par dieu se ie sens auoie  
  le sien conseil n i atendroie  
  dont me uient or tele parole  
  orains fui sage et or sui fole  
  ueus tu par toi tel conseil prendre  
  et ne te uient il mieus atendre  
  fille es de roine et de roi  
  de ce prendrai ie bien conroi  
  seignor aurai n i puis faillir  
  et se il n est a mon plesir  
  et qu est ce dont n a il bonte  
  qui m a ore cel plet mandé  
  te plest il bien oil par foi  
  mes ie ne sai pas ne ne uoi  
  comment ie peusse sauoir  
  comment li deisse le uoir  
  uiaus si que il le seust bien  
  quar il me plest sor toute rien  
  et lui et quanques li uoi fere  
  par dieu ne me porroit desplere  
  ie le ui si bel et si gent  
  ses piez ot es estriers d argent  
  quel col quel uis et queles mains  
  ie ui la sele et les lorains  
  et quel bouche por lui besier  
  quant il seoit sor le destrier  
  he dieus porrai ie uiure tant  
  que ie l eusse a mon talant  
  ne l auroie pas c est sanz faille  
  entree sui en grant bataille  
ainsi se demente par soi 
toute nuit fu en grant esfroi 
or pense or pleure et or se siet 
or li plest qu ele se reliet 
or se chastie or se conforte 
et puis si uoudroit estre morte 
en tel torment en tel dolor 
fu toute nuit de si au ior 
greuee fu et traueillé 
et puis zz pou assouagie 
de cel torment de cele mort 
les ieus clot et puis si s endort 
ainz que le ior deust luisir 
se resueilla ne pot dormir 
ainz ua ester a la fenestre 
garda a destre et a senestre 
sauoir se uerroit nule part 
celui qui si l esprent et art 
et quant ele ot tant atendu 
garda aual si a ueu 
de loing uenir le damoisel 
mes onques mes ne uit si bel 
ne si bien fet comme il li samble 
plaint soi et puis souspire et tranble 
tant l esgarda et fu en pes 
comme le pot ueoir de pres 
et quant el le uit esloingnié 
faut soi li cuers plessent li pie 
pasmee chiet el pauement 
lors recomence son torment 
primes li plest qu ele le mant 
et puis li uient autre talant 
et dist qu ele ne set message 
cui ele ost dire son corage 
  lasse  fet el   com sui en paine  
  ce est amors qui si me maine  
  onques mes ne soi riens d amer  
  or me couient mal endurer  
  amors me fet souent trambler  
  ne puis d amors conseil trouer  
  se cil que i aime autant m amast  
  et il seust c on en parlast  
  et mon pere le consentoit  
  ie le deuroie auoir par droit  
  mes n est pas droiz que le requiere  
  assez sommes d une maniere  
  d une biaute et d un aage  
  nous ne sommes pas d un parage  
  il est assez de haute gent  
  si ne sommes mie parent  
  ainsi uait par li deuisant  
  ce ne me uaut ne tant ne quant  
  de ce n a mon pere que fere  
  il entent a son autre afere  
  que porrai ie dont deuenir  
  ie ne porrai ces maus soufrir  
  mander m estuet ou enuoier  
  mes message n i os noncier  
  assez uaut mieus que ie li die  
  mes ie dout que ne me desdie  
  et se du tout m escondissoit  
  autre message qu i feroit  
  nus ne fera si bien la chose  
  com cil cui ele est quant il l ose  
  quel part le porrai retrouer  
  comment porrai a lui parler  
  dont n aurai ie mie paor  
  donques quant le uerrai le ior  
  ie m en istrai ia ne l uerront  
  cil qui en la chambre seront  
  si l atendrai en cest chemin  
  par ou il uient chascun matin  
  quant ert des autres esloingniez  
  g irai et li charrai aus piez  
  crierai lui por dieu merci  
  quant ie li aurai tout gehi  
  conterai lui par grant haschie  
  comment s amor m a enlacie  
  que est ce danes que tu diz  
  est donc tes sens ainsi periz  
  as tu toute honte perdue  
  quel rage t a escommeue  
  es tu si fole et si deruee  
  qui es tu di moi ta penssee  
  ne sez tu que es fille a roi  
  oil  fet ele   bien le croi  
  amors n a soing de seignorie  
  cil n aime pas bien qui ne prie  
  lasse or ai ie perdu le sens  
  cheue sui en grant porpens  
  ne sai ou uueille aler chacier  
  quant ne sauroie le sentier  
  cui chaut ce ne me grieue rien  
  amors m i aidera molt bien  
quant ce a dit et deuisé 
si a en soi conseil troué 
qu ele i ira a ce se tient 
la nuit trespasse et li iors uient 
toute la nuit fu en dolor 
ainz ne dormi de si au ior 
si tost comme la clarte uit 
tout coiement issi du lit 
merueille est d amors qui ce fet 
qui tout embrace a lui atret 
sage homme fet estre sanz honte 
sauoir qu il ait riens ne li monte 
amors enseigne aler par nuit 
seurement et sanz conduiz 
tant com plus sont li tens obscur 
tant a le cuer felon et dur 
tant l a changie amors et muet 
tant la maine comme ele puet 
et des l ore iusqu a la mort 
amors ne garde droit ne tort 
neis danes la fille au roi 
a ele ia trete uers soi 
ne set dont est de quel parage 
ne n entent pas son fol corage 
cuide soit bien quanqu ele fet 
he dieus comme a empris mal plet 
ele a la chambre desfermee 
par zz guichet s en est alee 
et ua tant com chemin li dure 
iusques au bois ne s asseure 
qui estoit pres de la cite 
ele l auoit bien esgardé 
des fenestres ou ele estoit 
que le uallet ilues uenoit 
lors s est lez zz buisson assise 
toute nue fors sa chemise 
afublee fu d un mantel 
iluec atent le damoisel 
ele porpensse qu el dira 
  dieus  fet ele   quant il uendra  
  donez que i aie hardement  
  de lui bien dire mon talent  
atant fine ses oroisons 
maintenant uit les compangnons 
et quant il sont uenu apres 
que il ueoir ne les pot mes 
derriere zz arbre se repont 
cil passent outre si s en uont 
et narcisus uenoit derriere 
tout seul parmi une charriere 
et s en uint droit a la pucele 
et l esgarda molt la uit bele 
por ce qu a cele eure ert leuee 
cuida ce fust deesse ou fee 
du cheual descent si l encline 
pres de lui se trest la meschine 
merueille soi por qoi fesoit 
puis li demande qu ele auoit 
  sire  fet el   ne uous anuit  
  une lasse qui tout bien fuit  
  et qui molt poi prise sa uie  
  se por ce non qu en uous se fie  
  biaus sire ie le uous di bien  
  que ie uous aim seur toute rien  
  mes cuers est por uous si destroiz  
  des ore mes est il bien droiz  
  que uous aiez de moi merci  
  ne uous ment pas ainz le uous di  
  ie pri por moi non por autrui  
  regardez moi gardez qui sui  
  par dieu ie sui fille de roi  
  ie le t afi a toi par foi  
  por uostre amor pens ior et nuit  
  amors me maine et me conduit  
  n i uenisse pas autrement  
  el m a doné tel hardement  
  et sachiez que merci uous crie  
  que en uous est toute ma uie  
  ie ne pens aillors nuit ne ior  
  rent moi sante tol moi dolor  
  tout seul me pues sante doner  
  nous nous poons bien entramer  
  quar assez sommes d un ae  
  d un afere et d une biaute  
narcisus l oi si s en rist 
esgarde la se li a dit 
  par dieu pucele molt es fole  
  quant esmeus tele parole  
  et molt as grant chose entreprise  
  quant tu es ci en tele guise  
  mieus te uenist encor dormir  
  que ci es lieus seule uenir  
  merueilles as fet que hardie  
  si le tieng a grant uilonie  
  doit issi aler fille a roi  
  il n afiert pas n a moi n a toi  
  que nous amons ne tant ne quant  
  qu encor sommes trop enfant  
  tu dis qu amors te fet mal trere  
  de ce ne te puis ie droit fere  
  mes ce est uoirs que mal te face  
  ua t en que ia a dieu ne place  
  que ie l aie por nul auoir  
  ie ne uueil d amors riens sauoir  
  ne ie ne le saurai ouan  
  ie n ai cure de tel ahan  
  mes ie te pri ua t en arriere  
  tu pers et gastes ta proiere  
la pucele plus pres se trest 
parole et crie riens ne fet 
et gete arriere son mantel 
toute est nue le cors ot bel 
tant l a destrainte la froidure 
et la uoie qui tant ert dure 
le sanc li saut parmi l orteil 
que tout le pie li fet uermeil 
l eue li cort aual la face 
et uit ses mains que ioint et lace 
neis ses gans et ses orfrois 
qui plus sont blanches que ia nois 
blanche char ot soz la chemise 
nule pitie ne l en est prise 
dieus si dur cuer et si felon 
souz ciel n a si riche baron 
prince conte ne roi si haut 
empereor ne amiraut 
qui longuement se tenist mie 
que ne parlast de conpaignie 
de quanqu ele dit n a il cure 
tort a de riens ne l asseure 
encor auoit a dire assez 
quant narcisus en est tornez 
ele demeure lors se pasme 
quant ele reuint si se blasme 
  lasse  dist ele   ie sui morte  
  quant nule rien ne me conforte  
  or sui ie morte et mal baillie  
  iames n aurai ioie en ma uie  
  que rien que die ne me uaut  
  tout bien me fuit et mal m assaut  
  danes ie te disoie bien  
  ne me uousis croire de rien  
  et or m as fet si mal baillir  
  par dieu moi a il fet faillir  
  bien m i connois et si me plaing  
  et or me retorne a desdaing  
  moi a il escondite moi  
  dont ne sui ie fille de roi  
  et il est filz a zz sien homme  
  he dieus com ci a pesant somme  
  et comme est grief a maintenir  
  que porra ele deuenir  
  s il fust let il m en pesast uiaus  
  ce poise moi qu il est si biaus  
  uilainement parla a moi  
  il li desplut ie ne sai qoi  
  que li pot il en moi desplaire  
  ce que il est de si put aire  
  et ie sui auenant et bele  
  et auoec ce ie sui pucele  
  et s ai biaus piez et beles mains  
  il n i a plus il est uilains  
  et felon et mal afetiez  
  lasse dane uit il tes piez  
  que i auoie si espinez  
  et si n est mie porpenssez  
  lasse  dist ele   que dit oi  
  ia l aim ie tant et tant le croi  
  uoire par dieu et uueil amer  
  ie n en puis pas mon cuer oster  
  or m est s amor toute nouele  
  que sa grant biaute me rapele  
  quant m en uueil partir ne me lest  
  ne me chaut de ce que m a fet  
  et s il encor se repentoit  
  et il por amender uenoit  
  mes bien croi que n a de ce cure  
  il n a soing de fere droiture  
  ne l puis lessier ne l puis guerpir  
  ne n en puis pas mon cuer partir  
  ne sai que di molt me merueil  
  querre m estuet autre conseil  
  il n aura ia si dur corage  
  que il ne m aime comme sage  
  ne sai que faz ne sai que di  
  molt ai entrepris grant anui  
  qui sui ie donc qui est mon pere  
  li rois et qui est donc ma mere  
  dont ne sai ie qu ele est roine  
  ie n ai ne ami ne parent  
  ne n ai conseil de nule gent  
  menconge est ainz sui orfeline  
  par foi si ai et tu dane  
  as tu donques le sens derué  
  qu i fis ou bois et qu i sui quise  
  ie me contieng en fole guise  
  ce fet amors qui si me lasse  
  ne sai que plus droit le nommaisse  
  se ie deisse deruerie  
  uoirs est ce est forsenerie  
  i es en pes or sui en guerre  
  urais dieus du ciel et de la terre  
  et cil de l air et de la mer  
  tuit cil qui seuent point d amer  
  et qui el ciel auez baillie  
  tu ueneris qui m as trahie  
  mere dieu priez uo fil  
  que il me get de cest peril  
  et de celui prenez ueniance  
  par qui ie muir sanz repentance  
  fetes qu il sache qu est amors  
  et qu il n en puist auoir secors  
li dieu ne l ont pas mesoie 
bien sera fet ce qu ele prie 
arrier s en ua a son guichet 
dedenz sa chambre se remet 
narcisus ot zz cerf ueu 
et toute ior l auoit seu 
molt par auoit angoisseus chaut 
que li solaus estoit en haut 
et quant miedis fu passez 
li ualles fu molt eschaufez 
de ses compaignons se dessoiure 
et uait querant eue por boiure 
lors a ueu une fontaine 
qui molt estoit et clere et saine 
deseur estoit l erbe menue 
qui tout entor estoit creue 
ilueques li plot a remaindre 
et quant il uout son soif estaindre 
d un autre soif est eschaufez 
qui li fet greignor mal assez 
quant il s abessa sanz deloit 
par dedenz la fontaine uoit 
l ombre qui estoit d autre part 
auis li est que le regart 
cuide que soit fee de mer 
qui la fontaine ait a garder 
molt esploite amors en poi d eure 
qoi que il soit et que demeure 
son ombre en la fontaine uoit 
si se merueille que ce soit 
commenca lors si a amer 
que il n en pot son cuer oster 
plus la regarde et plus li plest 
ne se muet amors ne li lest 
il crient molt ne l oie parler 
ne s i ne ueut plus demorer 
molt le regarde uisaument 
le cors le uis qu il auoit gent 
uairs ieus longues mains et lons dois 
molt est angoisseus et destrois 
c est cil qui tant blasmoit amor 
qui tant l a mis en male error 
or li prie qu il ait encore 
plaint soi et souspire et puis plore 
mes esgarez est d une chose 
ne se puet tere et parler n ose 
pasme soi et fet zz souspir 
de parler ne se puet tenir 
  chose  fet il   que leenz uoi  
  ne sai comme apeler te doi  
  se dois estre nymphe apelee  
  ou se tu es deesse ou fee  
  qui que tu soies uien ca hors  
  et si me demoustre ton cors  
  tu ne dois pas estre si fiere  
  uien ca que te trais tu arriere  
  mainte foiz ai esté requis  
  or sui de male amor espris  
  or sai ie bien qu eles ont droit  
  et qu eles se plaingnent a droit  
  que te uas ore tant mucant  
  parole a moi et uien auant  
  legierement i pues parler  
  entre nous n a point d amer  
  fors zz poi d eue qui m ocist  
  dieus entent ele que i ai dit  
  nenil par dieu trop est parfont  
  par dieu si fet et si respont  
  ie li uoi les leures mouuoir  
  mes l oie n en puis auoir  
  ne ne m i lest la uoiz oir  
  ce fet que ne la puis ueir  
  e por qoi ne loi ie parler  
  que ne se uient ca hors moustrer  
  ou ce li uient de grant orgueil  
  ou ele ueut ce que ie uueil  
  quar quant ie ri ie li uoi rire  
  quant ie souspir ele souspire  
  et quant ie plor fet autretel  
  ele ne file ne fet el  
  quant duel faz ie cuit que le face  
  ie ui les larmes en sa face  
  por qoi le fet s ele m amast  
  el uenist hors si se moustrast  
  ou issi me cuide escharnir  
  ou el ne puet ca hors uenir  
  que ferai ie que porrai dire  
  or plaing or plor et or souspire  
  le cuer m eschaufe si ai froit  
  quel froidure est ce que ce doit  
  quant il fet si grant chaut ca hors  
  et ie ai froit dedenz le cors  
  or me membre que ie doi dire  
  que tel dolor et tel martyre  
  et tel uie seulent mener  
  cil qui s entremetent d amer  
  est ce amors qui si me grieue  
  lors n a pooir que se relieue  
  d amors ne doi ie riens sauoir  
  si faz qu ele est de grant pooir  
  qu el me destraint et me trauaille  
  si croi ie bien et sai sanz faille  
  mes que ele est ne que ce soit  
  ou el connoisse ou elle uoit  
  quel gent quel terre a il sor soi  
  ce ne puis ie sauoir par moi  
  et qu ai ie a fere de sa terre  
  de son pais ne uueil enquerre  
  moi ne tient pas que li requiere  
  que ie soie de sa maniere  
  qu il m est auis que ie sai bien  
  dont est auques mes mes n en sai rien  
  nez sui dedenz une montaingne  
  en roche de terre grifaingne  
  ou toz iors a et noif et glace  
  dur a le cuer dure a la face  
  cors d aymant armez de fer  
  ses reperes est en enfer  
  ia ne croirai qoi que nus die  
  qu il ait eu nule baillie  
  or sui ie ia d amer molt sage  
  que t en a dont dit ton corage  
  ie ne cuit pas que ce puis estre  
  que ie en sache tout sanz mestre  
  le bon mestre qui ce me dist  
  qui dedenz le cors m art et frit  
  qui m aprent toute sa nature  
  et si m angoisse a desmesure  
  ha douce riens qui si m es pres  
  se tu sauoies quels meschiez  
  et quel dolor ie sent por toi  
  tu uendroies parler a moi  
  ie muir sanz fin et sanz conseil  
  ainz que demain soit le soleil  
  me porra len bien trouer mort  
  s auoir n en puis autre confort  
  molt est en son cuer fel et fiers  
  qui si m esgarde uolentiers  
  si com ie uoi a son samblant  
  et si ne ueut uenir auant  
  quanques ie faz li uoi ie fere  
  ainc mes fame ne me pot plere  
  por qoi ai tout le mont lessié  
  tu m as du tout uers toi plessié  
  et ie molt doucement te pri  
  que tu aies de moi merci  
iluec esta n en pot partir 
iluec l estuet uiure ou morir 
ne li puet plere autre conseil 
ia ert esconssé le soleil 
toute la nuit de si au ior 
fu il en paine et en dolor 
c onques ne menia ne ne but 
nes sa folie n apercut 
molt fet grant plor et grant duel maine 
ses lermes troublent la fontaine 
et por l eue qui trouble estoit 
ne puet ueoir ce qu il soloit 
  ha las  fet il   qu est deuenue  
  ou est alee or l ai perdue  
  et ie sui ci remez toz seus  
  dolenz chetiz maleureus  
  nule ame o moi ci ne remaint  
  fors seul amors qui me destraint  
  se compaignie ne me faut  
  morir m estuet et moi que chaut  
  i ai perdue ioie et solas  
  mieus uueil morir isnellepas  
  que estre en paine longuement  
  de moi nule pitie ne prent  
quant main s i regarde si uoit 
l ombre qui desus l eue estoit 
lors rist et se li fu auis 
que cele li a fet zz ris 
lors fu il donques plus destroiz 
l eue besa plus de xx foiz 
auis li est que molt soit pres 
et retenir ne se puet mes 
gete les braz se l cuide prendre 
mes ne set tant lancier ne tendre 
qu il le puist sentir ne trouer 
lors se commence a porpensser 
bien set que c est ombre qu il aime 
adonc se blasme et fol se claime 
mes nequedent ne se puet tere 
son fol pensser ne puet retrere 
desuoiez est ne puet guenchir 
n a droite uoie reuenir 
quar il estoit si eschaufez 
qu il ne puet estre retornez 
  las  fet il   uoir dist le deuin  
  ma mort aproche c est ma fin  
  que en fol lieu ai mis m entente  
  que i en pert ioie et ma iouente  
  or sai de fi et tout de uoir  
  que ie ne puis merci auoir  
  et quant ie sui plus angoisseus  
  plus m ait et destraint li feus  
  or n ai mestier de nul confort  
  d estre ici est mon desconfort  
  ie cuidai ueir qui que soit  
  de l ombre qui me deceuoit  
  si me fesoit auques de bien  
  mes por ueoir sai qu il n i a rien  
  et quant plus sui desesperant  
  tant est m angoisse assez plus grant  
  quar amor est ce dont me dueil  
  que i aim et s ai ce que ie uueil  
  or ne sai ie que ie demant  
  quant ie me moustre biau samblant  
  le cors le uis que leenz uoi  
  tout ce puis ie trouer en moi  
  i aim moi meisme c est folie  
  ainc mes ne fu tel rage oie  
  las ie uoi bien mon mal m engraingne  
  si ne uoi ame qui me plaingne  
  uos chans uous prez de ci entor  
  por dieu esgardez ma dolor  
  plaingniez et moi et ma biaute  
  et si dites que mar fui né  
  cis enfes qui tel mal endure  
  et muert par tel mesauenture  
  et tu forez qui ci espanz  
  qui tant es bele et auenanz  
  pieca que tu es ci creue  
  et mainte amor i as ueue  
  or me di s onques a nul ior  
  ueis si angoisseuse amor  
  nenil par dieu ie l sai de fi  
  porpensse toi si le me di  
  douz dieus qui tout le mont iugiez  
  quar uos praingne de moi pitiez  
  por qoi me lessiez ci languir  
  ie uoudroie molt mieus morir  
  ahi comme cil dieu sont sourt  
  uns dieus por qoi ne me secort  
  il m est auis que n ont pooir  
  pueent il riens nenil por uoir  
  puisque ie les apel et pri  
  et de moi n ont nule merci  
  dont puis ie bien par droit cuidier  
  qu il ne pueent nuire n aidier  
  dont me uient ce que ie di las  
  ne l doi croire ne le croi pas  
  uos dieus quar le me pardonez  
  quar ie paroil com forsenez  
  comme hom de grant folie espris  
  et si ne sai por qoi languis  
  que ie ne sai mes qui amer  
  fors ce que len ne puet trouer  
  et o moi uient et o moi uait  
  la chose qui si mal me fait  
  et de moi est ce que ie uueil  
  et ne sai por qoi ie me dueil  
  et quant ie ai ce que demant  
  por qoi ne faz ie mon talant  
  ne sai qui i aim et sui amez  
  et ce que i aim si m aime assez  
  ne n est pas en meillor esroi  
  ne n en poons prendre conroi  
  ie n en puis mes ie sui toz seus  
  et cest amor n est pas de dieus  
  et si me maine a grant dangier  
  et si ne fine de proier  
  las ie me plaing et il ne m ot  
  parent que i aie n en set mot  
  que sont ore tuit deuenu  
  mi compaignon il m ont perdu  
  de toute gent sui esloingniez  
  et en cest bois toz seus lessiez  
  ie cuit que toute riens me het  
  et ma mere por qoi ne l set  
  si me uenist plaindre et plorer  
  auques me peust conforter  
  las dont ne m a nus regardé  
  qui plaingne moi ne ma biaute  
  par dieu si fist uiaus la pucele  
  que ie trouai ier main si bele  
  qui se clamoit chetiue lasse  
  et me prioit que ie l amaisse  
  or me puis ie chetif clamer  
  quant onques ne la uoil amer  
  ahi dieus com par sui uilains  
  et de grant uilonie plains  
  com par sui dur et de male aire  
  quant el ne me pot onques plaire  
  bien me deuroit mesauenir  
  quant onques ne la uoil oir  
  biaus sire dieus quar uenist ore  
  espoir mestier m auroit encore  
  plus que pere frere ne suer  
  s i pooie torner mon cuer  
  ou si apoier mon corage  
  que i abessaisse ceste rage  
  que amors m a si eschaufé  
  amer m estuet outre mon gre  
  dieus s or uenoit par auenture  
  ia porroit estre bien seure  
  qui qu ele soit eust m amor  
  et si m ostast de grant dolor  
que qu il se plaint et il se blasme 
le cuer li nuit et il se pasme 
et ot la parole perdue 
oeure les ieus si a ueue 
la pucele par deuant lui 
qui molt ot souffert grant anui 
la fontaine li moustre au doit 
et l ombre qui le deceuoit 
samblant li fet qu il se repent 
cele l esgarde bien l entent 
iluec s assist que mot ne dist 
lors se tormente et si s ocist 
iluec le bese iluec le tient 
iluec se pasme iluec reuient 
ele l acole puis l embrace 
bese li les ieus et la face 
  ahi  dist ele   biaus amis  
  comme estes de la mort sorpris  
  biau samblant me poez moustrer  
  mes a moi ne poez parler  
  lasse com mal assamblement  
  si dolereus embracement  
  si cort deport si cort delit  
  si grant angoisse qui m ocist  
  lasse ma proiere l a mort  
  il n i a mes autre confort  
  morir m estuet par compaignie  
  que mieus aim assez mort que uie  
le uallet muert l ame s en uait 
la pucele plus pres se trait 
uers lui se tret par tel air 
du cors se fet l ame partir 
ce fist amors qui l a seurprise 
andui morurent en tel guise 
or se gart bien chascun amant 
qu il ne muire par tel samblant 
