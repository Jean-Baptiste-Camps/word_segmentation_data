a deu me plaign a saint michiel 
qui est message au rei deu ciel 
de toz les uileins de uerson 
et de osber un uilein felon 
saint michiel ueut deseriter 
la pierre deiuent amener 
toz les iorz qu il en est mestier 
sanz contredit et sanz dangier 
et eus as fors et as molins 
eus sunt plus cuuerz que mastins 
et eus as molins et as fors 
doiuent seruise toz les iorz 
que len i ueut fere mesons 
il doiuent seruir les machons 
et de la pierre et del mortier 
tot ceu fait le uilein plenier 
maleeth gre osber peenele 
qui porte maluese nouele 
les uilains en font lor uisconte 
dont il morront a male honte 
il en ont fait lor plaideor 
por deseriter lor seignor 
ne l firent il eu tens ogier 
et eu robert le cheualier 
et eu tens as autres priors 
eus le fesoient toz les iors 
le premier seruise de l an 
si doiuent a la saint iohan 
c est qu il doiuent les prez fauchier 
auner et aparellier 
et tasser eu mileu des prez 
quant il les aront assemblez 
porter les doiuent au manoir 
quant len lor ueut faire a sauoir 
et les bordiers les metent enz 
cest seruise font il toz tens 
apres deiuent le bie curer 
queun i doit o son truble aler 
chescun i ua le truble au col 
curer le fiens et dur et mol 
queun i uet le truble en sa main 
cest seruise fait le uilein 
et uez ici le mois d aaust 
un seruise qui ne uos faut 
c est que il doiuent la coruee 
el ne doit pas estre obliee 
c est qu il doiuent les blez soier 
auner et aparellier 
et tasser el mileu del champ 
et porter les en meintenant 
porter les doiuent a la granche 
cest seruise font des enfance 
issi firent lor anceisor 
tel seruise font au seignor 
lor terres si sont champartables 
ia n en aporteront lor garbes 
querre uont le champarteor 
qu il i meinent a grant dolor 
se le uilein faut a son conte 
le champartor le met a honte 
et en lieue grande merci 
del uilein quant l a deserui 
le champart charge en sa charete 
ne n i ose autre garbe metre 
uet a la grange del champpart 
son ble remaint de l autre part 
qui est au uent et a la pluie 
au uilein malement ennuie 
de son ble qui gist par le champ 
la ou il a domage si grant 
alainzqu il puet uient a la grange 
ou len leuera merci grande 
s il a nule garbe perdue 
qui soit chaite en champ n en rue 
ses cheuaus si et lie 
ne len lessera mengier mie 
si le le tasseor 
il le metteit a grant dolor 
il en uoudroit auoir del uin 
mout fait le uilein male fin 
qui a des serianz treis ou quatre 
l un receit et l autre desquarque 
et l autre amarne au tassoor 
assez a le uilein dolor 
quant a dechargié si s en ua 
il n out mie tel ioie piece a 
et puis maudit en son language 
qui li dona tel heritage 
por quoi il est si mal mené 
apres uient la foire del pre 
et la nostre dame en setembre 
qu il couient le porcage rendre 
se le uilein a yy porceaus 
il en prendra les yy plus beaus 
et l autre apres est au seignor 
il ne prendra pas le peior 
del sorplus de queun zz denier 
il lor couient tot ce paier 
et apres uient la saint denis 
que les uilains sunt esbahis 
qu il lor couient lor cens paier 
qui uerreit uileins esmaier 
et puis deiuent les porprestures 
donc il tienent les granz clostures 
se le uilein zz sen champ a 
que il gaagné de grant piece a 
il ne le porra mie clorre 
il ne le puet fere ne n ose 
deuant ce qu il ait assis rente 
au seignor et qu il le consente 
que len apele porpresture 
ia n i metra pierre en closture 
ne n i fera mur ne maisiere 
por la terre qu est champartiere 
une autre chose uos ueil dierre 
qu il ne puet pas uendre sa tierre 
que le seignor n eit le treziesme 
quer n est pas dreiz qu il ait le diziesme 
s il a sa terre loing de sei 
atornee de mal agrei 
qu il bait a gaagnerie 
par de dehors la seignorie 
len en lieue la seque moute 
iceste rente n est par toute 
len en lieue moute et campart 
et la diesme est de l autre part 
et l autre garbe est au secor 
poi i demore del labor 
quant il a la ferme paee 
mout s est bien la terre aquitee 
s un bat orge et l autre froment 
li un achate et l autre uent 
se ne puent paier au ior 
en la merci sunt lor seignor 
apres il deiuent la coruee 
quant il aront la terre aree 
querre uont le ble au guernier 
semer le deiuent et hercier 
chescun un acre en sa partie 
apres cen si deiuent l oublie 
a la saint andreu baconnel 
treis semaines deuant noel 
por ce fu oblie apelee 
ce fu por la chambre priuee 
a noel deiuent les gelines 
s il n es rendent bones et fines 
le preuost en prendra les gages 
apres il deiuent les bresages 
chescun doit d orge yy sestiers 
et de froment doit yy quartiers 
alez si les fetes paier 
bien se deiuent mes aquitier 
alez si prenez lor cheuaus 
prenez et uaches et ueaus 
prenez gages par les ostes 
et si m en amenez assez 
ne lessiez mie por lor dons 
quer trop sont les uileins felons 
biem me conta rogier ade 
que honte ait uilein eschapé 
se uilain sa fille marie 
par de dehors la seignorie 
le seignor en a le culage 
yy sols en a del mariage 
yy sols en a reison por quei 
sire ie l uos di par ma fei 
iadis auint que le uilein 
ballout sa fille par la mein 
et la liurout a son seignor 
ia ne fust de si grant ualor 
a faire idonc sa uolonte 
anceisqu il li eust el doné 
rente chatel ou heritage 
por consentir le mariage 
apres uient la pasque florie 
feste que dex a establie 
que il doiuent les motonages 
il en tienent les heritages 
s il ne poent paier au ior 
en la merci sont au seignor 
a pasques deiuent la coruee 
quant il aront la terre aree 
querre uont le ble au guernier 
semer le deiuent et hercier 
chescun si fet un acre d orge 
et puent aler a la forge 
et fere lor cheuaus ferrer 
quer el bois les couient aler 
en montpinchon ou en aunei 
en cingueleis ou en uernei 
il en ont mout riche soudee 
yy deniers ont por la iornee 
et puis doiuent le chariage 
que len apele le sommage 
del ble porter a dan iehan 
que il fesoient chescun an 
donc il estoient mal menez 
les uileins si sont acensez 
chescun zz quartier de froment 
itant au uilenage apent 
et puis sunt en ban de molin 
se le uilain n a fait sa fin 
uers le monnier ainzqu il i aut 
del ble prendra tant bas et haut 
o le boissel donc len mesure 
que il ara bien sa mouture 
et de la ferine prendra 
o la palete que il a 
comble ne sera pas demie 
et puis si prendra sa poignie 
et puis prendra le uasletage 
c est le seruise del portage 
or li e le uilain en a sa part 
et si s en aut en sa maison 
qu il n i ait noise ne tencon 
apres si sont en ban de for 
encor est cest ban le peor 
quant la fame au uilein i ua 
ou ele ne fu mes piecha 
et paie mout bien son fornage 
son tortel et son aiage 
enquor ua grochant la forniere 
qui est mou orgellose et fiere 
et le fornier requine et iure 
et dit qu il n a pas sa dreiture 
requigne et iure les denz de 
que le for sera mal chaufé 
ia de boen pain n en mengera 
tot cru mal atorné sera 
sire sachez qu el firmament 
ie ne sai plus cuuerte gent 
que sunt les uileins de uerson 
quer ceteinement le sauon 
cest conte fist estout de goz 
et si dist uoir de plusors moz 
