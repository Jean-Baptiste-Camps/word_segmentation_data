n est pas oiseus ainz fait bon oeure 
le trouerre qui sa buche oeure 
pur bon oeure conter e dire 
mes qui bien troeue pleins est d ire 
quant il n a de matire point 
inclinete somunt et point 
mun quer de dire aucun beau dit 
mes n ai de coi kar tut est dit 
fors co que de nouel auient 
mes al troueur bien auient 
qui set auenture nouele 
e face tantke la nouele 
de l auenture par tut aille 
e ke sun gros francois detaille 
pur faire oeure plus deliee 
pur co ai ma langue deliee 
quique m en tiengne a apensé 
pur dire mun nouel pense 
kar tel matire ai purpensee 
k unques mes n ot en sa pensee 
ne sarazin ne crestiens 
pur co que mort est crestiens 
de troies cil qui tant out pris 
de trouer ai hardement pris 
pur mot a mot mettre en escrit 
le turneiment antecrit 
auint apres cele emprise 
ke li francois orent emprise 
contre le conte de compaigne 
ke le roi de france en bretaigne 
mena sun ost sanz point d aloigne 
kar mort ert li quens de boloigne 
dunt li francois orent fait chief 
lors remestrent a grant meschief 
li membre e fieble e malbailli 
quant le chief as membres failli 
e se treistrent trestuit ariers 
fors malclerc qui tant estoit fiers 
k a merci ne deigna uenir 
bien quida bretaigne tenir 
contre le roi par sun desroi 
cum cil qui auoit quer de roi 
e qui estoit plein si c alour 
de hardement e de ualour 
de curteisie et de largesce 
lors ne me pout tenir peresce 
d aler en l ost au roi de france 
tant fis en l ost de demorance 
ke de bretaigne fud partis 
le roi de france e fud bastis 
li acort de la grant descorde 
ke le roi si cume len recorde 
auoit al conte de bretaigne 
pur co ke n iert pas trop loigntaigne 
la forest de berceliande 
mun quer qui souent me comande 
faire autre chose ke mun preu 
me fist faire ausi cume ueu 
ke io en berceliande iroie 
io m en turnai e pris ma uoie 
uers la uerte sanz plus attendre 
kar la uerte uoleie aprendre 
de la perilluse fontaine 
zz espie ou ot fer d engeigne 
dunt la lemele n iert pas truble 
e zz haubert a maille duble 
portai ke puis m orent mestier 
sanz tenir uoie ne sentier 
cheuauchai yy iurs entiers 
adunc m aparut zz sentiers 
ke parmi une gaste lande 
me mena en berceliande 
ke mult est espesse e obscure 
en la forest par auenture 
perdi l asente de mun sentier 
le soleil se uoleit couchier 
que auoit faite sa iurnee 
mes la clarte rest aiornee 
de la lune qui lors leua 
mes al leuer sun uis laua 
en la mer ainzke fust leuee 
e quant ele se ad bien lauee 
bien parut a sa clere face 
kar ne quit pas ke iames face 
si bele nuit cum il fesoit 
kar si la lune cler lusoit 
ses puceles tut ensement 
k auoient si le firmament 
enluminé co me sembla 
ke s onques nul iur nuit resembla 
icele nuit resembla iur 
sanz demorance e sanz soiur 
ui la fontaine pres de moy 
co fud la quinte nuit de moy 
ke la trouai par auenture 
la fontaine n iert pas oscure 
einz ert clere cum fin argent 
mult fud le pre plaisant e gent 
ke s ombroioit desus zz arbre 
le bacin le perron de marbre 
trouai en icele maniere 
e le uert pin e la chaiere 
cum l a descrit crestiens 
en plus clere eue crestiens 
ne recut unques iur baptesme 
ne sembla pas ke co fust cresme 
quant le bacin ting en ma main 
kar tut ausi le puchai plain 
cume si la uousisse espuchier 
quant io mis la main al puchier 
tut le firmament ui troubler 
quant i oi puchié lur ui dubler 
cele tremblur en yy doubles 
e si fud mil tanz noir e troubles 
quant i oi sus le perron uersé 
io qui tut sul i fud laissé 
ne talent n en ai de mentir 
mes le ciel oi desmentir 
e esclarcir de tutes parz 
en plus de yy miles parz 
ert la forest enluminee 
si tut le ciel fust cheminee 
et tut le mund arsut ensemble 
ne feist pas co me semble 
tel clarte ne si grant orage 
yy foiz maldis en mun corage 
par qui conseil ting la mun oirre 
kar a chascun coup du toneirre 
la foudre du ciel descendoit 
ke trenchoit e parfendoit 
parmi le bois chaisnes e fous 
ore escutez cume io fus fous 
e esperduz e entrepris 
ke uncor plein bacin de eue pris 
e sus le perron la flati 
mes si le ciel out bien glati 
e enuoié fudres en terre 
lors dubla la noise e la guerre 
ke i oi mené uers tut le munde 
kar du tonnoirre a la 
tute terre senti trembler 
io quidai bien ke assembler 
feist deus ciel e terre ensemble 
co fud folie co me semble 
de dous fois le bacin uidier 
mes io l fis pur mun fol quidier 
kar le tans apassier quidai 
quant le secund bacin uidai 
mes lors aparceu ke qui cuide 
k il a de sens la teste uide 
kar en yy muis ne puet auoir 
de quider plein de sauoir 
quidier me mist a grant meschief 
kar le ciel ui de chief en chief 
si descousu et si ouuert 
c um peust bien a descouuert 
ueer paradis qui eust 
les eus dunt ueer i deust 
e cil qui en paradis sunt 
porent bien uere tut le munt 
sanz couerture cele nuit 
kek il ueissent moi io quit 
uirent il bien la lur merci 
dreiz est ke io les en merci 
kar il sunt bien a mercier 
e io doi bien cels gracier 
qui de meschief m unt defendit 
la foudre m eust porfendit 
qui tuz les arbres purfendoit 
mes deus qui bien m en deffendoit 
fist le toneirre departir 
quant out laissié a esparcir 
plus ne tonna ne plus ne plut 
tost ot le ciel quant il li plut 
rescunsu e refaitié tut 
le coustourier qui l ot detut 
si k unques n i parut cousture 
apres cel tens fud mul oscure 
la nuit kar ia s estoit cochié 
la lune qui ert trauaillié 
d errer parmi le firmament 
lors quidai bien si deus m ament 
ke pur co ke pour eust 
du tonneirre c alee se feust 
plus tost ke ne soleit couchier 
lors commenca a aprochier 
del iur dunt l aube est ueue 
ioie firent en sa uenue 
trestuit les oisellun menu 
kar auolé sunt e uenu 
de par tute berceliande 
en broce n en forest n en lande 
n en uit mes nul tant amasés 
desous arbre en ot plus asses 
ke n en i uit collagruianz 
e faisoient de diuers chanz 
une si douce melodie 
ke a ma mort n a ma uie 
ne uoussisse auer autre gloire 
encore quant me uient en memoire 
m est il tut ueraiement auis 
ke c est terrien paradis 
quant unt chanté en lur latin 
li oisellun qui plus matin 
unt fait leuer ke ne soleit 
le soleil pur co qu il uoleit 
oir le chant des oiseilluns 
le seruice fud beaus e luns 
ke firent a lur creatur 
le soleil qui ot pris sun tur 
erra tut dreit uers occident 
e montoit ia el firmament 
pur tut le mund enluminer 
quant deuant mei ui cheminer 
par le bois zz mor de mortaigne 
e sist sus zz destrier d espaigne 
e cheuachoit sanz retenue 
parmi une uiez uoie herbue 
menoit un trop riche hernois 
yy destriers espaignois 
fesoit conduire deuant soi 
des somiers le conte ne soi 
mes bien en i ot yy e mes 
unques home mortel n i uit mes 
si grant hernois ne tel caroi 
uers moi brocha par grant desroi 
le mor qui aparceu m ot 
io muntai sanz lui dire mot 
ke ne me surpreist a pie 
e pris en ma main mun espie 
k a zz poin apoié auoie 
e cil qui guerpi ot la uoie 
brocha uers moi sanz nul respit 
bien quidai k il eust despit 
de co ke ne l saluai pas 
uers lui alai le petit pas 
ke i auoie trop grant hidur 
k il ert de si tres grant laidur 
ke ne l porroit dire de buche 
e deus le fist a une cuche 
ke si tres durement abuisier 
ke la teste auant tresbuchier 
le couuint du destrier a terre 
lors quidai bien ke nostre guerre 
fausist quant le mor ui a pie 
kar io le uoil de mun espie 
encontre la terre espoier 
mes ausi peusse apoier 
l espe a une roche bise 
lors a le mor la hanste prise 
e la me uout el cors baignier 
de peor me couint seignier 
quant em pies fud le mor saillis 
trop cruaument fuisse assaillis 
se de lui m osasse deffendre 
couard fui ne l osai atendre 
einz lui ai m espee rendue 
e le mor a la main tendue 
e l ad prise sans demurance 
  c iert  fait il   par tel couenance 
ke tu me siueras ou ke i aille 
soit en turnoi ou en bataille 
comentk il unques t en auiegne 
io ne gard l oure ke ci uiegne 
me sire mult ignelement  
e io respundi coiement 
  il dunk que io te siue 
oil  dist il   ou pais ne triue 
n auras k orendroit ne t ocie  
lors li dis   en ta compaignie 
irai puisk aler m i couient 
mes qui est le sire qui uient 
apres toi e comant a non 
io l te dirai non ferai non  
dist il   mes munte sanz arest 
quant serrum hors de la forest 
quantque tu sauras demander 
te dirai sanz contremander  
lors ai mi le pie en l estrif 
e cheuachames sanz estrif 
par le bois ambdui ensemble 
le hernois ert ia co me semble 
eslongié dous lieues galesces 
hors du bois entre dous bretesces 
aconsuimes le hernois 
lors ai dit au mor demanois 
  coment as tu nun bras de fer  
dist il   en la palu d enfer 
recui regeneraciun 
io sui de fornicaciun 
en cest munde prince potaires 
e si sui en enfer notaires 
pur mettre pechiez en escrit 
io sui chamberleins antecrit 
e gard sun or e sun argent 
apres moi uient od tres grant gent 
bien yy tous couuers de fer 
des meillur cheualiers d enfer 
kar au seignor du firmament 
a pris si grant tornement 
ke onques cheualier n i uit tel 
e io uois prendre son hostel 
el premier chastel que uerron 
e sachiez ke nous i auron 
foison de uin e mes pleniers 
kar la li doit zz huiseliers 
pleniere procuracion 
n i aura seriant ne garcon 
ke ne soit yures enkenuit 
e si ferron quequ il anuit 
tote nuit feste grant e lie 
e merron uie tot uoisilié  
quant bras de fer reconté m ot 
sun estre trestut mot a mot 
lors ueimes une ualee 
e praerie grant e lee 
riuiere grant e yy chastiaus 
fremés as murs e as karniaus 
e as fosses granz e parfonz 
paliz e trencheis e ponz 
i auoit e bares e lices 
bretasches portes couleices 
de fer uestues e chauciés 
a chaianes sus les chaucies 
tornient les ponz torneis 
sur les murs ot fort hordeis 
e as kerniaus larges alees 
forz bailes forz turs kernelees 
e forz garites i auoit 
la riuiere au pie lur batoit 
plus grant e plus rade du rone 
onques hom ne uit sus le trone 
dous uiles issi delitables 
en contant ueritez e fables 
en la mestre rue 
d un des chastiaus nostre uenue 
sauoit on bien co me sembla 
ke trestuit li bruit asembla 
de la uile a nostre descendre 
e est alé bras de fer pendre 
l escu anticrit a la porte 
de nostre hostel e len m aporte 
uin de poitou pur assaier 
e io quike l deust paier 
bui assez ke c est grant conforz 
des mains trubles e des plus forz 
kar n en croist nul si fort en france 
la uile a non desesperance 
ou anticrit fud ostelés 
la uile a non qui est deles 
esperance par sun droit non 
e n est pas de menor renon 
anchois est de greignor noblesce 
droit a la maistre forteresce 
ua len par une bretesce 
espoir une liue galesce 
dure le trauers de la uile 
escuiers bien si c a dous mile 
uont querre ostel de rue en rue 
tantque i ai grant presse ueue 
des escuiers as ostels prendre 
ke maint en i ui entreprendre 
pur beaus ostels auoir a force 
chescun pur bon ostel s esforce 
e qui ainz par tut s embatent 
parmi la uile s entrebatent 
e s entretolent les ostels 
e assez en i a de tels 
qui par faute de ostel uont tendre 
en la pree sanz point d atendre 
e es uergies qui sunt dehors 
les tentes ou reluist li ors 
e li azur e li sinobles 
n espargnent uergie ne uignobles 
ke par tut a bandon ne saillent 
e tut estrepent e detaillent 
e tendent pauillons e tres 
e se logent parmi les pres 
ia estoit none e plus assez 
quant antecrit ot trespassez 
les ponz e entra en la uile 
encontre alerent bien yy mile 
boriois dunt tut le mains puissanz 
peust bien yy beisanz 
esligier sanz sa terre uendre 
e corurent a sun descendre 
tuit li plus riche par estrif 
e li tindrent sun destre estrif 
puis pranent congie si s en tornent 
e cil qui le mangier atornent 
ont fait sauoir ke tut est prest 
e antecrist sanz point d arest 
comanda les tables a mettre 
cil qui s en durent entremettre 
des tables mettre s entremistrent 
par tot l ostel les tables mistrent 
en loges en praiaus en sales 
de napes qui n erent pas sales 
ueissiez ces tables courir 
e ueissez coffres ourir 
a chamberlains a conestables 
e ueissiez garnir ces tables 
de poz e de hanaps de argent 
mult seruirent e bel e gent 
antecrist quant il fud assis 
ouec zz iogleur m asis 
qui trop sauoit cous poiteuins 
de diuers mes de diuers uins 
fumes pleinerement serui 
e sachiez bien k onques n i ui 
feues ne peis oes ne harenc 
tuz les mes raoul de hodenc 
eumes sanz faire riot 
fors tantke entremes i ot 
d une merueilluse friture 
de pechiez faiz contre nature 
flatiz en la sause cartaine 
d une tone de hunte plaine 
couint l entremes abeurer 
kar ceus escouenist creuer 
qui orent la friture eue 
s il n eussent hunte beue 
mult en burent kar sanz ensai 
beuoient tuit hunte a guersai 
k en lur liuroit a une seille 
e guercoi qui a tuz guerseille 
d iueresce lur fist un entret 
tant les fist guerseillier a tret 
k iueresce qui tuz les enteste 
uint guerseillier a cele feste 
qui quida la tone espuchier 
lecherie pur aguissier 
lor aloit departant espices 
e dragie de tuz les uices 
ke nul pechiere puet hanter 
d itant me pues io bien uanter 
que nul ne uit si fort dragie 
si ardant ne si bien broié 
ne si delitable a mangier 
mult nous en a delechier 
lecherie tuit s en delechent 
e ci e ca lur leures lechent 
cil iugleor qui mult l unt chiere 
kar lecherie l espiciere 
les fait delechier par anguisse 
pur la pudre que les anguisse 
qui si est ardant e ague 
qui lors les espoint e argue 
crie chescun   le uin le uin  
mes as noeces archedeclin 
n out pas tant uin ne tel plente 
de hunte unt a lur uolente 
bien a muis e a sistiers 
outrage qui est boteilliers 
les sert de honte sanz chancons 
mult est large li estachons 
qui lur liure a la grant mesure 
que len apele desmesure 
sanz escrit sanz taille sanz conte 
unques mais chies roi ne chies conte 
n ot tant de hunte despendue 
plus d un mui en a espandue 
la mere outrage gloternie 
k en boit tantk ele se nie 
e yueresce tant en entonne 
k a poi n a uidie la tonne 
io n en bui point ne point n en oi 
ne li entremes si k a moi 
ne uint pas e nepurquant gie 
io n en eusse ia mangié 
kar co n est pas mes a poure home 
itant uous dit a la parsome 
ke noblement fumes serui 
apres manger aporter ui 
un gingebras confit en soufre 
e disoient tuit cum zz goufre 
de saternie fud confit 
n iert pas ostel a desconfit 
ou antecrit fud osteleés 
ia estoit le ciel estelés 
quant les tables ostees furent 
cil iougleor en pes esturent 
s unt uieles e harpes prises 
chancons lais sons uers e reprises 
e de geste chanté nous ont 
li cheualier antecrist font 
le rabardel par grant deduit 
li autres antecrit deduit 
en sons gacons e aueirguas 
meis de la goute puiernas 
fist nostre hostesse cele nuit 
grant feste e quant se sunt deduit 
li cheualier tuit se coucherent 
cil iougleur lur uielerent 
pur endormir poiteuins 
les uielurs e les fors uins 
endormirent les cheualiers 
ainz iur saillierent escuiers 
si se uestirent e chaucerent 
e chauces e haubercs roulerent 
e couuertes a destriers 
qui ueist poistraus e estriers 
raparaillier a ces garcons 
e enuerser sus les archons 
ces seles que noient n i faille 
escuiers e garcons sanz faille 
ont si matin le iur suspris 
qu il orent lur cheuaus de pris 
enselés e lur palefrois 
al leuer fud grant li effrois 
parmi la uile a l ansiornee 
la lune s iert ia desturnee 
e ses puceles departies 
kar le iur de totes parties 
uoleit le firmament purprendre 
la lune ne l osa attendre 
pur co departir la couint 
e la nuit pur le iur qui uint 
s esuanui cum fumee 
lors ueissiez issier armee 
de la cite la baronie 
la uile estoit si esturmie 
que on n i oist pas dieu tonnant 
mult me tint bien mun couenant 
bras de fer si cume pramist 
c onques pour rien qui auenist 
ne me uout lassier al turnoi 
de la uile ouoec li turnoi 
e cheuachames si k as lices 
ia me quesisse autres delices 
ke uoir si tres bele gent 
kar trop se deporteient gent 
antecrit issi de la uile 
bacheliers menoit bien yy mile 
dont le meindre portoit baniere 
onques compaignie plus fiere 
ne mena rodes ne ueracles 
l escu noir out a faus miracles 
que trop estoit paranz e biaus 
kar bordé ert de deabliaus 
a de dampnement 
escrit portoit sun iugement 
en une bende trop ellite 
kar ele esteit de mort subite 
fretee de pechiez mortels 
pur co qu en en ueist de tels 
me plaisoit trop a esguarder 
onques nul pur sun cors guarder 
ne fu mius monté en estor 
plus ferin estoit ke nule tor 
le cheual noir ou le iur sist 
zz hiaume out qui trop bien li sist 
que ert d un aymant crousé 
porserpine li ot doné 
en enfer par grant druerie 
de co nuit la grant ialousie 
don pluto l ot sonpechonneuse 
mes ele estoit si desdeigneuse 
qu ausitost se feist larder 
cum pur lui se deignast garder 
tant estoit d antrecrit esprise 
bien uoloient tot l or de frise 
les armes que antecrit portoit 
se gentement se deportoit 
ke co n iert si merueille non 
e belzebuc sun gumfanon 
porte e desploie e met al uent 
zz diable e zz serpent 
ui combattre enmi la baniere 
proserpine s amie chiere 
les i asist a ses yy mains 
yy mars ualoit e non pas mains 
l enseigne qu en la ot mise 
k ele ot faite de sa chemise 
antecrit uint iupiter 
et tuit li grant baron d enfer 
dunt il i ot yy e plus 
iupiter auoc saturnus 
cheuauche e apolin le preu 
mercurius fist bien sun preu 
e ercules li preuz li biaus 
pur faire guenches e cembiaus 
i uindrent nepturnus e mars 
tut le pire ualoit yy mars 
de lur cheuals sanz nule doute 
en icele memes route 
estoit pluto e proserpine 
le roi d enfer e la roine 
e megera lur dameisel 
mult par fud cele route bele 
quant cerberus i fud uenuz 
icil fud pur maistre tenuz 
pur co ke yy testes auoit 
chescun de ces barons portoit 
l escu noir a croket de fer 
chaut e ardant du feu d enfer 
ke l escu purprent e surmunte 
l escu au miereior de hunte 
portoient trestuz armeures 
plus noires ke meures meures 
pur ceus d esperance asaillir 
qui lors ueit orguil saillir 
sus zz destrier d espaigne sor 
boban qui du uis samble mor 
al uent li desploie s enseigne 
unkes nul a graignor cumpainge 
n asembla mais n a greignur pompe 
mainte bosine e mainte trompe 
fait soner pur s ost asambler 
si k il fasoit terre trambler 
des busines e des taburs 
tout le chastel e tot le burs 
fud esturmis e esmeuz 
de geules estoit sun escuz 
plus uermeilles ke nul sinoples 
parmi rompoit mi sires nobles 
a une keue bobanchiere 
corone ot preciose et chiere 
sus sun heaume qu ot d aymant 
n est pas mester k en me demant 
s en la corune ot pierres fines 
kar topaces et crapoudines 
auoit en l aimant assises 
e pierres de diuerses guises 
dunt la pire ert de grant renon 
une en i ui que auoit non 
chamahou qui est la mains chiere 
mais pur co k a humaine chaire 
e k ele rent l ome orgoillous 
e cointe e lie e desdeignous 
pur co en fesoit chierte orgeus 
mes cele qui entre les eus 
du boterel croist est plus fine 
qu en seut apeler chrapoudine 
qui bien apartient a orgoil 
boban parmi le fons d un broil 
al uent desploie sa baniere 
qui ert de trop plaisant maniere 
pur co k ele ert de uanterie 
d un drap dunt cil de normondie 
se uestent tuit communaument 
le destrier orguil si souent 
chotoit ke co n esteit pas fins 
si co ne fust il fust si fins 
qu il uausist bien yy mars d argent 
ne doit pas uenir sanz grant gent 
orgoil qui est roi de tuz uices 
cointise qui ua des espices 
e des espaules e du pis 
boban e desdein e despis 
e uaine gloire e uanterie 
qui est dame de normondie 
furent de la mesnie orgoil 
de ceste gent dire uous uoil 
qui porteient l escu tut plein 
de uanterie e de desdain 
bien coneu en tutes places 
a de manaces 
a l angeignie de dangier 
mes entre ices ui cheuauchier 
cointise si mignoment 
cointise uint si cointement 
que de toutes fud la plus cointe 
cointise qui d orgoil s acointe 
qui tresbuche tuz ses acointes 
portoit armes merueilles cointes 
a danses d or en uert dansiés 
a yy bendes losengiés 
de uaine gloire e d arrogance 
a zz mireur de ignorance 
qui fait muser tute la gent 
a yy papeiais d argent 
qui chantent de ioliuete 
a l oriol de nicete 
asis sus fole contenance 
zz penocel ot en sa lance 
de ses armes qui trop fud biaus 
k as laz de soie e de fresiaus 
l out cointise atachié al fust 
e pur co ke plus cointe fust 
ot sonetes e chapes a eles 
e armes fresches noueles 
que n erent pas laides n oscures 
el lorain e es couertures 
qui esteient d un bendequin 
de la maisnie helequin 
me membra quant l oi uenir 
lon oist sun destrier henir 
de par tut le tornoiement 
e pur assambler cointement 
uaine gloire qui est s acointe 
deuant cointise ua trop cointe 
od le tabor od la fleute 
dunt si tres cointement fleute 
que tute en tentist la ualee 
od grant freinte uint en la pree 
tencon la marastre concorde 
qui partut l escu de descorde 
a zz label de anemistie 
felonie qui het pitie 
aueit borgeignons a plente 
e portoit l escu adenté 
a zz rous mastin recignié 
parmi rampoit brun sanz pitie 
pur bien demustrer felonie 
od grant frainte de baronie 
a trespassee la caucie 
e mult se rest bien auancié 
haine la mere descorde 
e se ua uantant ke concorde 
apelera de en fraite 
parmi une porte fraite 
sant coruz li fis felonie 
tuit cil siuent forsenerie 
e uienent cume forsené 
tuit cil furent nuri e né 
el chastel de desperance 
ceste gent uindrent sanz dotance 
desroutees et desrougies 
armes auoient losengies 
de rancor e de reuerie 
a zz label de frenesie 
par zz chemin diuers e tort 
ui contre droit cheuauchier tort 
pur iustisier droit e iustice 
e tort qui tuz les mals entice 
l outrequidié l enemie droit 
tort qui ne siet cheuauchier droit 
clochant passe la maistre porte 
kar zz cheual boistus le porte 
qui ne cloche fors de yy pies 
de belif li estoit lachiés 
le hiaume qui el chief li loche 
le cheual qui durement cloche 
fet pendre tort tut d one part 
li escu tor ou droit n a part 
e si estoit let e diuers 
c est li escu a yy enuers 
qui resembloit zz taleuas 
c est zz escu huntus e mas 
tort e bochu e contrefez 
a la tortue de cors fez 
purtraite de desliaute 
al faus esgard de fausete 
que traisons i ot pourtrait 
a zz faus iugement estrait 
d une fause enlegaciun 
a langues de auocaciun 
de geules a plaideors traites 
que coueitise auoit purtraites 
d une grant menchonge polie 
a zz blasme de tricherie 
par fauses losenges atret 
a yy poinz e a zz tret 
de traison la poiteuine 
sa lance est de dreite orpheline 
kar trop est faite e torte 
e tort qui tortement la porte 
contre droit esperone e cort 
cest curs auient a mainte cort 
ia estoit prime e plus io quit 
quant io ui uenir a grant bruit 
auarice e grant desroi 
auarice ot en sun conroi 
grant gent mes mult i out romains 
coueitise n en ot pas mains 
qui est sa cousine germaine 
rapine bien autant en maine 
cum auarice e coueitise 
cruaute qui lur quers atise 
lur dona armes e cheuaus 
lances espees e coteaus 
pur escorcher la poure gent 
targe d or bendee d argent 
a une bende besancee 
auarice a le iur portee 
de la table a zz caoursin 
coueitise ot escu d or fin 
bendé de termes e de usure 
e rapine autel qui seure 
quide estre e de largesce abatre 
apres uint preste de combatre 
de totes cors la dame enuie 
mes tuit cil qui or sunt en uie 
sun grant orgoil e sun desroi 
ne la gent k ele ot aueoc soi 
n aconteroient sanz mentir 
de trompes fesoient tentir 
la praerie de tuz sens 
apres ordenerent les rens 
fausete e ypocresie 
e barat le fiz tricherie 
qui onques n ama liaute 
menchonge qui heet uerite 
oueoc tricherie se range 
lors uint mesdit le fis losenge 
la cosine detraccion 
e loberie e traison 
l ainsnee des enfanz enuie 
pur ueor ceste baronie 
tote la uile as portes curt 
ne fud mie sanz gent de curt 
co me sembla ceste asamblee 
enuie i auoit asamblee 
l asamblee des mesdisanz 
bien auoit mis plus de yy anz 
a ceste assemble asambler 
ponz e cauchies funt trambler 
tant i out grant frainte de gent 
armes plus noires ke arrement 
out sanz autre descrescion 
