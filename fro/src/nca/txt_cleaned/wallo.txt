ki uiskasen gloriousement et qu ilh atochasen honor . 
bias chiers fis ie t aprenderai orendroit par que couen tu ordine les maniere de ton corage . 
adont les en telh maniere mes commandement que tu les entende . 
. 
. 
. 
lere et nient entendre en tun lere proie en telh maniere a dies . 
emme te pere et te mere . 
honure tes cusins . 
. 
. 
uarde le chose donee . 
uas auec les buon . 
ne uas mie a conselh anchoieske tu i soe apellés . 
soies nes . 
salue uolenties don lieu a gran . 
ne despite mie plus petit de ti . 
dote te maistre . 
uarde te uergonde . 
songe de te mainie . 
rens le chose prestee . 
uoies a cui tu done . 
aparelh te a marchiet . 
mange petitement . 
dor chu qu ase est . 
emme te femme . 
uarde te serment . 
cobatte por te pais . 
ne nul chose folment fuis les fole femme . 
les les liure . 
ramembre toe de chu ke tu as lies istrui tes effans . 
soies debonaire . 
ne te coroce nient sen raison degabe nului . 
stas a iugemens soies consilhier use de uirtus iowe a fuis le iou de taule . 
conselh segurement . 
ne soe mie madisan . 
retiens te greanche . 
iuge droitement . 
ment nient . 
uenke sofframment tes . 
. 
. 
separge loi ke tu as . 
. 
. 
soies ramembans des bienfait que tu as pris . 
parole petit en mongie ne uolh mie degaber le chaitit . 
iuge petitement . 
ne uolh mie couuetir le strange chose . 
studee chu chi . 
. 
. 
faies chu ke droies est porte uolentier amur . 
se dies est corage ensike li detier le nos diene . 
ichi soit deuantrenment honorer a ti par pure penseie . 
uelh bien pres tot ades ke ne sees donés a somme kar lon repos amenistre nurisement de uise . 
quid estre le promiere uertus apasenter le lengue . 
. 
. 
ichi est prochens a dieu qui seit taire par raison . 
despite et conbatan est contraire a ti mime . 
. 
car ki se descode a lui a nului s acordera . 
se tu ruarde le uie des homme et al pardefins les maniere . 
. 
quant tu blame les autre nus ne uit sen pechiet . 
relenki les chose nien profitable ia soe ce qu elle soen chiere . 
. 
li profis doit estre deuant mis les richeche . 
soies fermes et debonaire ensi ke li chose le requier . 
. 
. 
li sages muet en totens ses maniere sen pechiet ne croies nient te femme folment deplendan de tes sergans . 
. 
. 
kar li femme het souent chu ke se maris emme . 
quan tu chastoe acun et ilh ne wet estre chastiés . 
et c es tes amis ne l chastoe plus . 
ne te tence nient encontre les buordous . 
li sermon est donés a tos . 
sagece de corage a pou de gens . 
emme ensi les autre que tu soies tes chier amis . 
. 
soes bouns a bouns . 
que mauai damage ne t essieuwe . 
. 
fuis rumoiers ke tu ne soes apellés nouias buordere . 
. 
kar taire nuist a nului tro parler nuist . 
ne uolh nient prometre le chose promise a ti . 
. 
par chu est li foies petite kar plusuor plusor chose . 
soes tes iuges quan acuns te prise . 
. 
ne croies nient plus les autre de ti ke ti mime . 
ramembre toie raconter le bienfait d atru a plusor . 
et se tu as bien fait a atru te asten . 
com wilhar raconte les dis et les faies de plusor . 
. 
com iouenescias faies ke ke tu as faies sorcurt s acuns parole bas n i fai force . 
li nient sachant quit c om die tot chose de eskiewe les aduerse chose quan tu es bien ewirous . 
les dairiene chose ne responden mie a promiere en une maniere . 
puike li uie nos est donee dotaule et frale . 
ne met nient ton esperit el mor d atru . 
quan te poure anis te done zz petit don . 
pren le debonairement et se te souenge de lu a loer plennement . 
se nature t a creét un poure effans tu doies porter le fais de pouretet soframment quant nature t a creét un effant nut ramembre toi porter sofframment le fais de pouretet . 
ne dote mie le mort kar ki dote le mort ilh per se uie . 
ne dote celi ki est li derriene fins de uie ki dote le mor i pert chu ki uit et se pert lu mime . 
se tes amis est corchiés a toie tu ne doies mies demander dieu mai toie mime . 
se nus de tes amis respont a toi par tes deserte ne wile mie blamer dieu mais tu mime costrens toie se tu as aquine chose . 
ne despens nient tantqu ilh te failh . 
use des chose aquise espargnamment qu acune chose defailh a toi . 
et se warde chu ki est quite ades defaliier a toi ne promes nient yy fie chu ke tu pues doner . 
se tu wes estre buons ne soi nient buordere . 
ne promes niet a acuns yy fues chu ke tu pues doner ke ne soies buordere quan tu mime wos estre creus buon . 
se acuns te porte bias semblans et se ne t emme nient . 
fai li enchu et dont s iet fort encontre fort . 
ki buorde par parole et si n est feable amis de cuer et tu li faies ciretes semblan en teilh maniere li ars est degabé par l ar . 
ne soe nient blanchiiors kar on dist li flagos chante bien quan li oselere prent l usias . 
ne wlh mie prisier trop les homme par blanke parole . 
li flagos chante ducement quant li ouselere decuet l usial se tu as des effans et tu soies poure apre les mesties por coie ilh puisen ganngier do pain . 
quan effans sont a toi et nient riche esstrus adonc icias par ars k i pussen defendre le uie poure chu ki est wilh quide chiere et chu ki est chier quid wilh . 
se n ies ne couoetiere ne auere . 
tiens chu ki est wilh chiere et tien chu ki est chiere uilh et teilh maniere tu siera conus a nului ne conuetere ne auere ne fai nient chu ke tu blame . 
car c est laide chose quant un repret zz maistre . 
tu mime ne feras ces chose ke tu sues blamer . 
laide chose est a maistre quan se cupe reprent humme demandes chu ki est honeste . 
kar c est folie de demander atre chose . 
demande chu ki est droite chose u ki est ueue honeste kar folle chose est de demander chu ki puet estre noié par droit ne dis nient chu ke tu ne sez anchueske chu ke tu sez . 
car c est laide chose ne uolh mie deuant mettre a toi les choses niet conute ancueske les conutte . 
les chose conutte stont par iugement les chose niet conute par auenture . 
puiske li uie est dotable . 
on doit penser do gangir . 
puike li uie redotable tuornet en peri nint certenne ki ki onke labure mes a ti iour pur wangier se tu toe combas tu dues deportet le compangon . 
le gens te saron buon gret . 
donne lieu acune fie a tes compangnons ia sue ce ke telle pusse uencre kar li amis sont retenus par duus seruice se acuns toi done acune chose tu ne l due niet tote retenir car li zz amis doit a l autre doner ne dote niet doner petite chose kant tu demande les grandes kar li grase coniunt les amis par ces chose . 
ne te coroce nient a ton amis . 
kar li ire haime . 
concorde engenre amur eskiewe porter tenchon auue cui grase est a ire engenre haime bonne acordance nurist amurre . 
se tu es corciés a te serians . 
tu dues atemprer ton matalen quant dolur toi constrain en ire sen le cupe de tes serians tu atempre a toi ke te puisse espargies a tiens . 
tu dues deporter le plus petit de toe car c est grande honuor uenkes acune fie en deportant celi ki te pues sormontes kar patience est ades tres grande uertus de bone costume . 
warde chu ke tu as par ton trawalh ke dont tu l gangier bin aize . 
warde mies les chose ki sont aquise par trawalh . 
quan li traua est en damage besonge morte crest tu dues estre larges a tes amis . 
se tu es riches warde toe de mawais soies aqune fues larges et chiers amis . 
quan tu es bien se tu wes conoistre les ahannemen des terre les uergile et se tu labure les force des herbe macer le te dirat par detier se tu couoite conoistre batalh romaine ensi appellee quiere lucaine ki te dirat le batailh de martis si te plaist a amer u aprendre a amer en lisan demande nason . 
se cu non se tu a cure ke te uiue sages ous ke te puise aprendre par quen li eiage est rostes a uisse . 
par chu soies presen et si aprens en lisan ke cu est sageche . 
ramembre toi profiter se tu pues a niet conut . 
plus profitable chose est aquiere les amis par deserte ke par iustiche . 
enuoie le ciel enquiere les seccre de dieu . 
cure des chose morteil puiske tu es mortes . 
fol chose est en toten a auoier pauur del mort . 
quan tu redote le mort tu pier le ioie de uie . 
ne wlh mie tencier ire del chose nin certaine . 
li ire encombre le que ne pust ruuarder urai chose . 
fais dener quan li chose desire . 
quar aqun chose est a doner quant li tens et li chose le requier . 
fuis chu ki est trop grant . 
ramembre toi enioir de petit de chose . 
li nes ki est portee sor zz petit flus est segure . 
tu sages ramembre toi celer chu que hontoie a compangnon . 
ke plusor ne blamen chu ki desplaist a ti sois ne done nient les mauais homme a wangier des pechiet . 
li pechient se cueure en aqun ten et si se demostre en aqun tens . 
ne wlh mie despities les forces d on petit cors . 
ilh est profitable de conseilh a cui nature at noier force . 
donne lieu a celui ki n est nint ewes a toi . 
nos ueons soue li uenceror est sormontés a celui ki at ester sormontés ne wlh nint tencier par parole encontre ton amis . 
grant tencon crest par petit parole . 
. 
. 
ne uolh nient enquiere par sors chu ke dieu wet fer . 
ilh deliure bien sen ti chu k ilh at astauli . 
ramembre toi eskiewer enuie par tres grant force . 
li quel si ne bleche tote uoie est dolante chose de pouretet . 
soies de for corage quan tu es dampnés felnessement . 
nus hons s enioist longement ki est uencus par zz felnes iuge . 
ne wlh nient raconter les maliecon des tenchon trepassés . 
i partient a mauaies raconter ire apres les batalh . 
tu mime ne te prise ne te blame . 
chu font li sos cui li glore uaine traualh . 
use petitment des chose aquise quant aqun chose abonde . 
chu ki est aquis par lon tens . 
est despar en peti tens soies sos quant li chose le requier . 
sourenne sagece est faindre sottie quan lies est . 
fuis luxure et si te ramembre d eskiewer . 
kar ilh en auarisse sont contraire a bonne fame . 
ne wlh mie croire a acuns ades en reportant . 
petite foies est donee car plusuor parolen plusuor en chose . 
ne wlh nien desconoistre chu ke tu peche par bueure . 
kar nus pechiet uient do uin mai par le cupe do bueuant . 
cerges le conselh seccres a compangnon paisiere . 
demandes auwe de te cors a mide feable ne wlh nient porter dolantement auenture . 
fortune s adonne a mauaies par chu ki pust blechies . 
ruardes les auenture ki uine estre a porter car ilh bleche plus ducement chu ke nos auons ueut deuant . 
ne wlh nient mettre te corage a chose aduersaire . 
retien bonn esperance une esperance relenquist l omme de mort . 
ne lais nient le chose ke tu wes couenable ke tu ne l perdes car c est laide chose quant ons at une belle ueste chewelue et ons le piert par male serge . 
regarde chu ki est presens et chu ki est a uenir . 
tu doi creire che dieu ki regarde et deuan et derier . 
soies escars aqune foies et tu enn iers plus fors . 
car les petite chose doeue estre donee al uolentet et le grandes a salut . 
ne despite nint le iugement do puele tu sous ke tu ne plaises a nului . 
car tu uoroies despietiet plusor . 
tu dues penser deuantrenement de ton salut . 
tu ne dues nient blamer li tens se tu as aqune case de doluor . 
ne mes niet a cure le suonges car on dist qant li cors coueteit aqune chose ke on le songeit . 
kiki onkes couoite conoistre che detier portes ces comandement kar ilh sont gratious al uie . 
enstrus te corage de chu ke ie t ai dit et se ne cesse d apredre kar li uie sen doctrine est ensi ke une morte ymage . 
tu aras mut de profis ia soi ce que tu le blame aqune foies . 
se tu ne pues aprendre tu ne dues nient blamer le scriuent . 
mai toi meimes nostre ordene n e nient celle ke chascuns parole . 
car ch est hontes se li ceuens parole anchuesque on l araine . 
tu dues eskiewir les sermons blans et faus kar li fame de simplece est bonne et li fame de trop parler est mauaise . 
fuis pierece ki est apellee chaitiuetet en uie . 
car quant li corages languist li piereche consume le corage . 
tu dues mettre aqune fues ioie a tes songe por chu ke tu puisse porter aquelh traualh . 
ne reprens niet le fais ne le dis d acuns . 
ke tu ne soies degabés par telh exemple . 
tu dues noter en te taule chu ke sourenne auenture t a donee . 
warde che chose ke li fame ne parole de toi . 
quan richece te sormonte en ton wilhenge fais ke tu uiue larges a tes amis . 
kar li bonne fame est donee par bone costume et nient par les richece . 
sire ne despite niet le conseilh de ton sergans profitable ne despite le sens de nului si toi profite . 
si n est ensi de chose et de sens k ilh at estés en deuant fais ke tu uiues atempré solonc chu ke li tens s aporte . 
fuis le femme ke tu ne soie menés desos le non de doare et s ilh est mauaise se li done congies . 
aprens le fais de plusuor a ensiere par exemple  fuis l esstrang uie car ilh maisse les gens . 
saies che ke tu dues saier de oure ke tu ne soies apres sers et li labuor t abate et tu laies to cou ke tu as comenciét . 
ne wlh niet taire de fait ke tu fait ke die ke tu sies le mauais en taisant . 
demande aide de iuge roidement car le loit welen parler roidement porte douchement chu ke tu as deseruir et se tu as fait aquelh pechiet tu te doi gugiet tu mime . 
fais ke tu lise plusor chose kar li poete se meruelh ke on list si pou . 
fais ke tu soies atemprés de parole a mangier ke on ne die ke tu soie buordere . 
ne dote niet le parole de ta femme qant ilh est corcie . 
car quant ilh plore ce sont awes . 
use des choses aquise si qu i ne te couenge nin sieruir le strange . 
fais ke tu ne dote nient le mort car c est li fins des mauais . 
sofre de ta femme s ilh at une bone laingue car c est male chose polt soffrir . 
aime d one bone amur te pere et te mere et se ne coroce nient te mere se tu wes estre bien de ton pere . 
qui ki onke couoite mener segure uie ne n aierdeir ton corage a uisce reles ces comans ke ie toi ai ditte . 
tu troueras aqun chose ke tu eskieweras . 
se tu wes estre bin ewirous se despite les richache les quelh ilh prende ades li auers despite les se tu es atemprés ensi ke mestier est li profis de nature ne farat en nu tens . 
quan tu es sages et ne demande se ton non n aime nient trop le donier kar nus sais hons ne l aime trop cant tu es riche se penst de te cuar . 
kar li riche malades at ses donier et nient lui mimme . 
se te maistre te bat porte le sofframment . 
qant te pere est corceis se fais de qantqu ilh te comande . 
fais le chose ki profitent et s escieus chases cui errour est . 
done chu ke tu pues apertement car chu ke on fait a bouns est gangniés . 
chu ki est contraire a toie seps ke chu est car chu ke on ne conoist at tantost nuit . 
qant li couoitise de luxure te tret ne obeis nint a ta goule car ilh est amie a uendre . 
puiske tu dotes les bieste tu dois plus dote homme ke tote bieste . 
se tu as force en ton cors fais ke tu soies sages et dont si es te fors asses . 
se tu labure se demande ai a tes amis . 
kar ilh n est si buons mide ke li feable amis . 
puiske tu ne uois ti menes por les mort uictore por toi . 
c est sotie d auoier sperance en la mort d atru . 

