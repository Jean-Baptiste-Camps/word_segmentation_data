salemon feit un petit liure 
qui enseigne conment deit uiure 
cil qui l amor del mont eniure 
por ester de pechie deliure 
li liure a non ecclesiaste 
et dit qu en uein le son degaste 
qui el deleit del mont s enpaste 
et golose qui il n en taste 
ueine est la ioe de cest monde 
plus tost uole que nule aronde 
molt par s apeie a feible esponde 
cil qui nage par mer parfunde 
aueir chastel aueir cite 
aueir grant feu grant erite 
nis reiaume tot aquité 
fanfelue est et uanite 
chasteaus ardent et citez fondent 
terres neent eiues sorondent 
cil riche rei s entreconfundent 
et quant plus ont et mains abundent 
quant guerre ont ne seuent que feire 
que deiuent dire ne que teire 
ques eschiuer ne quels atreire 
quar le plus de la gent est uaire 
donent grant dons por feire amis 
quant ont doné et plus premis 
ia n aurunt plus maus anemis 
que cil qu il ont es ennors mis 
quant cil qui plus amer les deiuent 
qui meniuent o els et beiuent 
lor anemis contre els receiuent 
et les traissent et deceiuent 
a estre haut ne rei ne conte 
nis enperere rien ne monte 
quant plus haut peie et plus haut monte 
de plus haut chiet et mort a honte 
tant golosent et tant enbracent 
que ne lor chaut de rien qu il facent 
et si retrouent ce qu il chacent 
et rebeiuent cel qu il brascent 
aueir tolent aueir aunent 
de poure gent qui en geunent 
aus lecheors qui deu rancunent 
le departent et le comunent 
quant ont grant tensor amassé 
et ca et la se sunt lassé 
quant il l auront mioz conpassé 
tort un bestenc tost ert passé 
de forcage ont et de tolte 
si en auront malueisse solte 
de malueis lai malueise uolte 
de mal molin uient male molte 
si gerre torne ou contencon 
tot en reportent breibencon 
de mal marchie male uencon 
de poi de oure mout grant tencon 
quant il ont peiz ou treue prise 
peis n ennorent deu ne iglise 
tant reigne partot coueistisse 
nus ne tient mes ferme iustise 
quant iustise deiuent haucier 
les bons leuer et essaucier 
les maus tondre et estaucier 
donc uont par bois cers enchaucier 
ha con est grant descouenue 
que reis ennoint qui deit aiue 
a tantes genz seit beste mue 
et corne apres et crie et hue 
ie ne di pas que a la feiee 
ne li seit la chace otreiee 
dom nature seit recriee 
qui de la noise est ennoie 
cil qui le mont deit iustisier 
ne deit mie tant boscheier 
ses sers i deit bien enueier 
et il pent dou pople aueier 
a chascun deit rendre reisson 
et dreit tenir sanz acheison 
et deit estre en tote seison 
apelables a sa messon 
uers rei ne deit rien auengier 
losengeor ne mencongier 
qui prodome seit blastengier 
quant il se ueult de lui uengier 
hom mesdisant qui a mal tire 
mal dit mal feit et mal desire 
et li saiues atrenpe s ire 
poure uengance est de mesdire 
reis deit amer peiz et concorde 
iugement o misericorde 
celui deit pendre o une corde 
qui porchace guerre ou discorde 
n eit pas enuie d autrui terre 
esgaugrinier ne a tort conquerre 
quar por itant mout souent guerre 
qui gent essille et gent enterre 
salemon dit que chose est ueine 
a gouerner trop grant demaine 
qui plus enn a plus en a peine 
plus en trauaille la semaine 
ca et la ueit souent se torne 
ne repose ne ne seiorne 
chasteaus abat chasteaus aorne 
souent haitié plus souent morne 
ca et la ueit pas ne repose 
que sa marche ne seit desclose 
n endis mengier ne beiure n ose 
por uenin et por male chose 
quant reis est plus en sa grant gloire 
qu il a eu partot uitoire 
si donques aueit en mimoire 
d alixandre le proz l estoire 
con il ala par le desert 
conment l ocistrent li cuurert 
et con il fut peis descouert 
idonc saureit tot en apert 
que uaut le secle a quei reuert 
qui plus i a et plus i pert 
la mort a son guichet ouert 
a qui saignore et a qui sert 
las hom mortal por quei s enueise 
a que tire ne a quei teise 
s il n a terre por quei l en peise 
a son ior en aura sa teise 
plus n en aura poure ne riche 
molt est fous qui por aueir triche 
ne qui autrui terre escobiche 
s arme pert et chace la briche 
salemon dit qui pas ne ment 
 biau fiz remenbre escordement 
ta fin et ton conmencement 
ne pecheras pas longuement  
chascun seit bien s il l en remenbre 
qui li dona et uie et menbre 
et coment home autrui engendre 
et conme il nest petit et tendre 
a trauail nest a peine dure 
s il uit longues maint mal endure 
peis l estot morir par esture 
quar tel treu requiert nature 
con plus belle est sa char et tendre 
plus tost porist et deuient cendre 
qui ce uodreit par cor entendre 
ia ne deureit rien a tort prendre 
et ce redit ecclesiaste 
que reis deit estre nez et chaste 
quar li poples cort a grant haste 
a uice dom li prince taste 
rele et esxanple est dux et reis 
aus cheualiers et aus borzeis 
et aus uilains et aus corteis 
lors feiz lor sunt preceiz et leis 
ban ne deuie tant ne chastie 
conme de prince bone uie 
et la male les maus deslie 
a feire tote uilanie 
quant aucun le uilain menace 
qu il a fet qui a de ne place 
 dex aie  fet il en place 
 ie ne faz que li reis ne face  
reis n est pas son ainz est a toz 
s il por sei uit si ne est proz 
obeir deit les conmons uoz 
se il sunt bon tot a lor moz 
si de bien uout aueir reison 
a toz sera si n iert pas son 
oblier deit tot le son bon 
por le comun s il est prodom 
por ce deit chier tenir son cors 
et auner les granz tresors 
quant mestier ert qu il ait illors 
qu il peise mestre enz et hors 
sor tote rien aint sainte iglise 
et cels qui funt le deu seruise 
clers et moines de meinte guise 
et nonein neire et nonein grise 
et si clers funt d els desennor 
ne maluestie grant ne menor 
si lor deit len porter ennor 
non por els mes por lor saignor 
li reis qui s est a ce donez 
et a ce feire abandonez 
ses pechiez aura pardonez 
et eiert o de reis coronez 
et ihesu crist qui tot gouerne 
et terre et mer et ciel superne 
li meite el cor ueire luserne 
et li otreit uitam eterne 
cil clerc qui seuent l escriture 
qu est iugement et qu est dreiture 
que leialte que desmesure 
icil n ont el mes de de cure 
pasteiement et beuerie 
c est lor deduit par lecherie 
tuit sunt torné a tricherie 
molt en aurunt male escherie 
il preessent molt abstinence 
mes autre est molt lor concience 
l un o l autre de beiure tence 
et aus noalz est lor consence 
il esconmigent auoltire 
mes il i chient tot a 
honi seit mestre qui enpere 
et cels qu il deit aprendre et deire 
ha dex con est uilain li prestre 
qui en uil leu met sa mein destre 
qui deit ennointe et sacree estre 
o que baille le rei celestre 
lor soignanz peissent lor mestriz 
del patremoine au crucefiz 
et lor effanconez petiz 
des trenteus qu il n ont deseruiz 
la poure gent funt toz raiendre 
quar trop souent les en oi pleindre 
ne lor pout rien nule remeindre 
o il peisent par pleit ateindre 
bien seuent prendre et estoier 
que par tolte que par loier 
lor funt cil les borses uoier 
que au plus menant deit ennoier 
celui conmandent au diable 
qui de usure rien aroable 
mes le miuz qui uient a lor table 
lor uient de monte et de iable 
il escummigent poure et riche 
qui l autrui a tort escobiche 
mes li prestre cil ment cil triche 
et menconge por ueir afiche 
et dex que feiz o ton toneire 
por quei ne l tues tot en eire 
ia ne pout len ei cest ior creire 
ne clerc ne moine ne proueire 
arcediacre et deien 
icil sunt tel bien sei queien 
et li petit et li maien 
il sunt peire que li paien 
il enpleient la fole fame 
don ont oi malueise fame 
et si el a don se raienme 
si est meilor que sainte iame 
orri conmandent et angier 
d es foier et d els estrangier 
et s il redonent a mengier 
si sunt quites de lor dongier 
quant li deien a tot iuré 
que l ostel en sera curé 
 ce ne pout mais estre enduré  
yy sols l ont tost aseuré 
 cest clierc  fet il  n est pas erite 
qui tient horhan et organite 
bon est l ostel ou fame habite  
raste uos le prestre tot quite 
sor l euesque est la cope meire 
qui a cels sofre ice a feire 
qu a de n a home ne deit pleire 
et prent loier por ice teire 
noalz est des iglises uendre 
n es dorra s il n i quide prendre 
por quei uodreit mes clierc aprendre 
si a moine ne se ueut rendre 
si bon clierc est de bon tesmoing 
et n a deniers plus de plein poig 
n aura mostier ne pres ne loig 
si einz la paume ne li oig 
escience n i uaut ne leitre 
ne bien feire ne mal demestre 
si en iglise te uelz meitre 
pren te au doner lei le premeitre 
li un ne uolent nomer four 
mes li deien qui est l espour 
i conpase tot o auour 
segont l oure et seron le four 
a lor neuouz qui rien ne ualent 
qui en lor lez encor estalent 
donent prouendes et trigalent 
por les deniers qu il en emalent 
dex ce que di ne di par ire 
ne por haor n o uoil escrire 
mes uerite li couient dire 
qui autre chastier desire 
euesque est molt haute personne 
si porte molt haute coronne 
si a bien faire s abandone 
sainte chose est et digne et bone 
euesque deit molt esgarder 
qui a les armes a garder 
por mort ne deureit coarder 
de dreit nis qui l uodreit larder 
apareilié seit do martire 
s est qui por de le ueile ocire 
salu d armes pas ne desire 
qui por elles morir reuire 
n ainge pas tant son bel meneir 
ne sa rente ne son aueir 
qu a toz raisson ne face aueir 
et iugement a son saueir 
ne prenge rien por dreit tenir 
ne por leialte meintenir 
si deuant sei fet plei uenir 
de sol de li deit souenir 
qui fut lié et fut uenduz 
et fut por nos en croiz penduz 
et clofiez et estenduz 
et mort en fut peis descenduz 
cil uengera les iugeors 
et les iuz et les pecheors 
cil dampnera les menteors 
les fauz tez les faus conteors 
uendre iustise est ihesum uendre 
per a iudas qui l seit entendre 
qui de ihesu uelt deniers prendre 
peis se corut au seur pendre 
por dreit feire a deniers et rente 
ne deit feire nule autre uente 
en ce deit meitre grant entente 
que tricherie ne consente 
ordener deit bon clierc et sage 
de bones mors de bon aage 
et né de leial mariage 
peis ne me chaut de quel parage 
ne deit nus proueire ordener 
se il mostier li ueult doner 
que il ne sache sarmoner 
et sa gent bien aressoner 
por mal home ne por tirant 
dreit iugement n aut reuirant 
mesurables et consirant 
de l autrui ne seit desirant 
quel part qu il aut deit preeschier 
si con ill a son pole chier 
tot les uices lor deit tochier 
le bien loer le mal uochier 
mes gart que ce qu il blame o boche 
qu i ne l adeist ne qu il n i toche 
quar qui feit ce qu il blasme et uoche 
asez troue qui li reproche 
se il bien dit et il mal face 
ia ne uera de en la face 
ne ia d onme n en ara grace 
que li poples suiura la trace 
fins uerai seit de conuenant 
et de sa parole tenant 
a prodome n est auenant 
dire et desdire meintenant 
chaste de cors et de parole 
n en est dreit que c il porte estole 
die chufles de fole escole 
por feire rire ca gent fole 
por son pople deit ieuner 
sa char destreindre et rancuner 
nis tensor ne deit auner 
fors por aus poures conmuner 
si cherte torne en celle terre 
ou par mal tens ou par grant guerre 
donc fet bien qui tensor desserre 
et done a cels qui uont pein querre 
d aumones uit aumonier seit 
quant il meniue et quant il beit 
a cels en donge que il ueit 
qui mestier ont et feire l deit 
s il done aus sons ce rest nature 
s il reconmande l escriture 
ne mes que l face par mesure 
a sostenir non a luxure 
et se il sunt de bon afeire 
bien les deit entor sei atreire 
quar le plus de la gent est ueire 
que len ne set a qui bien feire 
bien les deit a sei aqueilir 
si aucun le uelt asaillir 
ou enpeirier ou malbaillir 
ne li porrunt li son faillir 
molt deit aueir sa destre chiere 
sacree est en doble maniere 
home ne bate ne ne fiere 
ne leide oure ne li requiere 
d auteil sacrer est il menistre 
gent asoldre gent beneistre 
et desposer segont lor istre 
si con saint pou dist en l epistre 
quant il sera en consitoire 
o mitre o croce ait en mimoire 
que ne uaut gueires ueine gloire 
quar ueine gloire est transitoire 
quan len l apele sire et mestre 
ne s en glorit ainceis deit estre 
en grant porpens qui les deit pestre 
et mener a gloire celestre 
quant il uendrunt au iugement 
ou arami n iert seirement 
ne demandé amendement 
ne treue pris n esloignement 
molt ert gueri et clerc et prestre 
qui o les bons sera a destre 
et molt pora cil mari estre 
qui tornera soz la senestre 
ihesu qui ses graces deuise 
si con li plest en meinte guise 
nos face saus et sanz deuise 
toz cels qu auon en conmandise 
arceuesque ne dei reprendre 
qui mei et autres deit aprendre 
et enseignier que dei entendre 
et que refuser et que prendre 
arceuesque a grant dignite 
sor euesques auctorite 
ainge dreiture et uerite 
peiz et ennor et charite 
de ueir cor aint humilite 
quar tot le secle est uanite 
il n i a pas meinant cite 
ainz enquiert durable erite 
n enprunt pas a iable n a monte 
por tenir de cheuaus grant conte 
quar los de secle rien ne monte 
s il est poure n en ait ia honte 
molt fut poure saint gacien 
saint martin et saint iulien 
unc n en furent meins crestien 
ne de pechie plus en lien 
tant con sa rente pout sofere 
deit arceuesque clers eslire 
qui sachent et chanter et lire 
et autres enseignier et deire 
et por loier ne ueugent nuire 
n a tort aidier mes tot a tire 
si con ueit l oure et la mateire 
le bien loer le mal despere 
en reprouier dit len que dure 
oure menee par mesure 
quar corteis meint en sa mesure 
s il n est sorfet par desmesure 
bobanz de secle est chose enposte 
hom mesurez s en geite et oste 
a un ostel confunt son oste 
qui trop grant gent o sei acoste 
chascuns deit esmer et entendre 
conbien se pout sa rente estendre 
segunt ce deit metre et despendre 
qu il n enprunt qu il ne peise rendre 
s il n o feit ne se pout defendre 
ne li esteche terre uendre 
ou leidement ou a tort prendre 
por ses gages qu estout raiendre 
ne uaut orgueil un poriun 
en bien meste s entenciun 
et tienge et aint religion 
quar por ce porte pallion 
le ior porte croiz et la neit 
s estet la croiz deuant son leit 
que il la ueie et s i deleit 
si con a en l apostre leit 
qui dit  ge n ei nulle autre gloire 
fors en la croiz qu ei en mimoire 
par que ihesu crist ot uitoire 
et morut por nostre aiutoire  
por ce deit et penser et dire 
qu apareiliez est do martire 
sanz contencier sanz contredire 
s est qui por de le ueille ocire 
sor tote gent est apostoire 
qui ihesum crist ont en mimoire 
c est nostre chef nostre aiutoire 
nostre salu nostre uitoire 
il deit toz nos pechiez porter 
et les esmaiez conforter 
e les repentant deporter 
e les rebelles roarter 
ne deit preisier gloire del munde 
plus tot uole que nule arunde 
tot redefist quanque habunde 
et quanque uit mort qui qu en gronde 
tot ueit do munt la soastume 
et por ce un enfes par costume 
deuant lui lin delié alume 
qui tot est ars et cotens fume 
il est fonteine de doctrine 
uerge et baston de decipline 
uin et oile de medecine 
de piete leit et farine 
nostre chef est nostre salu 
molt est posé sor haut talu 
et s il rechiet en la palu 
que li aura son or ualu 
qui son chief ne tient en cherte 
li menbre auront poi de fierte 
bien le peis dire de uerte 
de chief enferm uient enferte 
se il auient que la fonteine 
seit de limon et de tai pleine 
do ruissel enleidist l areine 
et sante uient de teste seine 
si l eigue de la fontenelle 
est nete et pure et clere et belle 
clere en est au fonz la grauelle 
de quelque part qu el s aruiselle 
ne uiuge dex ne ne pout estre 
que cil qui est souerein prestre 
qui n a sor sei nul autre mestre 
ne mes ihesum le rei celestre 
qui uest le roge pluuial 
et porte ceptre enperial 
qu il face chose desleial 
a escient nis uenial 
se il mesfet par negligence 
hastiue en seit la penitence 
n o reprenge sa concience 
que de pechier ait nis consence 
tote iglise por lui sopleie 
que dex le mete en bone ueie 
et il et cels que il mestreie 
qu il ueient de et de les ueie 
desoz lui sunt li cardinal 
qui d iglise sunt marinal 
qui iugent o reisson final 
dreit citeien et creminal 
molt deiuent a reison entendre 
que sor els n i ait que reprendre 
uilanie est de loier prendre 
et iustise por deniers uendre 
garder deiuent que coueitise 
a loier prendre n es atise 
o de raine leial iustise 
et poi dure malueise prise 
gardez donc deboneirement 
ainceisque seit fet seirement 
que il facent dreit iugement 
deuant celui qui pas me ment 
nus n es blasme se il mesprennent 
s il oent mal et bien mesprennent 
et se il trichent ne engennent 
la bone gent plus s en degennent 
et dex les dont s i contenir 
qu il peissent iustise tenir 
et seur deuant de uenir 
o cels qu il deiuent meintenir 
cheualier deit espee prendre 
por iustisier et por defendre 
cels qui d els funt les autres pleindre 
force et rauine deit esteindre 
mes li plusor s en solent feindre 
si qu es en oi tote ior pleindre 
qu il ne lor pout chose remeindre 
que il peisent aueir n ateindre 
quant li dolent de fein baaillent 
il les robent et il les taillent 
il les peinent il les trauaillent 
moltes coruees ne lor faillent 
lor dreites rentes en receiuent 
peis les meniuent et les beiuent 
et les engennent et deceiuent 
ne se gardent que fei lor deiuent 
grainor fei deit sire a son home 
que a seignor et a dome 
dex quel honte seignor se nome 
et de malfeire a lui ne chome 
por un sol poi de mesprison 
le fiert do poin ou del tison 
peis le trebuche en sa prison 
tote li tot sa garisum 
de lui malfeire ne coarde 
tot le son gaste et debarde 
morir le leit qu il ne l regarde 
mau seit garder qui issi garde 
morir le leit sanz regarder 
et dex con le pouz esgarder 
issi solent perer garder 
effant qui solent bofarder 
cil qui ueut le perier defendre 
a qui en ueut en leise prendre 
et lor dit  n i peis ore entendre 
au machie uoiz ma robe uendre  
quant il reuient si le refrape 
si li rescot tres bien la chape 
s il s em marit et cil s en gabe 
molt deuon cher aueir nos homes 
quar li uilen portent sonmes 
don nos uiuon quanque nos sunmes 
et cheualiers et clers et domes 
choiles ia sunt il crestien 
ne sunt paien ne sulien 
s a grant sorfet n es prenien 
n es deurion mestre en lien 
ordre fut cheualerie 
mes or est ce trigalerie 
trop aiment dance et balerie 
et demener bachelerie 
franc hom de franche mere nez 
s a cheualier est ordenez 
pener se deit s il est senez 
qu il ne seit uils ne degenez 
proz et hardiz seit sagement 
et d oneste contennement 
uers iglise et uers tote gent 
se contienge afeiteiement 
menbrer li deit et cel souent 
qu en leialte ust son iouent 
plus que nul moigne de couent 
l espee prist par tel couent 
que il ne triche ne ne mente 
ne tricherie ne consente 
sainte iglise aint et la frequente 
et uiue de sa dreite rente 
n ait enuie de malueis uice 
ne prenge desme ne premice 
ordené sunt au de seruice 
li clerc et por ce uiuent d ice 
quant de son ble li estout rendre 
con l osera de l autrui prendre 
et ce li ueil dire et aprendre 
que ne la pout doner ne uendre 
ice li ueil dire et retreire 
que il n en pout aumone feire 
ne mes la rende sanz uismeire 
a iglise qui la deit treire 
a l autel deit l espee prendre 
por le pople ihesu defendre 
et a l autel ce deit entendre 
enceisqu il mere l estuet rendre 
sauuer se pout bien en son ordre 
si len n i troue que remordre 
s a traison se ueult amordre 
ne par engin pincier ne mordre 
si l deit len bien desordener 
tolir l espee et grief penner 
les esperons escoleter 
et d entre cheualers geter 
si con il prist l ordre en l iglise 
s en redeit len prendre iustise 
deuant l autel en itau guise 
proz n est malueise coueitise 
n i a neient do bobancier 
de boherder de torneier 
l un des glaiues deit meneier 
por le pople de aueier 
dun ihesu crist dist quant il ere 
pres depris por nostre misere 
 querez glaiues ci uient li lere 
ci en a dous  ce dist saint pere 
 c est asez  ce dist nostre sire 
 li uns est aus armes ocire 
por qui ie sofre cest martire 
qui mon conmant uodra desdire 
icel aurunt li ordené 
par que serunt cil malmené 
et esconmingié et pené 
qui auront ma lei degené 
li autres glaiues ert bailliez 
aus cheualiers par que ert tailliez 
le pei le poing des maubailliez 
qui a tort ont gent trauailliez  
cil dui glaiue corent ensenble 
a iustisier qui tost et enble 
li un de de les desasenble 
l autre li fet un pei de trenble 
l un glaiue deit l autre aiuer 
l un maudire l autre tuer 
s il s entreuolent escuer 
mis est iustise au deluer 
quant li clerc li larron enfeirge 
d esconmunge o liure et o cierge 
au cheualier conmant qu il fierge 
et le meite en chartre tenierge 
li un des glaiues l autre aiue 
li uns maudit et l autre tue 
si l un l autre leidist n argue 
aste uos iustise perdue 
et dex les dont si entreamer 
et l un l autre si reclamer 
qu andui seient dolz et enmer 
a cels qui funt les autres clamer 
clerc deiuent por toz orer 
li cheualier sanz demorer 
deiuent defendre et ennorer 
et li paisant laborer 
terres arer norir aumaille 
sor le uilain est la bataille 
quar cheualier et clerc sanz faille 
uiuent de ce que il trauaille 
molt a trauail et molt a peine 
au meilor ior de la semeine 
il seinme seigle il here aueine 
il fauche prez il tose leine 
il fet paliz il fet meiseires 
il fet estanz par ces riuieres 
primes coruees peis preieres 
et peis cent choses costumieres 
ne mengera ia de bon pain 
nos en auon le meillor grein 
et le plus bel et le plus sein 
la droe remeint au uilain 
s il a grasse oie ou geline 
ne gastel de blanche farine 
a son saingnor tot le destine 
ou a sa dame en sa gesine 
et se il a uin de sa uingne 
sis sire l enerte et engingne 
ou par losenge ou par grinne 
en quauque sens qu il l esgaugrine 
de bon morsel onques ne taste 
ne il d oisel ne il de haste 
se il a pein de neire paste 
et lait et burre molt en gaste 
et quant plus uit de poure uite 
de tant a il grainor merite 
se il rent partot sa debite 
et leialment sa fei aquite 
se il prent en gre ses males freites 
ses angoisses et ses sofreites 
por ses fautes qu il a meffeites 
ne li serunt ia mes retreites 
mes ne prent rien en pacience 
ainceis s irest et ou de tence 
 et dex  fet il  par quel consence 
m auez doné tau pestilence  
et se il fet qui tort a bien 
il n en mercie de de rien 
ne l en set gre quel a un chien 
 or l ai bien fet  fet il  do mien  
dire deureit  dex uostre grace 
si ge faz rien qui a uos place 
et si ge treis qui mal me face 
biu m est por uair uostre face 
mes que noalz molt poi en treis 
qui tiegent une por por deis 
qui m aidera si ge m en neis 
qui me garra si ge me queis  
ha tant par sert de fole briche 
qui a de tost n enble ne triche 
quar de s amor se desafiche 
et n en pout pas estre plus riche 
ha con a cil perdue honte 
qui a de triche ne mesconte 
qui seit quanz greins et que se monte 
a en la iarbe que il conte 
cil deuant qui tot le mont trenble 
demande par autal con li senple 
qui la li tost ne la li enble 
et il li tost trestot ensenble 
apres li tout l arme et le cors 
quant li cors muert et l arme est fors 
molt li ualent petit illors 
uignes ne blez n autre tensors 
primes dona deme cain 
do premier et do regain 
mes n i fut pas icel train 
qui fut amez as nabain 
quar il contout a dreit son nonbre 
mes cil qui seit uair el nonbre 
set qui s aquite et qui s enconbre 
il secoeit sa iarbe en l aire 
ainzqu il ueille sa desme feire 
mes dex uit bien cele uimaire 
si ne la uolt sofrir ne taire 
dist li  malues 
mes or t amende 
quar ne ueil pas que len me rende 
o tricherie m ouferende 
a cel qui set conter totes 
de la pleie del ciel les goutes 
trichier et mestconter ne dotes 
aenz en enfer te fiers et botes  
ne l en uoult pas caim oir 
la deme es camps leisa porrir 
en l ostal enbler et froir 
por ce ne poent einc ioir 
dou dum abel fut dex bon prestre 
que dex saigna o sa mein destre 
puis l art tot o son fou celistre 
do pechie que trop ot usé 
et dom de l ot si acusé 
sot caim que de l ot rusé 
son don despeit et refusé 
enuie en ot et trop grant ire 
el champ mena son frere ocire 
puis le repost ne l osot dire 
dex enhait si sa ligneie 
conme maudite et reneie 
que tote ensenble fut neie 
gardez donc franc gaineor 
que uos seiez bon desmeor 
sor autres estes pecheor 
si uers de estes tricheor 
si auiez ferme creance 
en celui qui toz biens auance 
uous quildriez et sanz dotance 
a cent dobles uostre feisance 
mes li enfant uos sunt mal mestre 
que uos deuez norir et pestre 
por qui estes faus et sodestre 
et dex uos tout et uert et flestre 
tenez fiance et seirement 
quant uos uendreiz au iugement 
deuant celui qui pas ne ment 
qu il uos receiue bonement 
as citeiens et aus borzeis 
deit conmander et quens et reis 
que il aient segon lor leis 
leial mesure et leial peis 
menesteral et marcheant 
deiuent estre li reseant 
estre usurer et termeiant 
ce est mestier a recreant 
s il aporte 
deuers garmaise ou deuers pise 
segont l achat en seit la prise 
que n i ateine coueistise 
s il uet en france ou en espaigne 
et il aport quauque bargaigne 
bien deit uiure de sa gaine 
mes tricherie n i ateigne 
ne uende pas eiue por uin 
pel de liure por de conin 
ne foine por cenbelin 
fust de pleine por mazelin 
il uos iura par son chapet 
de dras de oquet qu est mustabet 
ne prese gaires tel gabet 
d els deceiure par son abet 
ne deit iurer por son mers uendre 
ne sorfeire por terme atendre 
fors tant con pout meintenant prendre 
quar ce sereit usure rendre 
et tel i quide gaagnier 
que mioz en porreit barguinier 
et tel s espeire bien saignier 
qui son destre oil se fet sainier 
por dez preste qui poi uault quatre 
mes cil en reseit bien abatre 
que ainceis uendra d escoce gatre 
qu il regart fei mes qu an pilatre 
il quide aueir chatel ou monte 
mes cil li deffet molt son conte 
encor li fet il meire honte 
sa fame ou sa file li monte 
et tel i a qui pas n en peisse 
si len ioue o sa borzeise 
 idonc est el  ce dit  corteise 
si el se rit et el s enueise  
por ce en quide sa deite treire 
mes li domage en est molt meire 
dras uiez si done lan treis peire 
por la quitance plus atreire 
por un uiez mantel qu i li done 
li fous de creire s abandone 
male denree c il n en sone 
que li coste trop est el bone 
molt par est de grant pacience 
qui ce ueit et ne grine ou tence 
quar dou fet et de la consence 
sera egal la penitence 
chastier la deit bonement 
et destreindre priueement 
se il ne li queult chastiement 
ne plorge ne ne se dement 
mes face la beiure a la ialle 
et la relit bien a l espalle 
et li atourt tres bien l estalle 
ne mes qu el fust fille au rei charle 
desqu el beura l aiue a la seille 
et uestira la poure peille 
donc sera il molt grant merueille 
si autrement ne se conseille 
si por doner ne por premeitre 
ne por batre n i pout fin meitre 
plus ne lo qu il s en entremete 
a iglise la pout tremeitre 
borzeis deit aler a iglise 
et escoter le de seruise 
de son gain de sa conquise 
de sa plus leial menantise 
deit feire au cors de offerende 
que dex a l arme la li rende 
se il a fet dom de offende 
par aumones en face amende 
son proueire aint tant ne seit pessme 
et l ennort et a lui meesme 
se face confes en quareime 
sa desme rende de meime 
del gaain qu il pora ueir 
que li prestres la deit aueir 
a icel an par son saueir 
que aura creu son aueir 
a une aune achaste et uende 
som drap ne tirge ne n estende 
si de usure a rien pris si l rende 
quar ie n en sai plus bel amende 
main i a qui remuer n ose 
et qui s entente illoc ause 
et por ce maint prodome russe 
encore est peis qu il s en acuse 
 ne li ai pas fet conuenant 
mes charite par auenant 
qui la me fet prenc maintenant 
d ome que uoi bien contenant  
quan le proue a deserité 
si dit qu ill a fet charite 
miuz poreit dire chanite 
s il uoleit dire uerite 
miuz uodroie ge qu a dreit conte 
feist couenant de la monte 
quar couenant neient ne monte 
mes le prendre est pechie et honte 
qui dez por yy fet u preste 
usure est et trop laide queste 
et trop i a laide conqueste 
mes a noalz fere ne ceste 
quar uendra uos taus yy mars 
por deiz liures peseiz et ars 
desiqu a la feste saint mars 
que de terme ne seit eschars 
qui uaudront yy liures a peine 
me de droe por me de aueine 
anone porrie por saine 
dras de borre por dras de laine 
dras corz por lons et ueil por nof 
tree por porc uache por bof 
pariura s en yy ou nof 
ice ne tient pas a iable 
ainz dit que c est uencon raisnable 
mes ie sai bien que li diable 
li fet acreire iceste fable 
et bien sai que ia n en iorra 
esconmungier souent s ora 
que fera las quant il morra 
quant toz ce rendre ne porra 
et ce sai ge sanz nul qu en doge 
que il aura messon sanz boge 
a peine aura nul eir uioge 
et se il uit qui gaires froge 
por la cope do pere aperte 
auient au fiz que il reuerte 
ainzqu il meire a grant pouerte 
ou de con sors a leide perte 
noriz est de male uiande 
conme ainz pout autretel demande 
plus i cort tost que cerf en lande 
quar coueitise le comande 
son cegoignel pest la cegoine 
de coloures d autre charonne 
a autretel uole la hoigne 
desque pout uiure par sa poigne 
a uoz effanz faites donc bien 
que uos amez sor tote rien 
qu il ne meirgent conme paien 
et mis en terre conme chien 
n eiez ia por nule pecune 
o nul es2conmungié conmune 
si uos en i auez negune 
molt uos torra a grant rancune 
quar si uos estes pris en ice 
que uos meingiez en ital uice 
ne uos uaudra rien sacrefice 
messe aumosne n autre seruice 
por ce est trop fol cil qui se plunge 
a escient en esconmunge 
quar trop souent li uient au runge 
ainzque prestre le racomunge 
la gent le tiennent por paien 
et li petit et li maien 
le forfet reuient au deien 
si refet plei ne sei queien 
dex uos aueit dex uos conseolt 
qui ses amis conseillier seolt 
la uos alout ou rien ne deolt 
ou chascun a quanque il ueolt 
des domes et des demeiselles 
des chanbereres des anceles 
des meschines et des pucelles 
m a len asez conté nouelles 
les contesses et les reines 
funt asez peis que les meschines 
quar d iloc sordent les haines 
les meslees et les rauines 
si aucun fol les ueolt requere 
de lor amor tost en a erre 
aste uos semence de guerre 
qui gent essille et gent enterre 
par les estoires anciennes 
de nostre lei et des paienes 
que len leist en corz e en sennes 
oiez quel mal funt riches fames 
par heleine fut arse troie 
par daulila que dex ne uoie 
perdit sanson fortin sa ioie 
riche dame qui est ioliue 
a son saignor tence et estriue 
uers lui se tient gorde et eschiue 
uers un peior de lui braiue 
a proz se tient et a gueirie 
si grant gent est par lei perie 
molt par li plest sa lecherie 
ne li chaut quiqu en plort ne rie 
desque esprise est un poi la breise 
ne saignor ne mari ne preise 
non pas tot le mont une freise 
ne li chaut par un past ne trese 
ne mes son bon peise auengier 
ce dit qui la uelt blastengier 
de son saignor se ueut uengier 
qui l aime trop a leidengier 
mes par ma fei uilment se uenge 
qui sei meismes en leidenge 
ainz lairei ge tot mon chalenge 
que ma honte a uengance prenge 
uers son mari est morne et mue 
et deuant lui tost se remue 
uers son dru paint sa face et mue 
plus que espreuier qui eist de mue 
por son auoitre conpaignon 
dou moston quiert lez le reignon 
le fiel et l oint del blanc geinon 
a confere son tifeinon 
cent dahez ait cel or qui ment 
de uiue chauz et d orpiment 
aus oster funt un ciment 
mes il n eult pas conme piment 
par les mestes de la feisselle 
se fait de laide fame belle 
et de putain se fet pucelle 
et de laide froncie belle 
fole est dome qui si s afeite 
quar ce dist dex par li prophete 
que tal heire pas ne li heite 
ne la conoist ne ne l a feite 
por plus crual et por plus fiere 
tien ge fame qui est sorciere 
enplastre fet de tal meniere 
don meint prodome gist en biere 
d ardille fet uolz et de cire 
et dit charmes que ne sei dire 
quar diable pout bien ocire 
cels que li prestre solt maldire 
o son saignor trait male lime 
de males herbes l enuenime 
de la raiz et de la cime 
morir l estot ainz ore prime 
effanz ocit dedenz ses filles 
quant els ont fet males semiles 
d els mordrir ne lor est dous billes 
quel de mengier grasses anguilles 
et tal i a ce dit ouide 
qui sei meime ocit a ride 
quant son effant ocire quide 
et fet issi doble omicide 
riche dome qui heit conoille 
ne teist ne file ne traoille 
ne barate ne ne treboille 
de tote cure se despoille 
fors de sei faire belle et gente 
et sei peindre blanche ou rouente 
et dit que mal fut sa iouente 
si en amor ne met entente 
dolcement seit l enmi amer 
mes le mari li rest amer 
l ami set el bien reclamer 
et do mari souent clamer 
se sis mari la uelt destreindre 
qu a son ami ne peise ateindre 
qui donc l oreit malade feindre 
et malade sanz nul mal pleindre 
idonc baaille et estendeille 
et dit qu el a croslepeille 
richeot li uient qui li conseille 
que porter se face a la ueille 
a la ueille se fet uoer 
non por preier mes por ioer 
ou el peisse celui trouer 
qui de li fet desauoer 
s a celui ne pout auenir 
ou a l aler ou al uenir 
ne seit que deie deuenir 
aus garcons l estout couenir 
quant des garcons est mastinee 
 tel est  fet el  ma destinee  
mes tal lineie est isi nee 
dun la nobleice est afinee 
dou gentil baron son saignor 
a l auoitron eschiet l ennor 
por ce sunt or li er menor 
que de la geste anciennor 
se l eir est malueis il qu en pout 
qui de chaz est surgier l estout 
qui de poirs est el taier fout 
et cil rest bon qui de bons mout 
li gentil fiz des gentiz peres 
des gentiz et des bones meres 
il ne funt pas les pesanz heires 
ainz ont pitie d autrui miseres 
de bel pechie n est pas merueille 
desque la nature le conseille 
mes qui de lei pechie s esueille 
encontre nature teseille 
celui deit len a chiens huer 
pieres et bastons estruer 
torchons li deureit ruer 
et con autres gueignons tuer 
ces dames ont troué zz ieu 
o dos trutennes funt un eu 
sarqueu hurtent contre sarqueu 
sanz focil escoent lor feu 
ne ioent pas a piquenpance 
a pleins escuz ioignent sanz lance 
n ont soign de lange en lor balance 
ne en lor mole point de mance 
hors d aigue peschent au torbout 
et n i quierent point de ribot 
n ont sain de pilete en lor pot 
ne en lor branle de piuot 
dus et dus iostent lor tripout 
et se meinent plus que le trot 
a l escremie del iambot 
s entrepaient uilment l escot 
il ne sunt pas totes d un molle 
l une s esteit et l autre crosle 
l une fet coc et l autre polle 
et chascune meine son rossle 
asez uos ai dit et conté 
quel honte fet cor dehonté 
mes a petit sera conté 
si ne redi de lor bonte 
s orhan fut fole et organite 
tecle fut saiue et marguerite 
et meinte autre fame petite 
qui entre nos encore habite 
bone fame est molt haute chose 
de bien feire pas ne repose 
de bien dire partot s alose 
bien conseilier et bien fere ose 
uilains est qui fame deuile 
et cil de borc et cil de uile 
s unt des fames de quelque guile 
et retrouun en l euangille 
de fames souent mencion 
et si rest nostre entencium 
que de la grant perdicion 
fut par fame redencion 
perdue auion la cite 
do ciel qui ert nostre erite 
par celei fumes aquité 
en qui dex prist humanite 
quant dex deigna en lei descendre 
et en fame char d ome prendre 
et tolir mort et uie rendre 
penser poun bien et entendre 
qu il essauca fame sor home 
n enteis sus saint pere de rome 
sor les angres est or la dome 
qui tolit le mal del la pome 
abe pout moine beneistre 
de nonein sacrer est menistre 
li euesque selon son istre 
et si releison en l epistre 
que bone fame est ornement 
a son saignor et pas ne ment 
quant el l aime et sert bonement 
et le conseille ueirement 
si espouse son espous aime 
n est uers de ne uers home en peine 
segurement son non reclaime 
et de ses maus a lui se claime 
fei que ie dei sainte marie 
nule ioie n est tant garie 
con de mari et de marie 
ia la lor ioie n iert tolie 
ioie se funt tal con lor semble 
ne lor chaut quiqu es treise ensenble 
dahez ait ioie que len enble 
ou len toz iorz de pour trenble 
ce qu est pechie en une tose 
qui par folie la golouse 
ce pout faire espous en espouse 
sanz penitance trop greiouse 
et la dome conceit et porte 
et a effant s ele n auorte 
ou se deduit et se deporte 
et toz ses delis treconforte 
et li mariz si con le quit 
ra des effanz trop bon deduit 
qui en atent aueir bon fruit 
quant il sunt nori et estruit 
bons sunt li effant a aueir 
quant il unt et sen et saueir 
por els norrisent lor aueir 
mes une rien sai bien de ueir 
que il et pere et mere afolent 
quant il les beisent et acolent 
por els robent et por els tolent 
por els enpruntent et ne solent 
lor cors en usent et trauaillent 
gages prennent et gages baillent 
chasteaus aseent chasteaus asaillent 
quant tot ont fet mourent et faillent 
qui les eirs a aueir aune 
noalz se uest et plus ieune 
et qui n es a le son conmune 
aus poures souent sanz rancune 
la contesse de heirefort 
seit bien si i ai ou dreit ou tort 
qui ot effanz mes tuit sunt mort 
or a o de tot son deport 
chapeles fet auteus aorne 
poures herberge et les soiorne 
et leiue et coche tot a orne 
o bele chiere non o morne 
s elle troue haute persoine 
euesque abe prior ne moigne 
hospitalier ne blanc chanoine 
cels honore et sert sanz essoine 
emiz et aubes lor presente 
et chasubles de dras de trente 
que taille et coust o grant entente 
et les achate de sa rente 
leiament aime son saignor 
et tuit li portent grant hanor 
li plus ueil et li iouenor 
et li plus grant et li menor 
en lei poent essample prendre 
celes qui bien uolent entendre 
quar lor char mole blanche et tendre 
sera primes uers et peis cendre 
la plus tendre et la plus norie 
sera plus tost flestre et porrie 
ne trouerunt qui peis lor rie 
ne arest eus ne atorie 
ne aus uiles ne aus marchiez 
ne lor sera le pie marchiez 
li cil pelé ne aragiez 
en terre ert clos et enparchiez 
idonc est remes le guinier 
et le grondir et le grinier 
et le tifer et le painier 
et le lauer et l alinier 
fleire chose est biaute de cors 
n i a bel fors la pel defors 
mes qui uerreit dedenz le cors 
pareit quel i est li tensors 
quar si la pel defors enteime 
ou el descire ou el deraime 
ou el boce ou el sorseime 
por tant perist biaute de feme 
dex bone fame en bien meintienge 
la fole aueit et la meintienge 
et li otreit que se contienge 
si que peiz et pardon li uienge 
de plusors gent ai dit l afeire 
que il font et qu il deuent fere 
que lor est bon et que contraire 
de mei lor ueil itant retraire 
ma fole uie me espoente 
quar grant pour me represente 
quant me souient que ma iouente 
ai tote mise en fole entente 
quant li segrei de mon cour s oure 
et mis corage se descoure 
asez plus me point ma male oure 
que serpent ne nule coloure 
nule bone tante malueise 
n en treis nule qui a de plesse 
que mis cors n a repos ne eisse 
tante malueise nule bone 
ge sui l arbre qui fruit ne done 
dex qui dampne et qui pardone 
seit qui desert flambe ou corone 
au pie de l arbre est la coignie 
ou n a de fruit une poignie 
molt est mes poi l ore esloignie 
que ert abatue et trenchie 
que fereiz las que deuendreiz 
quant uos deuant celui uendreiz 
qui dreit iuge en toz endreiz 
tel auez fet tel trouereiz 
n i osereiz un mot tentir 
ne escondire ne mentir 
poi uaudra peis le repentir 
quar qui mal fet mal deit sentir 
selon l oureine la deserte 
ou del gain ou de la perte 
uos ert uiaz la perte ouerte 
et dex biu pere esperitable 
con ert la uoiz espoentable 
 alez maudiz el feu durable 
qui aprestez est au diable  
la est li freiz qui ne defeist 
ce est la rien qui plus mi neist 
que qui i entre ne s en eist 
la sunt li uerm qui pas ne mourent 
qui a mal feire ne demourent 
qui les chaistis illoc acourent 
mordent et poignent et deuourent 
crapauz coloures et tortues 
lor pendent aus mameles nues 
ha con mal furent unc ueues 
les amistiez des foles drues 
quant leisardes et reneisselles 
et sorz lor pendent aus mamelles 
ne sunt pas illors demeisselles 
ainz se claiment souent misselles 
et dex biau sire biau dolz pere 
sainte marie dolce mere 
saint michel saint pou et saint pere 
defendez nos d ital misere 
saint andre saint iohan bautiste 
et saint iohan l euangeliste 
saint uincent saint lorenz saint siste 
defendez nos do leu tan triste 
saint gorge saint garin saint blaise 
saint eutache et saint nicaise 
saint ypolite saint gerueise 
defendez nos d ital meseise 
saint estenure saint dionise 
et saint thomas et saint morise 
saint nicolas et saint soplise 
defendez nos d infernal prise 
saint germein saint lou saint meleine 
sainte marie maideleine 
toz les sainz damlede demeine 
defendez nos d infernal peine 
feites que par uostre preiere 
aion o uos ioie pleniere 
que nos seiun en tal meniere 
que nos ueion de en la chiere 
et qu il nos uielge si saignier 
que cels qu auon a enseignier 
a confermer a prinseignier 
qu o sei les ueile aconpaignier 
dex ait merci par uoz preieres 
de mestre esteinure de fougieres 
qui nos a mostré les meneires 
don plusors gent sunt costumeires 
que deuon leissier et que prendre 
que eschiuer et que atendre 
et que loer et que reprendre 
qu a de peisson noz armes rendre 
