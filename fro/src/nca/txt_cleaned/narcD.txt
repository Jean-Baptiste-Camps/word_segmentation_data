l eue li chiet aual la face 
il uoit ses meins qu el ioint et lace 
nue sans ganz et sanz orfrois 
qui plus sunt blanches que n est nois 
la char blanche sus la chemise 
nule pitie ne l en est prise 
dieus si dur cuer et si felon 
souz ciel n a si riche baron 
prince conte ne roi si haut 
enperreor ne amiraut 
qui longuement s i tenist mie 
qui ne parlast par compaignie 
de quant qu ele dit n a il cure 
tort a de rien ne s aseure 
encor auoit a dire asez 
quant nacisus s en est tornez 
seule remeint de duel se pasme 
quant el reuient adont se blasme 
  lasse  dist ele   or sui ge morte  
  quant nule rien ne me conforte  
  lasse  di el   si dure uie  
  com sui morte et maubaillie  
  que riens que ie die n auient  
  tot bien me fuit tot mal me uient  
  dame ie te disoie bien  
  onques croire n en uosis rien  
  bien le connois et si m en pleing  
  et or me torne a grant desdeing  
  ia a il escondite moi  
  et ne sui ge fille de roi  
  et il est fil a zz fier home  
  ha dieus com ci a pesant somme  
  et tant m anuie a soutenir  
  que porrai ore deuenir  
  s il fust bel si m en pleut meaus  
  ce poise moi qu il est si beaus  
  uisablement parla a moi  
  que li desplut ne sai par foi  
  que li pot dont en moi desplere  
  ce qu il est bel et de pute ere  
  sui gentil fame sui pucele  
  il n amera oan si bele  
  que i ai beaus piez et beles meins  
  il n i a plus il est uileins 
  et fel et molt mal afetiez  
  lasse  fet el   uit il mes piez  
  qui sunt sanglent et depeciez  
  si ne s est mie porpensez  
  qu est ce  fet elle   que ie ui ore  
  ia l eim ge trop et plus encore  
  uoire par deu et uoil amer  
  ie n en puis pas mon cuer oster  
or m est s amor tote nouele  
  que sa grant beaute me rapele  
  quant m en doi partir ne me let  
  moi ne chaut de quantqu il me fet  
  se il de ce se repentoit  
  et il por amender uenoit  
  mes n a soing de soufrir droture  
  que trop est de male nature  
  ne l puis auoir n en puis partir  
  ne sai que die molt me merueil  
  quere m estuet autre conseil  
  ie li enuoierai mesage  
  il n aura ia si dur corage  
  se ie paroil souent a li  
  or me desplest ce que ie di  
  quant ie meime i ai failli  
  por qoi enuoiere autrui  
  ne sai que faiz ne sai ou sui  
  qui sui ge dont qui est mon pere  
  le roi ore et qui ma mere  
  danne ses tu qui la roisne  
  ie n ai ami ne n ai parrent  
  ne n ai conseil de nule gent  
  menchonge est einz sui orfeline  
  par foi si es denne  
  as tu donques le sens desué  
  que faiz en bois que sui ci prise  
  ie me contieng en fole guise  
  ce fet amor qu est amor lasse  
  ne sai plus adroit la nommasse  
  se ie deisse desuerie  
  uoirs est c est grant forsenerie  
  or sui en pes or sui en guerre  
  douz deus du ciel et de la terre  
  et cil de l air et de la mer  
  uos tuit qui riens sauez d amer  
  et qui el ciel auez baillie  
  es tu uenuz qui m as traie  
  asemble au deu d amors ton fil  
  si me giete de cest peril  
  et de celi prenez ueniance  
  par qui ie muir sans esperrance  
  fetes qu il sache qu est amor  
  si qu il n en puist auoir secor  
li dieus ne l a pas mesoie 
bien sera fet ce que li prie 
el s en reua a son guichet 
droit en sa chambre se remet 
narcisus ot zz cerf ueu 
et tote ior l auoit seu 
molt par fesoit angoiseus chaut 
que li soleil estoit bien chaut 
et quant il fu medi passé 
le uallet fu bien eschaufé 
de ses compaignons se desieure 
et ua querant eue por boiure 
lors a troué une fonteine 
qui molt estoit et clere et seine 
iluecques li plest a remeindre 
et quant il uot sa soif esteindre 
d une autre soif est eschaufez 
qui greignor mal li fet assez 
que quant il s abesse et il boit 
par dedenz la fonteine uoit 
l ombre qui est de l autre part 
auis li est qu el le regart 
cuide qu el soit fee de mer 
qui la fonteine ait a garder 
molt esploite en petit d eure 
que que cil siet et il demuere 
et l ombre en la fonteine uoit 
si se merueille que ce soit 
se l commenca si a amer 
qu il n en puet ses euz torner 
com plus l esgarde et plus li plest 
ne sonne mot encois se test 
que il crient se il l ot parler 
que ne ueille plus demorer 
mes molt l esgarde uiselment 
son cors son uis qu il ot si gent 
loe ses meins ses braz ses doiz 
molt est angoiseus et destroiz 
c est cil qui or blamoit amor 
et ore en est en tele error 
or li prie qu el le seqeure 
pleint soi et puis soupire et pleure 
mes esgaree est d une chose 
ne se puet tere et parler n ose 
pleint soi et puis fet zz soupir 
de parler ne se puet tenir 
  chose  dist il   que laienz uoi  
  ne sai comment nommer te doi  
  se tu doiz estre apelee  
  ou se tu es deesse ou fee  
  qui que tu soies uien chi fors  
  et si me demoutre ton cors  
  uien ca que te tres tu ariere  
  tu ne dois pas estre trop fiere  
  meinte foiz ai esté requis  
  or sui de male amor seurpris  
  que d amor estoie destroit  
  or cuit qu el se plaignoit a droit  
  que te uas tu or reponnant  
  parrolle a moi si uien auant  
  legierement i pues parler  
  car entre nos n a nule mer  
  fors zz poi d eue qui m oicist  
  dieus entent ele que i ai dit  
  nenil ce quit trop est parfont  
  laienz se test et se repont  
  ie li uoi les leures mouoir  
  mes ie n en puis l oie auoir  
  l eue ne let la uoiz uenir  
  et fet que ne la puis oir  
  et deus por qoi ne l oi parler  
  que ne se uient cha fors montrer  
  ou ce li uient en cuer d orgueil  
  ou ele ueut ce que ie ueil  
  que quant ie ri ie la uoi rire  
  quant ie soupir ele soupire  
  et quant ie pleur fet autretel  
  n el ne fine ne ne fet el  
  desi que autre chose face  
  ie uoi les lermes sus la face  
  et por qoi se ele m amast  
  ele issist hors si se montrast  
  ou einsi me cuide escharnir  
  ou ele ne puet hors uenir  
  que ferai gie que porrai dire  
  or pleur or pens et or ueil rire  
  le cuer m eschaufe et si ai froit  
  por qoi m eschaufe ce que doit  
  quant il fet si grant chaut ca fors  
  et ie ai froit dedenz mon cors  
  or me membre que ie doi dire  
  que tel torment et tel martire  
  et tel uie solent mener  
  cil qui s entremetoient d amer  
  c est dont amor qui me demeine  
  el me fet trere male peine  
  d amor ne doi ge riens sauoir  
  si sai qu el est de grant pooir  
  car ele m estreint et trauaille  
  ce croi ie bien et sai sanz faille  
  mes qui qu el est et qui que soit  
  hon i conuerse ou lon le uoit  
  quel gent quel terre a il soz soi  
  ce ne puis ge sauoir par moi  
  mes qu ai a fere de li querre  
  de son pais ne de sa terre  
  moi n estuet pas que loing la quiere  
  que ie sai bien de sa maniere  
  or m est auis que ie sai bien  
  dont est onques mes n en soi rien  
  nez fu dedenz une monteigne  
  en rochier de terre sartaigne  
  ou toriorz a et noif et glace  
  dur a le cuer dure la face  
  cuer d aimant ueines de fer  
  son reperrier est en enfer  
  ia ne crerrai que que nus die  
  qu en chief a nule maladie  
  or es tu ia d amors molt sage  
  qui t en a tant dit mon corage  
  ie ne cuit pas que ce puist estre  
  que tu en saches tant sans mestre  
  i ai bon mestre qui ce me dit  
  qui dedenz le cors m art et bruit  
  qui m aprent tote sa matere  
  et si me destreint sans mesfere  
  ne doute rien quant il me prent  
  se tu sauoies quel torment  
  et quel dolor ie sent por toi  
  tu uendroies parler a moi  
  ie muir en fin et sanz conseil  
  einz que demein uoie soleil  
  me porra on ci trouer mort  
  s auoir ne puis autre confort  
  molt est tes cuers et fel et fiers  
  qui si m esgardes uolentiers  
  si com ie uoi a ton semblant  
  et si ne ueus uenir auant  
  quantque ie faiz ie te uoi fere  
  einz mes nule ne me pot plere  
  por toi ai tout le mont laisié  
  tu m as du tot uers moi plesié  
  et ie molt doucement te pri  
  que tu aies de moi merci  
  iluec serai n en puis partir  
  ici uodrai uiure ou morir  
ne li pot plere autre conseil 
uespre resconse et le soleil 
tote la nuit fu en doleur 
ne dormi onques dusqu au iour 
onques ne menia ne ne but 
ne sa folie n aperchut 
molt fet grant plor et grant duel meine 
ses lermes troublent la fonteine 
  ou est alee or l ai perdue  
  ne sai que ele est deuenue  
  et ie sui ci remes tot seus  
  dolent chaitif maleeureus  
  nule ame o moi ci ne remeint  
  fors soul l amor qui me destreint  
  sa compaignie ne me faut  
  morir m estuet et que me chaut  
  mieus ueil morir inellement  
  qu en tel peine estre longuement  
quant l ombre qu en l eue aperchoit 
il se regarde et si uoit 
lors rit et si li fu auis 
que cele li ait fet zz ris 
lors est encontre plus destroiz 
l eue bese plus de xx foiz 
auis li est que molt est pres 
et retorner ne se puet mes 
ieta ses braz quida la prendre 
mes ne set tant lancier ne tendre 
que la puist sentir ne trouer 
lors se commence a porpenser 
et uoit que c est l ombre qu il aime 
molt par se blasme et fol se claime 
mes neporquant ne set que fere 
ne son fol cuer n en puet retrere 
desuoiez est n en puet guenchir 
n a droite uoie reuenir 
que il estoit si eschaufez 
qu il ne puet estre retornez 
  las  fet il   uoir dit le deuin  
  ma mort est pres ce est la fin  
  car en fol lieu ai mis m entente  
  dont ie pert ioie et ma ionesce  
  or sai de fi et croi de uoir  
  qu esperance ne puis auoir  
  et plus mat sui et angoisseus  
  et plus m art et esprent li feus  
  ice uoir me fust confors  
  li esgarders et grans depors  
  ie cuidai uoir que ce soit  
  de l ombre qui me deceuoit  
  s il me feist auques de bien  
  mes bien sai que ie ne ui rien  
  et quant sui plus desesperant  
  tant est mes angoisses plus grant  
  quel amor est ce dont me dueil  
  que i aim et faiz ce que ie ueil  
  que ne sai ge que ie demant  
  or n aime ie nule riens tant  
  le cors le uis que laienz uoi  
  tot ce puis ge trouer en moi  
  i ain moi meimes c est folie  
  fu onques mes tel desuerie  
  las ie uoi bien mon mal engreigne  
  si ne truif home qui me pleigne  
  por deu esgardez ma dolour  
  ie uos pri bois de ci entour  
  pleigniez et moi et ma beaute  
  et si dites que mal fui né  
  cist enfes qui tel mal endure  
  et muert par tel mesauenture  
  et toi forest qui ci t epenz  
  qui tant es grande et auenanz  
  pieca que tu es si creue  
  et meinte amour i as ueue  
  car me di s onques a nul ior  
  ueis si angoiseuse amor  
  nenil por uoir ie l sai de fi  
  porpense toi si le me di  
  uos dieus qui tot le mont iugiez  
  car uos praigne de moi pitiez  
  por qoi me lessiez ci languir  
  asez uoudroie mieus morir  
  a dieus comme cil deus sunt sourt  
 zz dieus por quoi ne me secourt  
  il m est auis qu il n ont poeir  
  puoent il rien nenil por uoir  
  desque ie les apel et pri  
  et de moi n ont nule merci  
  dont puiz ge bien par droit quider  
  qu il ne puent nuire n eder  
  ne puis croire ne ne cuit pas  
  dont me uient ce que ie di las  
  dous dieus uos le me pardonez  
  que ie paroil comme desuez  
  com hom de grant folie espris  
  ne ie ne sai por qoi languis  
  que ne puis nule riens amer  
  fors ce que hom ne puet trouer  
  et a moi uient e a moi uet  
  la chose qui tel mal me fet  
  o moi est tot ce que ie ueil  
  et si ne sai por qoi me dueil  
  et quant ie ai ce que demant  
  por qoi n en fai ge mon talant  
  ne sai que i aim et sui amez  
  et cel que i aim me raime asez  
  ne n est pas en menor esfroi  
  et si n en puis prendre conroi  
  ie ne m en puis mie seurer  
  ne de ceste amour conseurrer  
  qui si me meine sanz dangier  
  ne ele ne me ueut aidier  
  et sachiez s autrement ne puet  
  or n i a plus morir m estuet  
  las ie me plaing et nul ne l ot  
  parent ne ami n en set mot  
  alas que sunt tuit deuenu 
  mi compaignon qui m ont perdu  
  ie cuit que tote riens me het  
  las ma mere por quoi ne l set  
  si me uenist pleindre et plorer  
  et si me peust conforter  
  las n i a dont nul esgarder  
  qui plaigne moi et ma beaute  
  et las comment ui la pucele  
  que ie ui ier matin si bele  
  or ne porroit que ne l amasse  
  trop se clamoit chaitiue et lasse  
  or me puis chaitif reclamer  
  por ce que ie la ueil amer  
  ahi dieus com ie fui uileins  
  et de grant felonie pleins  
  tant fui dur et de mal aire  
  que ele onques ne me pot plere  
  bien m en deuroit mesauenir  
  por ce que ne la uoil oir  
  a sire dieus car uenist ore  
  espoir mestier m auroit encore  
  plus que pere mere ne suer  
  se poaie atorner mon cuer  
  et si apaier mon corage  
  que i oubliase ceste rage  
  que amor m a si eschaufé  
  qu amer m estuet outre mon gre  
  dieus s or uenoit par auenture  
  lors porroit estre bien seure  
  que ele conquereit m amour  
  et si m osteroit de dolour  
que qu il se pleint et il se blasme 
le cuer li ment xx foiz se pasme 
et la parolle a il perdue 
euure les euz si a ueue 
la pucele qu il desiroit 
qui par la forest le queroit 
la fonteine li moutre au doit 
et l ombre qui le deceuoit 
senblant li fet qu il se repent 
cele l esgarde bonement 
iluec se siet que mot ne dit 
la se tormente la s ocit 
iluec se bese iluec le tient 
iluec se pasme puis reuient 
cele l acole et si l embrace 
bese li euz et bouche et face 
  ahi  fet ele   douz amis  
  com estes de la mort soupris  
  bel semblant me uolez montrer  
  mes ne poez a moi parler  
  lasse com mal asemblement  
  si doulerous enbracement  
  si court deport si court delit  
  si grant angoise qui m ocit  
  lasse or m a prise la mort  
  ia n i aurai autre confort  
  morir m estuet par compaignie  
  que i aim mieus la mort que la uie  
le uallet muert l ame s en uet 
la pucele plus pres se tret 
ele l estreint par tel air 
du cors li fet l ame partir 
ce fet amor qui l a souprise 
andui muerent en itel guise 
or s i gardent tuit autre gent 
qu il ne muerent par tel semblant 
