qui pres de moi se uorra traire 
zz gent conte m orra retraire 
dont ie me sui ci entremis 
autresi l ai en rime mis 
com il auint trestout a ligne 
il auint l autrier a compigne 
que en la uile auoit zz boriois 
que molt yert sages et cortois 
riches hom yert et de grant afaire 
ententis yert a honor faire 
ausi au poures comme au riches 
car il n ert ne auers ne chiches 
cil boriois ot zz molt biau fil 
qui maint denier mist a essil 
tant com il fu an sa ionesse 
de sa ualor de sa proesse 
parloit on iusqu an biauuoisin 
cil auoit zz poure uoisin 
q une fille auoit molt cointe 
et li ualez de li s acointe 
si la proia molt longuement 
celle li dit apertement 
que mieus li uauroit repozer 
si ne la uoloit espouser 
si li plaisoit que il eut 
a moillier si com il deut 
elle en auroit au cuer grant ioie 
 belle se i aie de mon cors ioie  
fait li uallez  ice me plait  
atant de li proier se tait 


s il s en reuint en sa maison 
le soir mit son pere a raison 
si li a son afaire dit 
mes li peres li contredit 
et molt l an blame et molt l an chose 
et dit  biaux fiz de ceste choze 
te deusse tu bien taire 
elle n est pas de ton afaire 
ne digne de toi deschaucier 
ie te uoudrai mieus souhaucier 
que que il me doie couter 
car ie te uoudrai aioster 
a milleurs gens de cest pais 
de ta folie m esbais 
qui l garce ueuz espouser 
certes on te deuroit tuer 
se iamais nul ior en paroles  
li uallez ot que ces paroles 
li torne ces peres a neant 
et n o ua de riens otroiant 






yy iors apres ausis auint 
qu an la uile morir conuint 
la fame a zz autre boriois 
mais ainsois que passat li mois 
que la borioise ot esté morte 
li boriois qui bel s en deporte 
par le consoil de ces amis 
a le pere a raison mis 




de la pucelle belle et gent 
en cui cil auoit mis s antente 
que i ai ramanteu en mon conte 
et li boriois dont ie uos conte 
a tant la besoigne auancie 
que la pucelle a fiencie 
et droit l andemain l espousa 
mais au uallet molt en pesa 
qu il i pensoit et ior et nuit 
ne uoit rien que ne li anuit 
ainz het le siecle et het la gent 
et het son or et son argent 
et het la richesse qu il a 
et dist que de trop s auilla 
de ce qu il onques crut son pere 
sa grant richesse trop compere 
longuemant fu en tel pencer 
qu i ne se sauoit apencer 
par qui peust auoir confort 
il ot robe d un estanfort 
d escarlate et de uert partie 
et ot fait chacune partie 
a longues coues cohor cil 
li sercoz estoit a porfil 
forrez d un uermaus escuriaus 
molt sot sil estre gens et biaus 
qui ci a le uis taint et pale 
zz ior de sa maison auale 
son chief afuble d un mantel 
deduisant ua par le chastel 




tant qu il uint en la maison 
s amie et fu en la saison 
que il fait grant chaut an aoust 
que que il li griet ne ne coust 
engin ueut querre et demander 
c a s amie puisse parler 
molt y entent molt y esgarde 
zz ior une maison esgarde 
a une uielle cousteriere 
maintenant passe la charriere 
et c est assis a la fenestre 
celle li enquit de son estre 


qui de barat assez sauoit 
se li demande qu il auoit 
que si soloit estre enuoisiez 
et des autres li plus prisiez 
la uielle auoit a nom auberee 
ia fame ne fust si gardee 
qu a sa corde ne la traissit 
et li uallez lez li s asist 
si li conte tout most a mot 
commant celle borioise amot 
que si estoit pres sa uoisine 
et s el l en puet faire saisine 










yy liures en aura 
celle dit  ia ne la saura 
ses mariz si tres bien guarder 
que ne la puissies esguarder 
par tens antre uos et la terre 
or m alez tost les deniers querre 
et ie pencerai de ceste eure  
cil s en torne et une huche eure 
ou il auoit deniers assez 
que ces peres y ot amassez 


les deniers prent et ci s an torne 
chiez dame auberee s en retorne 
se li conte yy liures 
encor n est il pas deliures 
qu il ne li pait son escot 
 or me bailliez uostre sercot  
fait la ueille deliurement 
et cil qui son commandemant 
ueut faire sanz nul contredit 
fait ce que la uielle li dit 
bien l a amors en son destroit 
et celle plie tout estroit 
le sercot de desus sa teste 
et se lieue de desus sa celle 
et afubla zz mantel cort 
uers l otel au bouriois acort 
et fu a zz ior de marchie 
que la uielle ot bien encerchie 
que li sires n iert pas laians 
 et dieus  fait elle  soit seans 
dieus soit o uos ma douce dame 
et si ait pitie de l ame dame 
de l autre dame qui fu morte 
don mes cuers molt se deconforte 
mainz iors m a saianz honoree 
bien ueigniez uos dame auberee  
fait la dame  uenez seoir 
ma dame ie uos uieng ueoir 
que de uos acointier me ueil 
ie ne passai ainz mais cest seil 
que l autre dame morte fu 

de rien que ie li demandasse 
certes se ge li commandasse 
a faire une chose molt grief 
si la feit elle par mon chief 
dieus ait s ame molt me fit bien 
dame auberee uos faut il rien 
se rien uos faut dites le nos 
ouil dame ie uieing a uos 
c unne choze a ma fille ou flanc 
si uoloit de uostre uin blanc 


et zz seul de uoz pains faitiz 
mais que ce soit des plus petiz 
dieus merci ie sui trop honteuze 
mais si m en engoisse la teuse 
qu i m an conuiant a demander 
ie ne soi onques truander 
ainz ne m an soi aidier par m ame 
et uous en aurez  dit la dame 
qui ert a priuee maignie 
celle qui bien yer enseignie 
delez la borioise s asiet 
 fille  fait elle  molt me siet 
que i oi de uos si grant bien dire 
comment se contient uostre sire 
fait uos il point de belle chiere 
he com il auoit l atre chier 

molt uoudroie ueoir uo lit 
si sauroie sertainemant 
se gisez ausi richemant 
com faisoit sa premiere fame  
maintenant se lieue la dame 
et dame auberee ua apres 
la chambre fu illeques pres 
endeuz ansanble y entrerent 
de maintes choses y parlerent 
mais la uielle la sert de lobes 
la dame li montre ces robes 
apres li montre zz grans couche 
 dame auberee ci se couche 
mes sires et ie lez son flanc  
sa couche fu d un fuerre blanc 
et une grant couche de plume 
por ce que lan ne s i emplume 
ot desus une coute pointe 
la uielle ot une esguille pointe 


et zz deel en cel sercot 
que desus s aisselle portot 
molt le tint pres de son coste 
que que la dame de son ote 
li mostre sa besoigne tote 
et la uielle maintenant boute 
le sorcot desoz la coute 
 certes fait elle  des pentecouste 
ne ui ge mais si riche lit 
plus as assez de ton delit 
c onques n ot l autre bien m en membre  
a tant s en yssent de la chanbre 
mais la ueille ades sermone 
la dame maintenant li done 
plain pot de uin et une miche 
et une grant piece de fliche 
et de pois une grant potee 
bien est la borioise asoutee 
par la ueille mais n ou sot pas 
si s en reuint isnellepas 


la uielle a son otel reuient 
dou boriois dire me couient 
qui de la uile s en repaire 
et est uenus a son repaire 
et dit que dormir se uoloit 
por ce que le chief li doloit 
en sa chanbre ua si se couche 
tantost com il fu sor sa huche 
si sent le sorcot bosoier 
le lit a pris a paroier 


si an a trait le sorcot fors 
et qui lors li boutat ou cors 
zz coutel par enmi les flans 
n en issit il goute de sanc 
tant fu duremant esmarriz 
 he dieus  dist il  com sui traiz 
par celle que lan me dona  
lors uint a l uis si le ferma 


maintenant a le sorcot pris 
car ialosie l a sorpris 
qui est pires que maus de denz 
defors le remire et dedens 
bien sanble c acheter le ueille 
il n a manbre que ne li doille 
touz fu plains de corroz et d ire 
 he dieus  dit il  que porrai dire 
de cest sorcot bien sai par m ame 
qu il est au lecheor ma fame 
qui son solaz ainz consanti 
qu elle eust mon coste santi  
lors le prist et si l estoia 
apres sor son lit s apoia 
et pense que il porra faire 
mais com plus pense a cest afaire 
et plus li double ces anuiz 
ainsis fu tant que il fu nuiz 
qu i uit les huis clous par la rue 
lors prent sa fame si la rue 
par le braz fors de la maison 
celle qui ne sot l ochoison 
a po de duel n est acoree 
a tant ez uos dame auberee 
qui d eus se prenoit regart 
 ma douce fille dieus te ga  
fait la uielle  que faiz tu 
ha dame auberee merci 
mes sires est mellez a moi 
et si ne sai dire por quoi 
ne sai que lan li a conté 
si me faites tant de bonte 
c auec moi ueigniez chez mon pere 
auoi  fait elle  par saint pere 
ie ne uoudroie por grant 
ueuz tu que tes peres te chose 
qui cuidera qu aies mesfet 
uers ton seignor d aucun fet 
uilenie de ton cors 
que il t ait boutee fors 
que il t ait prise prouee 
auec ton lecheor trouee 
est espoir li uilains yures 
en sera demain deliures 
ie te lo em bone foy 
t en uiegnes auec moi 
gens sont ces rues uoides 
emploias que tu ne cuides 
pain le uin la char les pois 
randu te sera a pois 
le gerredon et le seruise 
car il yert tot a ta deuise 
quanque tu sauras demander 
ne te faudra que commander 
car tu seras molt bien celee 
en une chambre ancortinee 
que ia nus hom ne t i saura 
iusqu a tant que tes sires aura 
trespassé tote s iuresse  
maintenant la dame s adresse 
uielle a l otel l ammoine 
elle une semaine 
seurement estre 
sara uostre estre 
de mangier 
en fit dongier 
a dieu ne pleust 
iuqu el seut 

a ceste honte eue 
auberee s est teue 
mot de li preecher 
l a menee por couchier 
une chambre illec deiouste 
sor blans dras et sor mole coste 
molt l a la uielle bien couerte 
ne laissa pas la chambre ouerte 
ainz ferma bien l uis a la clerf 
de la chanbre s en ist soef 
et s en reuient plus que le pas 
au uallet qui ne dormoit pas 
ainz torne et retorne en son lit 
molt crient la ueille ne l obliat 
de ce que li ot en couenant 
dou cuer sopire molt souant 
et s asiet sor son lit tot nuz 
et se lieue si est uenus 
a une fenestre apoier 
et la uielle qui son loier 
uost de chief an chief deseruir 
et le uallet an gre seruir 
ne ganchi destre ne senestre 
au uallet uient a la fenestre 
cil li demande queus nouelles 
 i es te dirai  fet elle  belles 
i ai si t amie an mes laz 
faire en porras ton solaz 
iuques demain apres ceste eure  
et li uallez plus ne demeure 
que la uielle ot serui an gre 
soef auale le degre 
et s en reuont andui ansanble 
n auoit gaires si com moi sanble 
que la borioise yert andormie 
la uielle ne s oblia mie 
ainz se deschause et se despoille 
 dame  fait il  c elle s orguille 
et elle crie que ferai gie 
ourer ueil par uostre congie 
que bien m auez tenu mon droit 
ie te conseillerai a droit  
fait la uielle  ua si te couche 
et c elle est uers toi point faroche 
et elle crie et tu yy tans 
lieue les dras si te musse anz 
bien sai des que te sentira 
la besoigne autremant ira  






li uallez n est plus demorez 
lez la borioise c est colez 
et molt soef a li adoise 
atant s esueille la borioise 
qui durement est tressaillie 
quant celi sent si fut saillie 
fors dou lit mais cil l embrassa 
et dit  belle traiez uos sa 
car ie sui uostre doz amis 
qui tant auez en dolor mis 
mais tant ai fet la de merci 
que tote nue uos tien ci 


par foi  fait elle  rien ne uaut 
que ie crierai ia si haut 
i seront molt tost acorrue 
que la grant gent et la menue 
par foi  fait cil  ne uos monte 
si ne uoi ge fors uostre honte 
quant la grant gent et la menue 
uos uerront lez moi tote nue 
qu il est ia pres de mienuit 
n i aura celui qui ne cuit 
que i aie fait a grant plente 
de uostre cors ma uolante 
molt uaut or mieus que soit anblee 
a ces defoiz ceste assanblee 
que nus fors de nous yy le sache  
atant soef uers lui la sache 
si l embrasse parmi les flans 
qu elle auoit dongiez et blans 
la bouche li baise et la face 
la borioise ne set que face 
mieus li uient estre a repos 
qu el porroit acoillir tel lous 
par les uoisins et tel renom 
que n i auroit se honte non 


molt s asoage molt s aquoise 
et li uallez souant la baise 
a une part de l autre se trait 
et elle li fait let atrait 
puis ioignent anssanble et si font 
ce por coi assanblé i sont 
au matinet quant l aube crieue 
dame auberee si se lieue 
si lor atorne miaus que pot 
char de porc et poucins an rot 





et quant il uindrent au mangier 
n i a cel que face dongier 
ainz mangerent assez et burent 
emmedui an bon gre resurent 
le seruise dame auberee 
et quant ce uint a la uespree 
que li solaus a son droit torne 
dame auberee lor atorne 
se qu elle sot qui lor fu bon 
car il n i auoit rien dou sien 
celle nuit ont assez solaz 
emmedui iurent braz a braz 
c onques de ueiller ne finerent 
tant que les matines sonerent 
a saint cornille l abaie 
tantost com la cloche ot oie 
dame auberee si s esueille 
si se uest et si s apareille 
et uient au lit ou cil gisoient 
qui lor amors s entredisoient 
 or sus  fet elle  belle fille 
si en yron a sainte cornille 
entre moi et toi au mostier 
des or auroies tu mestier 
que tes sires a toi s acordast  
li uallez molt l an destornast 
mais il ne l ose contredire 
et la uielle li prist a dire 
 lai moi a mon talant ourer 
encor porras bien recourer 


a t amie et a ton deduit  
la uielle auoit chandoilles yy 
don chacunne auoit une toise 
entre la uielle et la borioise 
andui s en issent de l ostel 
au mostier uont deuant l autel 
nostre dame deuant l image 
et la uielle qui molt fu sage 
fist la dame gesir a terre 
et li prie que de sa guerre 
ne li soit uaillant yy noiz 
la uielle ot faite yy croiz 
des chandoilles qu elle auoit 
a une lampe ou feu auoit 
les alume de chief an chief 
l une des croiz li mist au chief 
et l autre au piez la tierce a destre 
la quarte li mit a senestre 
lors uient a li si l aseure 
et dist  soiez tote seure 
et gardez commant qu il aueigne 
ne uos mouez iuques ie uiegne 
ci uos gisez endementiers 
dame  fait elle  uolentiers  
et auberee plus ne soriorne 
tot maintenant d ilec s an torne 
uers l ostel au boriois tot droit 
que por sa fame irez estoit 
tantost son huis ourir commande 
et dame auberee commande 
a l otel uient et hurte et boute 
li boriois oroille et escoste 
qui molt uossist tel chose oir 
dont il se peust esioir 
tantost son huis ourir commande 
et dame auberee li demande 
si tost com elle antra leans 
 ou est  fet elle  li noians 






li failliz li mal enseigniez 
dame auberee bien ueigniez  


fait cil  qui uos moine a celle eure  
celle a respondre ne soriorne 
 i es dirai ia sans mansonge 
ennuit soniai zz si fier songe 
que de paor m en esueilla 
et en moi et aparillai 
que ce songe fui esbaie 
si m en alai a l abaie 
tres deuant l autel nostre dame 
illec ui gesir ta fame 






deuant l autel a orison 
molt as or fait grant mesprison 
si an batras ancor ta gole 
d enuoier a tele ore seule 
fame qui ci belle forme a 
de la main dieu qui te seigna 
soies tu seignee auberee 
tote m en sui espoantee 
et si me uient a grant meruelle 
de tel anfant qui ore ueille 
de cel tendron qui yer fu nee 
qui deust sa grant matinee 
iesir par desoz ces cortines 
et tu l anuoies au matines 
aus matines lasse pechable 
de la main de esperitable 
soies tu  fait elle  saignez 
et benoiz et prosoigniez 


que ione fame ainsi enuoie  
einsi la uielle le desuoie 
dou mauuais penser que il ot 
et se ne fut por le sorcot 
il n i pensast mais se bien non 
 dame por dieu et por son nom  
fait li prodoms  dites uos uoir 
lieue sus si porras ueoir  
fait la uielle  se ge te ment  
cil se lieue deliurement 
que n a talant que plus i gise 
endui en uindrent a l esglise 
que de demore n i ot point 
cil trueue sa fame en tel point 
com la uielle li ot retrait 
maintenant celle part ce trait 
par les braz contremont la dresa 
puis li dit que par yuresse 
li a faite par mesprison 
si s en reuindrent en sa maison 


















et se coucherent derechief 
la borioise couri son chief 
qui de dormir auoit talant 
molt li est po dou mautalant 
qu elle a uers son seignor eu 
quant il ne sot le sorplus 
et li boriois tot de uoir cuide 
que sa fame ait la teste wide 
de uiller de geuner 
et que puis ne finast d orer 
deuant l autel et nuit et ior 
por le corrouz de son seignor 
assez lez sa fame se iut 
li boriois tant que iors parut 
que li solaus amont se hauce 
li boriois se uest et se chauce 






et seigne son uis et son cors 
et dame auberee saute fors 


qui s escria a haute uoiz 
 yy sous la uraie croiz 


or sui ie trop maleureuse 
yy sous lasse dolereuse 
quant i ai si cel sorcot perdu  
ez uos le boriois la uenu 
qui li demande qu elle a 
et elle cort et sa et la 
que de crier point ne se lasse 
 yy sous dolereuse lasse 
yy sous lasse yy sous 
or uanra saians li preuous 
qui penra cel petit com i ai 



















yy sous lasse ou les penrai 







car me di ore sans mantir  
fait li boriois  que dieus t ait 
por coi tu moines si grant duel 
par mon chief ie l saurai mon uel  
dit la uielle  ie l uos dira 
que ia ne uos en mantirai 
zz uallet uint ci auant ier 
por recodre et por afaitier 
m ot aporté zz sien sorcot 
que ronpu ot a zz escot 
ne sai yy des coes ou yy 
ie le pris si m alai esbatre 
atout cel sorcot recousant 
c un po me sentoie pesans 
ensi atote ma cousture 
m en ysi par mesauenture 
icel ior defors de mon ostel 
mescheu m est de mon 


que ie ne sai pas 
que ferai ge s m anfui 
quant ie ne oi nul autre ensaine 
et se aucuns ne le m ansaigne 
et len le ueut ausi noier 
ie ferai escomenier 




diemanche a toz ces mostiers 
il ne m et or mie mestiers 
de renoier si laide perte 
biaus sire or oiez chose aperte 
se dieus me doint ueoir noel 
g i laissai pendent mon deel 
et m aguille an cel sorcot 
don ie sui lasse a tel escot 
s ensi rendre le me couient 
et li uallez tote ior uient 
saians a moi et si me demande 
yy sous a paier commande 






mais de randre sui esgaree 
or me dites dame auberee 
futes uos piessa en maison 
ouil sire por l achoison 
d auoir zz petit de rellief 
que mal auoit ma fille ou chief 




ce fu auant bien m en membre 
la dame trouai en sa chambre 
qui illec pignoit son chief 
sor son lit ot de chief en chief 
estandue une coste pointe 
ainz de mes yaus ne ui si cointe 
tant y musai que sor mon coute 
m endormi tres desor la coute 




insi icelui ior m auint 
mis ne sai lasse que deuint 
l sorcot mais tant que ie sache 
que i o laissai desoz la coute  
quant li boriois oit les nouelles 
molt li furent plaisans et belles 




et uers son ostel se trait 
yy huche eu si en trait 
le sorcot qu il ot mucié 
et quant i trueue atachié 
le deel a tote l esguille 
li donat trestote puille 
n eust il pas ioie grignor 
 fait il  le creator 
e bien uraiement 
la uielle de rien ne ment 










que i ai trouee sa couture 
ensis fu liez de s auensture 
li boriois et bel s en deporte 
et dame auberee en raporte 
le sorcot et si li liura 


















ensis la uielle deliura 
le boriois de son mal pencer 
que puis ne li lut apencer 
que il fu dou sorcot deliures 
la uielle ot ces yy liures 
bien a son loier deserui 
quant tuit yy sont an gre serui 
par cest fablel uos uel mostrer 
mieus ne puet on fame trouer 
que de son cors face mesfait 
se par autre fame nos fait 
telle ist fors de sa droite uoie 
se n iert fame qui la desuoie 
qui seroit nete et pure et fine 
ici nostre flabliaus define 




















