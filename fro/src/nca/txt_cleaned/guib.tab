ce fu a pasques la feste seignoriz 
dedenz nerbone fu li quens aymeris 
ueuz fu et frailes li ientix quens de pris 
deioste lui hermeniarz la ientils 
qui si fu blanche come la flor de lis 
le cors li chiet et la chiere et le uis 
la char li trenble soz le pelicon gris 
  dame contesse  dit li quens aymeris 
  la merci deu que pucele uos pris 
tenu uos ai yy anz toz aconpliz 
si en auons yy filles et yy filz 
neueuz en ai iusq a yy 
par maintes terres ai mes oirs departiz 
a anseune cel estranie pais 
est zz miens filz garins li poestis 
et a orenie guillaumes li marchis 
et en espaigne aymers li chetis 
et a brubant est bernarz li floriz 
et a biaullande hernauz li poestis 
n a que guibert remes en cest pais 
qui en la croiz fu de sarrazins mis 
c est li plus iuenes si est li plus petiz 
mi neueu sont par cel autre pais 
car a orenge si est girarz et guis 
gautiers de termes soef del planteis 
a floiriuile est hues li ientils 
a terascone est guiberz li marchis 
et guielins li preuz et li hardis 
et foquerez li buens uassax de pris 
qui uers tibaut lo fort roi poestis 
conquist par force lo destrier arrabi 
por ce le di contesse seignoris 
que ne sauons les ores ne les dis 
conbien de terme ensenble serons uis 
qui lerons nos a tenir cest pais 
errer en uueil tot a uostre deuis 
sire  fet ele   guibelins li hardiz 
la doit auoir par foi le uos pleuis 
c est li plus iones si est li plus petiz 
por ce qu en croiz fu traueilliez et mis 
el despit deu lo roi de paradis 
ne place deu  ce respont aymeris 
  que ia mes cors ait ne fille ne fuiz 
a cui ie doigne ne terre ne pais 
aillent conquerre ausi com ie fis 
qui l aura donc  dit la dame au cler uis 
  en non deu dame zz damoisel de pris 
de france fu ses peres ot non terris 
molt fu frans hom et quens poesteis 
en ceste terre fu aportez petiz 
si l aporterent yy conte et yy marchis 
si me prierent entor moi fust norriz 
ge le retieg uolentiers non enuiz 
bautiziez fu au mostier saint felis 
por amor deu mon non a l enfant mis 
en bautestire ot a non aymeris 
de filolage noient ne li promis 
a lui otroi nerbone et lo pais 
iusqu a bordiax et iusq a moncenis 
yy citez et chastiax yy 
por amor deu qui pardon fist lo roi de paradis 
dex aide  dit la dame ientils 
  con riche fillolaie  
dit la contesse   aymeri riche ber 
onques mes hon n osa tel don doner 
con uos uolez uostre filluel doner 
qant guibelins l orra dire et conter 
trestot lor deu ne lo porroit tenser 
que ne l feist ocirre et desmenbrer 
n o fera dame  dit aymeris li ber 
ia sor mon pois ne l osera penser 
bien li ferai otroier et graer 
ce que uodrai a mon filluel doner 
n iert si hardiz que li ost refuser 
que par cel deu qui tot a a sauuer 
ia n aurai oir ce sachiez sanz doter 
qui en ma terre poisse ia eriter 
ainz la lerai mon filluel a garder 
mes guibelin n i uueil pas oublier 
ainz li uodrai zz riche terre doner 
c est andernas ia ne lo quier celer 
une cite qui molt fet a loer 
yy tors i a qui sont de marbre cler 
et yy palais qu en i a fait fonder 
en chascun a ou paien ou escler 
prince poissant por la cite garder 
li rois iudas lor a fet comander 
qui lo pais a tot a gouerner 
onques ne uolt deu loer ne amer 
lui ne ses sainz prier ne aorer 
en la cite que uos m oez nomer 
sont tuit paien que dex poist crauenter 
de deu ne quierent ia ior oir parler 
n est si hardiz qui en ost mot soner 
qu en ne l feist ardoir ou trainer 
cele cite uueil ie guibert doner 
et augaiete la bele au uis cler 
une pucele qui molt fait a loer 
n a si bele iusq a la roge mer 
dex  dit la dame   merueilles oi conter 
aymeris sire coment uolez errer 
a mon chier fil uolez la mort doner 
se le ueus fere en cel pais entrer 
de male mort le couendra finer 
por amor deu te uueil merci crier 
qu en cel pais ne fai mon fil aler 
entre la ient sauaie  
dit hermeniarz la dame seignorie 
  amor sire por deu lo fil marie 
gentil quens sire ne fetes tel folie 
que guiberz aut en la terre haie 
a escient li toudriez la uie 
et si morroit entre ient paienie 
n auroie mes ioie en tote ma uie  
a la parole que uos auez oie 
entra guiberz en la sale uoutie 
yy cheualiers ot en sa conpaignie 
qui pas ne uienent de mener druerie 
ne de riuiere ne d autre praerie 
ainz a chascuns la char tainte et nercie 
de cheuauchier contre la ient haie 
ou il ont fet mainte grant enuaie 
fraite ont tudele la fort cite garnie 
les puis de dor et les uax de surie 
tote la proie orent prise et saisie 
que bues que uaches ont en lor conpaignie 
plus de yy mile dont l oz fu replenie 
et si amoinent de la ient paienie 
plus de yy dont chascuns brait et crie 
uoit l aymeris a la barbe florie 
encontre uait de deu lo beneie 
  biau fiz guibert de deu lo fil marie 
uos doinst sante et force et bone uie 
uos deuez bien tenir grant seignorie 
et auoir terres et marches en baillie 
si aurez uos se de me beneie 
mes une chose ne lere ne uos die 
de mon pais de ma terre garnie 
a uostre los uueil fere departie 
qui la dorrai ne le celez uos mie  
et dit guiberz   ore ai merueille oie 
qui uos plera par deu lo fil marie  
dit aymeris a la barbe florie 
  ge la dorrai se dex me beneie 
aymeriet a la chiere hardie 
lo mien filluel qui l aura en baillie  
guiberz l entent toz li sans li fremie 
si li respont par molt grant felonie 
  n o ferez pere par deu lo fil marie 
deseriter me uolez par folie 
s estranges hon a ma terre sesie 
sire pere se dex me beneie 
ge cuit q auez beu de l endormie 
songié auez a nuit apres conplie 
mes uostre songes est tornez a folie 
que ce senble menconie 
biau fil guibert  dit aymeris li ber 
  si m ait dex que grant tort en auez 
qui uostre pere songeeur apelez 
ia ne uerrez yy iorz passez 
que uos serez correceus et irez 
dedenz nerbone a tex yy pers 
que toz ferai et pleuir et iurer 
que ia n aurez yy pie de m erite 
adonc serez guibert l achetiué 
et li dolenz et li maleurez 
puisque tes peres ne te uodra amer 
del mont seras et haiz et blasmez 
otroiez li biau filz par charite 
n o ferai pere par la foi que doi de 
oez baron  ce dit guiberz li ber 
  con mes peres me uelt deseriter 
et a un estrange uelt ma terre doner 
et si me done andernas desor mer 
ou charlemaignes n osa onques aler 
uelz est mes peres si a son tens usé 
mien escient yy anz a passé 
de son pales ne se puet remuer 
sor yy coutes le couient reposer 
et oreilliers de soie et de cendez 
desoz son chief couient ades poser 
et couertoirs qui sont de gris forrez 
tant de cousins couient soz lui dobler 
n es porroit en de yy mars acheter 
par deuant soi fet il messe chanter 
et puis se fet a mangier aporter 
cinnes grues et poons enpeurez 
tant en maniue toz a gras les costez 
tot por son cuer qui est resuigorez 
si dit mes peres guerre uoldra mener 
tel que paien ne porront endurer 
tais gloz lechierre  dit aymeris li ber 
  fil a putain garcon coart prouez 
de mon seior que auez a parler 
se ie m aaise et faz mes richetez 
ge lo conquis dedenz mon iuene ae 
se uolez fere ausi se l conquerez 
et por ice dant glot que dit auez 
me uerrez uos sus de mon lit leuer 
ceindre l espee et lacer l eaume cler 
puis montera sor ferrant pomelé 
qui plus ua tost que oisiax enpenez 
si me uerrez toz mes yy filz mander 
por mes neueuz qui tuit sont bacheler 
yy sont qui molt font a doter 
com il sauront mon cuer et mon penser 
n i a zz sol qui ia ost arrester 
ainz amerront ce qu il porront mander 
yy mile as armes conreez 
amerront ci ainz yy mois passez 
passeront sutre leride et balaguez 
tantque uerront d andernas la cite 
desoz la uile fere yy cors soner 
si que diront sarrazin et escler 
aymeri uient por paiens afoler 
qui deuant lui fet la terre croller 
qant la cite aurai fet deliurer 
des sarrazins qui dex puist crauenter 
la uos fere sire filz coroner 
et augaiete a moillier esposer 
dex  dit guiberz   pere de maiestez 
se il uos plest bien porra auerer 
aymeri pere fetes uos uolentez 
iames par moi n en serez destornez 
ne uos os mes corrocier ne irer 
fetes sire uostre filluel mander 
s ait uostre terre tote quite a garder 
de moi aidier reporra dex penser 
uostre merci  dit aymeri li ber 
  biau filz guibert ne uos conuient doter 
car aillors aurez terre  
or ot li peres l otroi de son enfant 
forment en a le cuer lie et ioiant 
yy baron se lieuent en estant 
qui li amoinent aymeriet deuant 
uoit l aymeri lieue soi a itant 
  filluel  dit il   uenez zz po auant 
tenez nerbone si receuez lo gant 
dont me seruent cheualier et seriant  
ge la te doig par itel conuenant 
que dex t en face baut et lie et ioiant 
garde paien ne te truissent tesant 
ne enuers els maté ne recreant 
ne qu il ont fet aymeri lo ferrant  
a cez paroles en apela morant 
  totes mes armes aportez ci auant 
s adoberai mon filluel a itant 
mes une chose li dirai en oiant 
ne seiorra mie ci longuement 
por ne por donoiement 
o moi ira en espaigne la grant 
prendre la terre guibelin mon enfant 
ne li faudrai ia ior en mon uiuant 
sire  fet il   tot a uostre comant  
totes ses armes li aportent deuant 
el dos li uestent lo hauberc iazerant 
el chief li lacent le uert eaume luisant 
quens aymeris au poil chanu ferrant 
li caint l espee au pont reflanbiant 
escaufadine qui fu au uiel sodant 
hauce la paume aymeri le uaillant 
a son filluel en done zz cop pesant 
tot l enbroncha soz l auberc iazerant 
  filluel  dit il   m espee te comant 
de moi la tien par itel conuenant 
que dex te doinst proece et hardement 
se meudre n es a moi soies senblant 
ausi hardi et ausi conbatant 
et uers paiens autressi conquerant 
biau chier filluel por uoir le te creant 
que coardise ne fist a son uiuant 
li sires de nerbone  
qant aymeris au coraie hardi 
ot adobé son filluel aymeri 
et de sa paume enz el col le feri 
si com il est de cel tens establi 
puis li amoinent zz destrier arrabi 
c ert zz cheuax onques meldre ne ui 
zz dromadaires l auoit enienui 
onques monter desus lui ne sofri 
ne uilain home ne coart ne failli 
molt tost i monte li fillues aymeri 
au col li pendent zz fort escu uoti 
es poinz li baillent zz roit espie forbi 
zz confanon a yy clox d or clofi 
puis ont leuee cil damoisel hardi 
une quintaine enmi lo pre flori 
aymeriez tot premier i feri 
zz molt grant cop de son espie forbi 
froisse l estache et les escuz fendi 
tot en zz mont li uassax abati 
quens aymeris qui lo poil ot flori 
qant uit lo cop forment s en esioi 
il en apele ses barons d entor li 
  seignor  fet il   bon cheualier a ci 
mes filleus est longuement l ai norri 
parenz est charles ice sachiez de fi 
il tendra bien la terre  
qant esgardé orent a bohorder 
aymeriet qui tant fist a loer 
a la cite prenent a retorner 
li cheualier li demoine li per 
par les degrez uont el pales monter 
  biau filz guibert  dit aymeris li ber 
  or n auons nos ne chastel ne cite 
ne tant de terre ou prenon zz disner 
s or poions sol itant conquester 
ou ie peusse ce uiel cors reposer 
et hermeniart auuec moi seiorner 
des or porroie bone uie mener 
or et arient puis despendre et doner 
et a boissiax puis besanz mesurer 
biau fil guibert ne te doi oblier 
promis t ai terre nus hon ne uit pas sa per 
ia ne quier mes zz sol ior reposer 
tantqu auras la promesse 
biau fil guibert ne te ua esmaiant 
promis t ai terre merueillose et grant 
par cel apostre que quierent peneant 
n aurai repos a trestot mon uiuant 
tantque auras cele terre uaillant 
c est andernas que tienent li persant  
a cez paroles garde el pales auant 
perron apele et lo preu elinant 
  seigneur  fet il   or oez mon senblant 
uos m en irez droitement a brubant 
mon fil bernart dites que ie li mant 
que il m enuoit ses homes et sa ient 
tantque il soient yy mile conbatant 
preigne ses bries si les enuoit auant 
a guielin et au conte bertrant 
gautier de termes et guichart lo uaillant 
a floiriuile hue de monmirant 
a terascone girbert le conbatant 
dites bernart ne li celez neant 
que s il ne uelt fere ce que li mant 
aut s en aillors et si me lest brubant 
tel la dorrai par lo mien esciant 
qui m en fera seruise  
aymeris garde par lo pales listé 
guinant apele et achart l aduré 
  seignor  fait il   or oez mon pense 
droit a gironde en irez la cite 
dites hernaut lo uassal aduré 
au felon rox qui tant a de fierte 
et tanz turs a confondu et maté 
que il m amoint n i ait plus demoré 
yy homes qui soient adoubé 
et de lor armes garni et conreé 
et si aport ne l ait pas oublié 
la riche enseigne o lo dragon fermé 
que porter selt el fort estor chanpel 
en l ost charlon lo fort roi coroné 
sire  font cil   a uostre uolente  
congie demandent es cheuax sont monté 
ce ior meismes se sont acheminé 
par lor iornees ont tant fet et erré 
que a gironde sont uenu la cite 
le conte hernaut ont el pales troué 
lor messaie lor ont dit et conté 
si con lor ot aymeri comandé 
et quant hernauz a les mes escouté 
il iure deu lo roi de maieste 
tant i ferra de son brant aceré 
que iusq as poinz sera ensanglenté 
soz andrenas la mirable cite 
entre la ient auerse 
quens aymeris ne s asseura mie 
il en apele son seneschal elie 
et guinemant de france la garnie 
dit aymeris a la barbe florie 
  baron montez es mulez de sulie 
uers anseune soit la uoie acueillie 
dites garin a la chiere hardie 
que il m amoint sa grant cheualerie 
si les merrai o moi en paienie 
a andrenas la fort cite garnie 
contre la ient que iesus maleie 
tantque par force l aions prise et sesie 
guibert mon fil la dorrons en baillie 
et si li dites ne li celez uos mie 
se il me faut de fere ceste aie 
bien porra dire par dieu lo fil marie 
n est mie de ma ieste  
li messagier n i font arrestoison 
chascuns monta el mulet arragon 
d aymeri partent uont s en a esperon 
de lor iornees ne faz acontoison 
tant cheualchierent a force et a bandon 
qu a anseune en son mestre donion 
trueuent garin le nobile baron 
lor messaie li content iusqu en son 
il iura deu qui forma lazaron 
s a andrenas puet uenir el sablon 
as sarrazins moura tele tencon 
li plus hardiz en aura tel fricon 
n i uodroit estre por l or de pre noiron 
et aymeris o lo flori grenon 
fu a nerbone en son mestre donion 
mande ses homes entor et enuiron 
uoit ses barons s es a mis a reson 
  entendez moi  fet li quens   franc baron 
de toz mes filz le meillor oublion 
ce est guillaumes qui si est hardiz hom 
celui d orenge qui si a grant renon 
mes ie meismes irai por lo baron 
ioifroi d aniou montez a esperon 
a comarchis irez dire a bueuon 
que a moi uiegne sanz nule arrestoison 
s amoint son ost a force et a bandon 
sire  fet il   a deu beneicon  
il est montez el mulet arragon 
por fere son messaie 
  biau fil guibert  dit aymeris li ber 
  uos irez querre lo chetif aymer 
dex  dit guiberz   o le porrai trouer 
ge ne sai tant ne uenir ne aler 
que a nul home en poisse oir parler 
qui m en sache noueles aconter 
tant parfont est dedenz espaigne entrez 
glot  dit li quens   uos i couient aler 
et ie irai a guillaume parler  
et dit guiberz   ia ne l quier refuser  
quens aymeris ne uolt pas seiorner 
au matinet sanz plus de demorer 
en ua li quens sor son cheual monter 
droit a orenge acueilli son errer 
et apres lui a fait acheminer 
guiberz ses fil qui tant fait a doter 
de ses iornees ne uos quier aconter 
tele auenture li a dex fet doner 
q a yy lieues par dela balesguez 
troua guiberz lo chetif aymer 
qui reperoit d une terre praer 
desconfit ot zz roi felon escler 
yy paiens i ot fet deuier 
guiberz lo uoit si le cort acoler 
grant ioie font li frere a l encontrer 
a nerbone pristrent a retorner 
a hermeniart le uait zz mes conter 
que ses filz uient li chetis aymer 
s ele en fu lie ne l estut demander 
encontre ala la contesse au uis cler 
brace leuee ua son fil acoler 
o li l en moine a grant ioie osteler 
el pales de nerbone 
dedenz nerbone fu aymer uenuz 
et aymeris li ueuz et li chanuz 
a tant erré n est pas arresteuz 
qu a orenge est au perron descenduz 
encontre lui est guillaumes oissuz 
a molt grant ioie fu li quens receuz 
dame guibor qant dit li ot saluz 
andox ses braz li a au col tenduz 
conioiz fu des granz et des menuz 
et dit guillaumes li cheualiers menbruz 
  biau sire pere por qu estes ca uenuz 
traueilliez estes dont molt sui irascuz 
a uos alasse por quoi estes uenuz 
de mon pais portasse les treuz  
dit aymeris   por el i sui uenuz 
car aler uueil sor paiens mescreuz 
a andrenas dont talent m est uenuz 
si enuoi querre mes amis et mes druz 
qant les paiens aurons morz et uaincuz 
et li pais ert pris et retenuz 
s en ert guiberz sesiz et reuestuz 
biau filz guillaume ne soiez esperduz 
por secors querre sui ci a uos uenuz 
uenez o moi ne soiez esperduz 
a yy homes armez et feruestuz 
a roides lances a bons destriers quernuz 
o nos merrons nos amis et nos druz 
tantque serons yy milliers a escuz 
soz andrenas ert li sieges tenuz 
pris ert li regnes gastez et confonduz 
et li pales de la uile abatuz 
pris ert iudas et ses freres ianbuz 
ce sont dui roi de paiens mescreuz 
qui maintienent la terre 
biau fil guillaume dit uos ai uerite 
por quoi ie sui uenu en cest rene 
qant nos aurons cel pais conquesté 
guibert mon fil l ai promis et doné 
et augaiete la bele au cors mollé 
une pucele qui molt a de biaute 
fille est au roi qui maintient la cite 
niece clargis le neueu l amire 
qui en nerbone recut crestiente 
dex  dit guillaumes   par la toe bonte 
ia auons nos tant de mal enduré 
ne reposasmes il a yy anz passé 
ge ne lo di por nule laschete 
fetes en pere la uostre uolente 
ne quier auoir repos en mon ae 
lo matinet qant sera aiorné 
me uerrez tot garni et apresté  
cele nuit sont a ioie reposé 
au matinet n i ont plus demoré 
li quens guillaumes qui tant ot de fierte 
zz olifant a hautement soné 
lors s adouberent par tote la cite 
et uiel et iuene se sont tuit apresté 
l un porte hache l autre brant aceré 
li tierz iusarme l autre piquois ferré 
cil escuier ont lor hernois trossé 
li cheualier sont maintenant monté 
li quens guillaumes au coraie aduré 
et aymeris li uelz chanuz barbez 
ont deuant els l ost conduit et guié 
yy sont qant il sont arouté 
guibor les a a iesu comandé 
tant ont ensenble esploitié et erré 
par desoz arles ont lo rone passé 
iusq a nerbone ne se sont arresté 
lors demoinent grant ioie 
or ot li peres yy de ses enfanz 
li preuz xm et guibert lo uaillant 
et aymer lo hardi conbatant 
a l endemain ainz lo soleil couchant 
lor dona dex une auenture grant 
aymeris uient as fenestres au uent 
et regarda amont uers oriant 
et uit uenir dant bernart de brubant 
en sa conpaigne maint cheualier uaillant 
li quens apele hermeniarz la uaillant 
son fil guillaume a l aduré talant 
  esgardez ca  dit li quens en riant 
  ca uoi uenir dant bernart de brubant 
o soi amoine molt merueillose ient 
si home sont molt fier et conbatant 
mar i entrerent sarrazin et persant 
se ie les truis soz andrenas la grant 
maint en ferons corrociez et dolent 
tote la terre perdront mien escient 
si la dorrai guibelin mon enfant 
et augaiete o le cors auenant 
se plest a deu lo pere totpoissant 
rois sera de la terre  
aymeris fu en sa grant tor autaine 
ou uoit guillaume si li mostre et enseigne 
  esgardez fiuz par delez cele plaigne 
entre ce ual et cele grant montaigne 
la uient hernaut et sa fiere conpaigne 
uez lo dragon a cele riche enseigne 
qu il selt porter es granz oz charlemaine 
auuec lui a maint prince et maint chataine 
par saint mallo qu en requiert en bretaigne 
mal m atendront li sarrazin d espaigne 
s a andrenas les truis en la chanpaigne 
tant en morra ainzque l estor remaigne 
couerz en ert et li uax et la plaigne 
qant pris aurons la fort cite sotaigne 
guiberz mes filz l aura comentqu il praigne 
et augaiete prendra sanz demoraigne 
une pucele de la ieste grifaigne 
mes se deu plest qui toz les biens ensaigne 
guiberz l aura a per et a conpaigne 
si ert crestienee  
aymeris fu as fenestres assis 
et hermeniarz la contesse ientils 
deuers senestre a retorné son uis 
et uoit uenir maint cheualier de pris 
  esgardez ca  dit li quens aymeris 
  ci uoi uenir d anseune garin 
de terascone girberz li poestis 
gautiers de termes soef del planteis 
de floriuile hue li frans marchis 
et foquerez qui conquist laugalis 
enuers tiebaut li forz rois des persiz 
gentil contesse par lo cors saint moris 
ge uueil oissir encontre mes amis 
bien dites sire  dit la dame de pris 
atant monta sor zz destrier de pris 
en sa main destre zz bastoncel a pris 
contre ses homes uait li quens aymeris 
les barons a besiez et conioiz 
puis li mena li frans quens aymeris 
el pales de nerbone 
or ot li peres toz ses enfanz mandez 
dedenz nerbone les ot toz assenblez 
mes par defors ont fet tendre lor trez 
et les aucubes a cez pomiax dorez 
enz el pales assenbla li barnez 
quens aymeris et ses granz parentez 
dame hermeniarz les a arresonez 
  baron  fet ele   a moi en entendez 
quens aymeris uos a ci toz mandez 
por lui aidier se fere le uolez 
et si uos uelt en espaigne mener 
desor le roi iudas le deffaé 
et sor bauduc lo roi de balesguez 
por augaiete la fille l amire 
que doner uelt guibelin l aduré  
dient li conte   dex en soit aoré 
aymeri sire del cheuauchier pensez 
ne uos faudrons en trestoz nos aez  
dit aymeris   yy merciz et grez 
encui sera mes tresors efondrez 
et a uos toz departiz et donez 
n i a franc home ne damoisel loez 
qui a son oes n en ait yy mars pesez 
et puis yy onces de fin or esmerez  
tantost lor fu li auoirs deliurez 
grant ioie moint la nuit toz li barnez 
au matinet com il fu aiornez 
chargent cez muls cez harnois ont trossez 
chars et charretes ont par deuant menez 
puis sont li conte apres acheminez 
et apres els yy adoubez 
dame hermeniarz les a toz comandez 
a damedeu lo roi de maiestez 
qui les defende par ses saintes bontez 
et doinst uictoire uers paiens defaez 
yy iorz cheuauchent par fines poestez 
au nueme uindrent as porz de balesguez 
c est une uile de molt granz richetez 
sor une roche estoit la fermetez 
yy eues rades i corent de toz lez 
ce est farfaigne et uebriant delez 
de nule part n i a ne porz ne guez 
nus ne l i quiert qui l i poisse trouer 
forsq a zz trait de la riche cite 
dedenz farfaigne a l entree del gue 
orent paien fet une tor fermer 
nus hom qui soit ne pot iluec passer 
sus el pales ne l estuisse monter 
au roi baudu son treu aporter 
tot son pois d or li couient a liurer 
ou en la uile li couient demorer 
la seruira com hom achetiuez 
tot son aage tant con porra durer 
ne s en puet nus autrement eschaper 
se la couient aymeri a passer 
et toz ses homes li estuet a peser 
pou i a fet de son or aporter 
li sires de nerbone 
deus eues rades si con dit uos auon 
cloent la tor entor et enuiron 
farfaigne l une briant a l autre non 
dedenz la tor el plus mestre donion 
furent monté lassus paien et esclauon 
qui ne redotent nul assalt zz boton 
li paien gardent aual sor lo sablon 
maintes enseignes uoient et maint dragon 
amont au uent perent mil confanon 
et li uert eaume et li riche blazon 
forment reluist li or qui est en son 
li rois baudus en a iuré mahon 
qu il i ferra qui en poist et qui non 
il en apele son seneschal fagon 
  ua si aporte mes armes a bandon 
et si ensele mon destrier arragon  
et cil si fet sanz nule arrestoison 
el dos li uestent zz auberc fremillon 
lacent li l eaume qui fu roi faraon 
et caint l espee au senestre giron 
si est monté el destrier arragon 
d or et d yuoire furent fet li arcon 
plus de yy mars en ualut la facon 
li rois baudus estoit de grant renon 
a son col pent zz escu a lion 
prent zz espie a zz uert confanon 
de la porte ist brochant a esperon 
d autre part s arment paien et esclauon 
qant armé sont li encrisme felon 
au dos le siuent tex troi yy conpaignon 
qui molt se fient en l aide mahom 
passent les guez sans nule arrestoison 
deuant francois d autre part el sablon 
li rois baudus descent de l arragon 
estroit le cengle a zz fort regueillon 
puis est montez maintenant en l arcon 
uers ax cheualche a quoite d esperon 
o lui sa ient grifaigne 
li rois baudus fierement cheualcha 
contre francois ses sarrazins guia 
par tote l ost la nouele en ala 
que baudus uient o sa ient que il a 
deuant son tref aymeris s adoba 
trois de ses fiuz par deuant lui manda 
et cil i uindrent que nus n i demora 
com il les uit si les arresona 
  franc cheualier  fet il   entendez ca 
uos estes tuit mi fil or i parra 
qui sor paiens hardiement ferra 
foi que doi deu qui lo pris en aura 
molt porra ioianz estre  
dit aymeris   baron franc cheualier 
uo pere sui tenir me deuez chier 
uelz sui et frailes ice ne puis noier 
pieca ne fui en fort estor plenier 
si ui tele ore que bien m en soi aidier 
hui me uueil ci sor paiens essaier 
sauoir se puis mes mes armes baillier 
zz petit don a uos trestoz requier 
que sor paiens fiere le cop premier  
guillaumes l ot si s en rit uolentier 
  aymeri pere par lo cors saint richier 
endroit de moi ueer ne le uos quier 
mes de par deu lo pere droiturier 
ferez auant bien fet a otroier 
molt granz merciz  dit aymeris li fier 
a cez paroles est montez el destrier 
prist en son poig zz roit espie d acier 
pent a son col zz escu de qartier 
lo destrier point des esperons d or mier 
deuant les autres lo tret a zz archier 
uint zz paien qui dex doinst enconbrier 
quens aymeriz li fu a l encontrier 
zz cop li done que ne l uolt arresnier 
que son escu li fet fraindre et percier 
et son hauberc derronpre et desmaillier 
son roit espie li fet el cors baignier 
tant con tint l anste l abat mort del destrier 
  nerbone  crie   ferez i cheualier  
apres ce cop en fierent dui millier 
de la mesnie aymeri lo guerrier 
et d autre part li paien auersier 
la ueissiez tante lance brisier 
et tant escu et froer et percier 
tant sarrazin a terre trebuchier 
li destrier fuient par les chans estraier 
qui fust el chanp et il uossist destrier 
ne li costast maaille ne denier 
bien len peust mener et sanz dongier 
yy uinz ou soissante 
granz fu l estor et forz et adurez 
muerent paiens a duel et a uiltez 
qui la chai a tart fu releuez 
ez uos corsuble zz rois desmesurez 
a haute uoiz s est li gloz escriez 
  ou es guillaume lo marchis au cort nes 
mort as mon oncle dont ie sui airez 
lo roi tiebaut as tu deserité 
hui est le ior que chier ert comparé 
guillaumes l ot cele part est alé 
uers lo paien ala tot abiuré 
uoit lo corsuble toz en est esfreez 
ne l aprochast por yy mars d or pesez 
de loig li lance iaueloz acerez 
et feu grezois li a li fels ietez 
qui li brulla son fort escu boclé 
uoit lo guillaumes a po que n est desué 
  paien  fet il   tu aies mal dahez 
si m as destroit pres ne sui afolez 
conparras lo par deu de maiestez  
lo destrier point des esperons dorez 
fiert lo paien sor son escu bendé 
de chief en autre li a fret et troé 
et ses haubers derroz et dessaffrez 
mort chiet a terre li paiens enuersez 
li quens guillaumes ne s est pas oubliez 
prent lo destrier au paien defaez 
a haute uoiz s est li quens escriez 
  biau nies bertran icest destrier prenez 
ne uit si bon nus hom de mere nez 
lessiez le uostre et sor cestui montez  
bertranz l entent cele part est alez 
  oncle  fet il   por deu de maiestez 
quant parler t oi toz sui resuigorez 
et toz li cuers m en est el cors leuez 
biax nies  dit il   uassax estes prouez 
uez ci destrier ia meillor ne uerrez 
uez ci paiens qui nos ont apressez 
mes moi et uos se lez moi uos tenez 
departiron la presse  
fort sont li chaple et merueillex li hu 
li quens bertrans est a pie descendu 
et ses oncles l a tandis deffendu 
tantqu il monta sor lo destrier quernu 
de quoi guillaumes ot corsuble abatu 
de l autre part ont fier estor rendu 
quens aymeris a la fiere uertu 
et aymer et hernauz li menbruz 
en la presse des paiens sont feru 
la o uirent l enseigne au roi baudu 
entor lui sont si paien mescreu 
la ont fierement maintenu 
quens aymeris et si home et si dru 
maint sarrazin ont mort et abatu 
et des francois i a plusor chau 
li quens guillaumes i est corant uenu 
o lui bertrans a la fiere uertu 
il s aprestent de ioster a baudu 
aymeriez i est premier uenu 
li fillolez qui bon cheualier fu 
il a brochié son auferrant quernu 
mes aymeris l a par lo frain tenu 
  filluel  fet il   a quoi te hastes tu 
n assenbler pas a cel roi mescreu 
en tote espaigne n a si bon escu  
aymeriez en a iuré iesu 
  melz en uueil estre parmi lo cors feru 
de yy espiez ou de yy nu a nu 
que ne sache com est granz sa uertuz 
ua donc fillex  li quens a respondu 
  a cel seignor qui toz iorz est et fu  
lors lesse aler lo bon destrier quernu 
l escu enbrace brandi l espie agu 
fiert lo paien amont desor l escu 
soz la bocle li a fret et fendu 
et lo hauberc desmaillié et ronpu 
et cil se tint que ne l a abatu 
quens aymeris i est poignant uenu 
cil de nerbone a la fiere uertu 
et aymer et hernaut lo membru 
yy paiens ont mort et retenu 
baudu assaillent a force et a uertu 
et qant li rois a ses paiens ueu 
qui estoient mort et pris et uaincu 
point la gazele si est des rens issu 
uint a farfaigne si est el gue feru 
otre s en passe n i est arresteu 
aymeriez point apres par uertu 
lo fillolet aymeri lo chenu 
des or orrez con li est auenu 
que il n est mie bien au droit gue uenu 
uint a la riue si a granz sauz rendu 
les ondes cloent desor son eaume agu 
iluec perdi et la lance et l escu 
quens aymeris en reclama iesu 
  gloriox pere par la toe uertu 
aies pitie de ton home chanu 
que mes fillex n i soit morz ne perdu  
a cez paroles est sor l eue uenu 
et li paiens qui a la riue fu 
le fiert zz cop de son brant esmolu 
par zz petit que ne l a porfendu 
quens aymeris en reclama iesu 
  garis lo sire par la toe uertu 
n oi tel dote de paien mescreu 
come ie oi hui del felon roi baudu 
que mon filluel n ocie  
