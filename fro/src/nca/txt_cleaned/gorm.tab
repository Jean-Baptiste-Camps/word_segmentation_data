en haute uoiz s est escrié 
 uos estes en dol tut finé 
n auerez garrant pur uostre de  
quant il ot mort le bon uassal 
ariere enchaca le cheual 
puis mist auant sun estandart 
n em la li baille un tuenard 
li estur fut fier e pesant 
e la bataille fut mut grant 
es lor puinnant gautier de maus 
fiz erneis un duc franceis 
e uit gormund el pui estant 
s il lores ne ioste a lui a en camp 
dunc se tendra pur recreant 
des espuruns point l auferant 
qu il en fist raer le sanc 
al rei xm en uint brochant 
si l fiert sur sun escu deuant 
qu il li peceie maintenant 
le hauberc desmaele e dement 
passé li ad ioste le flanc 
nen abat nient de sanc 
ne de sun cors ne li fist dam 
xm li lance un dart trenchant 
parmi le cors li uait bruiant 
tries li cunsent un aleman 
que ambesdous les abat mort el camp 
li meudre rei e le plus franc 
qui unques fust el munde uiuant 
se il creust deu le poant 
s est escrié haut en oant 
 ces crestiens sunt nun sauant 
qui de iuster me uont hastant 
ne uoil que ia un sul s en uant 
tuz serrunt mort u recreant  
quant il ot morz les bons uassaus 
ariere enchaca les cheuaus 
puis mist auant sun estandart 
n em li baille un tuenard 
desus qaiou a la chapele 
fut la bataille fort e pesme 
occist e fiert e esboele 
qui cunsuit ne l laist en sele 
uestue a de mort nuuele 
eis lur tierri de termes 
sur un cheual bai de chastele 
gesques al rei xm n areste 
si l fiert sur la targe nouele 
qu il la li freint e eschantele 
sa hanste brise par asteles 
e xm ad l espee traite 
si l ad feru sur le heaume 
la teste en fist uoler a destre 
tres deuant li sur la bel herbe 
puis li ad dit une nuuele 
qui as franceis ne fut pas bele 
 le uostre deu n est tant honeste 
que il uus pusse garant estre  
quant il ot mort le bon uassal 
ariere chaca le cheual 
puis mist auant sun estandart 
n em la li baille un toenart 
desus qaiou en la champaine 
fut la bataille fort e grant 
eis uus puinant li quens de flandres 
tut eslescé parmi la lande 
o uit xm celui d oriente 
sur sun escu li dona grande 
d un or autre li fist fendre 
la blanche broine descuncendre 
mes ne pot mie en la car prendre 
xm li lanca une tambre 
parmi le cors li uait bruiante 
de l autre part fiert en la lande 
li cors chet ius si s en uait l alme 
e dist xm cist d oriante 
 icoste fole gent de france 
mut par unt il fole esperance 
quant il uers mei descent lance 
ne uoil que un sul s en uante  
quant il ot mort le bon uassal 
ariere enchaca sun cheual 
n em la li baille un tuenart 
li estur fut mut fier maneis 
eis lur eodon de campaneis 
celui qui tint chartres e bleis 
chastel andon en gatineis 
e sist sur un destrier moreis 
e uait ferir xm le reis 
de sun escu trencha le neir 
de sun blanc hauberc les pleis 
mais n en pot mie en char aueir 
il trest le brant de coleneis 
sur sun helme l en dona treis 
tut l enclinot encontre sei 
ia l eust mort icist por ueir 
quant a lui lanca un ireis 
suz li ocist sun bon moreis 
 a  dist xm  or est surdeis 
uus fussiez miez en estampeiz 
perdu auez uostre moreis 
uos ne l recourez des meis 
ci remeindrez ensemble od mei 
ostel prendrez al briuerei  
il li lanca un dart tut dreit 
deu l ad guari a cele feiz 
kui n i pot mie sun char aueir 
e cil s en torne demaneis 
li estur fut mut fier mortel 
e la bataille communel 
eis lur le conte de peitiers 
sur un destrier sor bauzan 
e uit xm el pui ester 
si lors ne uait a lui iuster 
dunc se tendra pur afolé 
point le cheual par les costez 
qu il en fist le sanc uoler 
a xm est alé iuster 
si l fiert sur sun escu bendé 
k il la li ad freit e quassé 
le hauberc rumpu e desafré 
mes nen a pas sun cors dampné 
e xm tret le brant letré 
gesqu al brael l at tut copé 
le meudre rei e le plus ber 
qui unques fust de paiens né 
a haute uoiz s est escrié 
 uos estes en del tut finé 
n aurez garant pur uostre de  
quant ot mort le bon uassal 
ariere enchaca le cheual 
puis mist auant sun estandart 
n en la li baille un tuenart 
la bataille fut esbaldie 
e dol ferir enmaneuie 
eis lur li quens de normendie 
celui qui de ruem fut sire 
e de fescamp fist l abbeie 
au rei xm espie 
ioster i uait sun cors meimes 
pleine sa lance le 
ceo dit la geste a seint denise 
ne fust la hanste que li brise 
celui l ust geté de uie 
xm li lance une guiure 
parmi le cors li est saillie 
de l autre part s en est eissie 
fiert un danzel de lumbardie 
k andous les ad geté de uie 
li reis xm en haut s escrie 
 iceste gent fole esbaie 
mult par i firent grant folie 
quant il uers mei bataille pristrent 
ne uoil que ia un sul s en rie 
tut serrunt mort de mal martire  
quant il ot mort les bons uassaus 
ariere enchaca les 
puis mist auant sun estandart 
n en la li baille un tuenart 
fier fut l estur e esbaudi 
eis uus ernaut qui tint pontif 
e les aloez saint ualerin 
e uait le rei xm ferir 
l escu li ad fret e malmis 
le hauberc desmaele e rumpi 
parmi le flanc l espie li mist 
la bone enseine qu il tint 
de l autre part en fist eissir 
le sanc uermeil en fist saillir 
e dist ernout  estez mei ci 
meie ert la terre e le pais 
que n en suleie home seruir 
ne mes sul deu qui ne menti 
e l emperrere lowis 
cest chalenge uos i ai mis 
a  dist xm  bien l ai senti 
uos me raurés pres a ueisin  
il traist d or enheudi 
si l fiert amunt al helme enclin 
gesqu al brahel le purfendi 
que de cel cop mort l abati 
 a  dist xm li arabi 
 uos estes del tut fini 
n auez garant pur iceli 
qui fut par force en cruiz mis 
e ia l unt fous iueus occis 
quidez uus dunc k il surrexist 
ne qu il uus puisse guarantir 
mal guarra par apollin 
qui sul son cors ne pot guarir 
ke li n estust de mort murir  
dunc l en esgarda hugelin 
celui qui le message fist 
quant damnedeu out si laidir 
forment en fut al cor mari 
le cheual brocha u il sist 
poinant en uint al rei lowis 
il l en apele li dist 
 a gentil rei de riche lin 
aueez ueu de antecrist 
qui tuz nos homes nus ocist 
e damnedeu tant fort laidist 
de ceo sui mut el quor marri 
si m ait deus qui ne menti 
ieo ne l lerroie pur murir 
que ieo ne l auge ia ferir 
queke m en deie auenir  
e l emperrere respondi 
 auoi beau frere hugelin 
ueus me tu dunc issi guerpir 
se tu esteies ore occis 
dunc n ai ieo mais suz ciel ami  
dist huelin  ne pot pas estre 
pruz mun pere e mun ancestre 
e ieo fui mut de bone geste 
e par meimes dei pruz estre 
si m ai dous la grant paterne 
ieo ne l lerrai pur home terrestre 
que ne l auge ia requerre  
le rei le uot seisir as resnes 
quant se pent sur destre 
al bon cheual lascha les resnes 
e od l aspee depart la presse 
il ne uait gens cumme terrestre 
prof uait bruiant cumme tempeste 
gesques al rei xm n areste 
si l fert sur la targe nouele 
qu il la li freint e eschantele 
sa hanste brise par asteles 
e huon ad l espee treite 
si l ad feru amunt el helme 
tut l enclinot encuntre terre 
la l eust mort icist a certes 
quant il tolirent gent auerse 
huelin dist une nouele 
qui a xm ne fut pas bele 
 c est huelin qui uos meisele 
qui l autrir fut a uoz herberges 
le message lowis faire 
si uos serui come pulcele 
le poun mis en l asquiele 
unkes n en mustes la maissele 
a  dist xm  si uait de guerre 
le guerredon uus en dei faire 
aincesk augiez guerres de terre 
men enscient l aurez mut pesme  
del fort espie grant cop li serre 
mut l ad nafré al flanc senestre 
que tute est muillee la suzcele 
ius le trebucha a la terre 
puis s escria li reis xm 
 trop estes uantez bricun 
ieo te conois assez hugon 
qui l autrir fus as pauilluns 
si me seruis de mun poun 
que n en mui unkes le gernun 
si pur folie dire nun 
e le cheual a mun barun 
en amenas par traisun 
or en aueras le guerredun 
mort t en girras sur le sablun 
ne dirras mes ne o ne nun 
ne pur nul mire de cest mund 
nen auras mes guarrantisun 
ne pur tun deu espaciun 
uos i mentez  ceo dist hugon 
 ieo n ai trenché ke l alqeton 
e un petit del pelicon 
ia me rauerez a cumpainon 
e me uerrez par is campon 
criant l enseinne al rei baron 
la lowis le fiz charlun 
lie serrunt cil k aweron 
dolent serrunt paien felun  
il resaut sus encuntre munt 
a dous poins prist le gunfanun 
ia n eust mort le rei xm 
quant uns ireis saut entre dous 
hue le fiert tut a bandon 
que mort l abat as piez xm 
puis rest munté sur le gascun 
par la bataille uait huon 
tut depleié sun gunfanun 
criant l enseine al rei baron 
la lowis le fiz charlun 
liez en sunt cil qui de suens sunt 
dolenz en sunt paien felons 
il fist sun tur par le champon 
si repaira al rei xm 
si l feri sur sun escu rund 
k el pre l abat a genoillons 
el tort qu il prist le fer xm 
l espie enz al cors li repont 
k il le rabat sur le sablon 
or fu hugon al pre a pie 
nauré dous feiz del grant espie 
dunc li eschapa sun destrier 
quant isembart le reneié 
uit le cheual cure estraer 
d une chose s est afichié 
si l poeit as puins baillier 
que einz se lerreit detrenchier 
que mes pur home le perdist 
cele part uent tut eslessé 
od le restiu de sun espie 
uot acoler le bon destrier 
le cheual porta haut le chef 
que il ne l pot mie baillier 
hue s est tant auancié 
que il uait auant cuntre plein pie 
delez li passe le destrier 
seissist le as resnes d or mer 
entre les dous arcuns se set 
en prof traient arbalestiers 
e lur serganz e lur archiers 
e hue point e broche e fiert 
qu il lur est auques esloinné 
ses plaies prennent a sainnier 
li cor li ment e hue chiet 
ceo fut damages e pechie 
car mut par ert bon cheualier 
e en bataille fesant bien 
de l autre part fut dan gontier 
celui qui fut ia sun esquier 
fiz de sa sor si ert ses niez 
ceo dit la geste a seint richier 
uncore n ot oit iorz entier 
qu il ot armé a cheualier 
quant sun seinur uit trebuchier 
mut fu dolent e esmaié 
cele part uint tut eslessé 
par les resnes prist le destrier 
entre les dous arcons s asiet 
en sun poin tint le brant d acier 
tut fut sanglant e enoché 
de sarrazins enuermeillié 
al rei xm brochant en uient 
si l fiert sur sun helme uergié 
que les quires en abatie 
el pre le fist esgenoillier 
puis li ad dit en reprouer 
 sire xm rei dreturer 
conoisterez l esquier 
qui a uostre tref fud l autrer 
oue hue le messagier 
io n aportai le nef d or mier 
cele mis io a seint richier 
que uus arsistes sun mustier 
mesauenir uus en deit bien  
li rei xm li respundie 
cum orguillos e cum fier 
 fui de sur mei garz pantener 
ieo sui de lin a cheualier 
de riches e de preisiez 
n i tocherai oi esquier  
quant lowis le rei preisié 
uit si murir ses cheualiers 
e ses cumpainnes detrenchier 
mut fut dolenz e esmaié 
 aie deu pere del ciel  
dist lowis li reis preisié 
 tant par me tenc enginné 
ke n i iostai oi premier 
tot cors a cors a l auersier 
ia est il rei e rei sui ieo 
la nostre auenist bien 
le quel de nus idune uenquist 
n en fussent mort tant cheualier 
ne tanz francs homes detrenchiez 
ber saint denise or m an aidiez 
ieo tenc de uus quite mun fieu 
de nul autre n en conois ren 
fors sul deu le ueir del ciel 
ber saint richier or m en adiez 
ia uus arst il uostre mustier 
en l onur deu eshaucier 
ieo uus crestrai trente set piez 
pernez les resnes del destrier 
gesques a lui me cunduiez  
a icest mot s est eslessé 
xm li ad treis darz lanciez 
deu le guarri par sa pitie 
k il ne l ad mie en char tochié 
reis lowis fud mut irrié 
a ioste mie ne l requiert 
encuntre munt drescha l espie 
si l ad feru parmi le chief 
que les heaumes ad trenchié 
e del hauberc le chapelier 
gesqu al brael le purfendie 
que en pre en cheent les mertez 
en terre cola li espie 
tant bonement le pursiwie 
a ben petit que il ne chiet 
quant sur le col del bon destrier 
s est retenu li rei preisié 
mut li costa le hauberc dubler 
e le uert helme que ot al chief 
al col sun escu de quartres 
le fer del bon trenchant espie 
ke de le ot un dimi pie 
mut li costa a sus sachier 
e pur franceis s est uergoinié 
si s aficha sur ses estrius 
le fer en plie sus ses piez 
trei deie esloigna le quirrie 
de tel air s est redrescié 
ke les corueilles sunt 
ke trente iorz puis ne uesquie 
ceo fut damages e pechiez 
car mut ert bon cheualier 
e en bataille fesant ben 
a crestiens ueir cunseillier 
ceo dit la geste e il est ueir 
puis n ot en france nul dreit eir 
quant paiens uirent xm mort 
fuiant s en turnent uers le port 
le margari les cris en ot 
a l estandart poinant tost 
le rei xm ad troué mort 
treis feiz se pasma sur le cors 
 allas  dist il  ueir dist le sort 
si ieo ueneie en icest ost 
que ieo i serreie u pris u mort 
or sai ieo bien que ueir dist trop  
la bataille durra treis dis 
entre xm e reis lowis 
al quart comencent a fuir 
turz e persanz e arabiz 
parmi uimeu e par pontif 
uers les aloes saint ualeri 
le margari en ot les crisz 
il poinst uers eus si lur ad dit 
 u fuez uus paiens chaitifz 
n auez recet en cest pais 
parent ne uncle ne cusin 
u uus puissiez reuertir 
tornez ariere les chimins 
se uengerom le arabi 
nostre emperrere de leutiz 
qui nos dona les granz pais 
le uer le gris e le ermin 
e les chastiaus e les fortiz  
mais ne l entendent sarrazins 
fuiant s en turnent les chemins 
isembart ueit n i metra fin 
tel dol en ot le margari 
que il se quide esrager uif 
a une part del camp se mist 
si fiert un cheualier seguin 
cosin germein rei lowis 
l escu li ad freit e malmis 
le hauberc desmaela e malmist 
parmi le cors l espie li mist 
tant cum la lance li tendi 
del bon cheual mort l abati 
e dous franceis des plus gentilz 
nos i a le margari 
e puis se rest al chemin 
or uint xm mort en la pree 
enuers sanglent gule baee 
eis isembart par une estree 
uers li ad sa resne uuree 
la fist grant del e grant pasmee 
oi mes orresz grant regretee 
 ahi  dist il  rei emperrere 
tant le uus dis plusures fiez 
a cirencestre a uoz cuntrees 
que franceis sunt gent aduree 
mut le uus dis en la galee 
de ca trouerez tel meisnee 
mes ueirement l auez trouee 
la gentil gent e l onuree 
tele ne fut de mere nee 
sur eus n ert terre cunquestee 
ahi xm rei emperere 
cum auiez la face clere 
la chere bele e culuree 
cum l auez ia teinte e muee 
a lowis bon emperere 
cum as oi france bien aquitee 
e xm l ad chier cumparee 
ia ne faudrai a sa meisnee 
pur tant cum pusse ceindre espee  
isembart dist a sa uoiz clere 
 u fuiez uus gent esguaree 
senz seinur en autre cuntree 
turnez ariere les estrees 
si uengerom nostre emperere 
l or e l argent e les soudees 
e les pelices engulees  
e eus si funt sanz redutee 
ariere tornent les estrees 
lowis ad sa gent iostee 
emmi cheuacha l emperrere 
quant sarrazin li tresturnerent 
la ueissiez tant cop d espee 
e tante lance enquarteree 
tanz sarrazins par ces estrees 
morir sanglent sor l erbe lee 
en sun le munt a l estandart 
la u iut mort le satenas 
uindrent paiens de tutes parz 
 pur le tuen deu sire isembart 
gentil ne nus faillir tu ia 
n u ferai ieo  dist isembart 
 tant cum li miens cors durra 
paiens ne uos esmaiez pas  
quatre iorz a l estur duré 
puisque xm fud afolé 
car isembart i est remis 
od quarrante mil d armez 
parmi franceis s en sunt passez 
mut en unt mor e affolez 
lowis ses genz a iostez 
tantque dis millers sunt d armez 
parmi paiens s en sunt passez 
plus en unt mort e affolez 
que ne uus sai dire ne conter 
e lowis est el pui munté 
e ad le rei xm troué 
a l estandart la u il iert 
u il ainceis l ot mort rué 
mut franchement l ad regreté 
 ahi  dist il  rei amiré 
tant mar fustes gentil ber 
si creissiez en damnedeu 
meudre hom ne pust hom trouer  
de co fist lowis que ber 
qu al paueillun le fist porter 
lowis ad troué gormunt 
a l estandart en sun le mont 
regreta le com gentil hom 
 tant mar fustes rei baron 
se creissiez al creator 
meudre uassal ne fust de uus  
de ceo fist lowis que pruz 
porter l en fist as paueilluns 
couert suz un escu runt 
puis repaira enz el chambon 
si a troué nafré hugon 
deiuste li guntier geudon 
qui esquier fud al barun 
faissier le fist d un pelicun 
puis l ot monté sur un gascon 
l estriu li tint li reis le ior 
puis l unt porté al paueillun 
la u iut mort rei xm 
d autre part cochent dan hugon 
eenz en l estur a une part 
se combat miles le gailart 
tut cors a cors a isembart 
ia l eust mort le bon uassal 
quant suruint le uiel bernard 
le pere fut meistre isembart 
le pere al fiz tel cop duna 
que sun escu li estrua 
mieuz feri le meistre isembart 
car sun escu li estrua 
e sun hauberc li desafra 
par le mileu l espie passa 
mes nen ateinst mie en char 
de sun cheual le derocha 
par les dous resnes le cobra 
ueant ses euz puis i monta 
unques congie ne demanda 
de ceo fist il pechie e mal 
que sun pere descheuacha 
maisqu il ne l reconoist pas 
s il le conust ia ne l tochast 
car d autre chose l areisnast 
de nos franceis i fist asart 
ki il consuit ne s en ala 
ki il feri puis ne parla 
se damnedeu ne l suscita 
fier fut l estur e esbaudi 
paiens s escrient a haut criz 
 a isembart fel margari 
fel peneiez pur repentir 
ca sunt les cheualiers hardiz 
mar ariuames en pontif 
pur lur honors sur eus seisir 
mut nus auez del tut traiz  
e isembart lur crie e dit 
 feluns paiens e sarrazins 
malueisse gent e cunquestisz 
a un des lor que ieo uei ci 
i a ben trente sarrazins 
defendez uus dolenz issi 
cum pur uos uies garantir  
e eus si funt geke l ot dit 
li estur fut fier e mortel 
e la bataille cummunel 
paiens ne l porent endurer 
qui trauaillé sunt e penez 
de la feim e esiunez 
atant s en sunt fuiant turnez 
le rei l en enchauca essez 
se ne fussent barges e nes 
k il laissierent a l ariuer 
ia n en peust un eschaper 
si cum li cers se fuit la lande 
si s enfuirent ces d irlande 
si s enchacerent ces de france 
reis lowis e ses cumpainnes 
paiens se fuient tut a un 
e issembart est remasu 
dous mil paiens ensemble od li 
qu il cunsuit tut est uencu 
ne l pot garir sun helme agu 
ne blanc hauuerc qu il ad uestu 
que tut ne l trenche desque al bu 
les treis contes e le quart ducs 
li uns li fiert en sun escu 
les tres al blanc hauberc menu 
el cors li firent treis pertuz 
de sun cheual le mistrent ius 
mes ne l unt pas reconu 
si unt l enchanz auant tenu 
la u chai li margariz 
au quarefoz de treis chemins 
lez un bruille espes foilli 
de danmedeu li membra si 
que ia dirra le franc gentil 
par quei il deueret bien garir 
 seinte marie genitrix 
mere deu dame  isembart dist 
 e ia l me dist un sarrazin 
ultre la mer qui en sorti 
si ieo ueneie en cest pais 
que ieo serraie u mort u pris 
or sai ieo bien que il ueir dist 
aie pere deu  dist il 
 qui enz en la seinte cruiz fus mis 
a uendresdi mort i soffri 
dunt tut tun pople reinsis 
eu seinte sepulchre fustes mis 
e au tierz ior surrexis 
si ueirement cum ceo feis 
si aiez uus de mei merci 
la mei mort pardoins icil 
pur uostre amor qui m unt occis 
sainte marie genitrix 
mere deu dame  isembart dist 
 depreez en uostre beau fiz 
qu il eit merci de cest chaitif  
garda aual en un larriz 
e uit un olliuer fuilli 
tant se trauaille qu il i uint 
sor la fresche herbe s est asis 
contre orient turna sun uis 
a terre uait culpe bati 
puis se dreca un sul petit 
