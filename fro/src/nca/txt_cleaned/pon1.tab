al tans passé ot un conte en pontiu . 
molt ama le siecle . 
en ce meisme tans enclina saint pol  
n auoit nul oir de se car  mais il auoit une sereur qui dame fu de doumart en pontiu . 
cele dame si auoit un fil  tiebaus auoit a non  oirs fu de le conte de saint pol  mais poures bacelers estoit tant con ses oncles uesqui . 
li quens de pontiu auoit feme molt boine dame  en cele dame eut une fille  cele fille criut et monteplia en molt grant bien  et eut bien seze ans d age  mais dedens le tierc en q ele fu nee se mere morut  et li quens se remaria tant tost . 
en pau de termine s eut un fil  et il criut et monteplia en bien . 
li quens uit mon sengneur tiebaut et si l apela de se maisnie  et quant il l ot de sa maisnie  si monteplia li quens de pontiu en molt grant bien . 
au repair d un tournoiement  apiela li quens mon segneur tiebaut  si li demanda   tiebaut  qel ioel de ma tere ameriés uous le mix  
- sire   fait thiebaus   ie sui uns poures bacelers  mais de tous les ioiaus de uostre terre ie n ameroie tant nul con damoiselle uostre fille . 
 li qens fu lies et dist   tiebaut  io le uous donrai  s ele uous ueut . 
 li qens uint la u li damoiselle estoit et dist   fille  uous estes mariee  s en uous ne remaint . 
- sire   fait elle   a cui  
- fille   fait il   en men bon cheualier tiebaut de domart . 
- a  
sire   fait elle   se uostre contes estoit roiaumes et a moi deust tous uenir  si me tenroie io a molt bien mariee en lui  
- fille   fait il   benois soit uostres cuers  
 li mariages fu fais . 
li quens de pontiu et cil de saint pol i furent  et maint autre preudome a grant ioie furent asamblé . 
et a grant deduit uesquirent bien cinc ans ensamble  mais ne plut a diu qu il eusent nul oir  dont molt pesa a cascun . 
une nuit  iut me sire tiebaus en sen lit et pensa   diu  
dont uient co que i ain tant ceste dame et ele mi  et ne poons auoir oir dont dix soit seruis et au siecle bien fais  
 il pensa de mon sengneur saint iake qu il dona as urais requerans co qu il li demandoient  et premist sa uoie . 
la dame se dormoit  et quant ele fu esuellie  il le tint entre ses bras et requist un don . 
 sire   fait elle   qel  
- dame   fait il   est ce seurtes que io l arai  
- sire  faites l oir  qes qu il soit  se ie doner le puis  ie le uous donrai . 
- dame   fait il   congie d aler a mon sengneur saint iake  et prierai au boin sengneur qu il nos doinst oir  dont dix soit seruis et sainte eglise oneree . 
- sire   fait ele   cis dons est molt courtois  et io le uous otroi . 
 molt furent en grant ioie . 
trespasa un iour et autre et tierc  et iurent ensi en leur lit une nuit . 
la dame li dist   sire  ie uous reqier que uous me donés . 
dame   fait il   demandés  ie uous donrai  se ie doner uous puis . 
- sire   fait elle   congie d aler auoec uous en ce uoieage . 
 quant me sires tiebaus l oi  si fu molt dolans  et dist   dame  gries cose seroit a uostre oeus . 
 et elle li dist   sire  n en doutés mie  que dou meneur esquier que uous aués serés uous plus enblaés que de moi . 
- dame   fait il   ie l uous otroi . 
 iors uint  et nouiele corut  et tant que li qens de pontiu le seut  et manda mon sengneur tiebaut  et li dist   tiebaut  uous estes li pelerins uoés  ce me dist on  et me fille  
- sire   fait il   c est uoirs . 
- tiebaut   fait il   de uous m est bel et de li me poise . 
- sire   fait il   ie ne li peuc escondire . 
- tiebaut   fait il   moués quant uous uolés  et hastés uous . 
palefrois et roncis et somiers ie uous liuerrai ases  et autre auoir . 
- sire   fait il   grant mercis . 
 il s aparelle et muet a molt grant ioie  et ua tant qu il aproce mon sengneur saint iake a mains de deus iornees . 
une nuit  iut en une boine uille . 
au soir  apella l oste et demanda li de la uoie dou demain quele ele seroit  et il li dist   sire  pres de ceste uille auerés un peu de forest a paser  
apres  toute iour bele uoie . 
 atant se teurent . 
li lit furent aparellié  si uont iesir . 
el demain fist molt bel  pelerin se leuerent ainsqu il fust iors et fisent noise . 
et me sires tiebaus s esuella et se troua un peu pesant sen sanc  et dist a sen canbrelenc   lieue te  et fai nostre maisnie leuer et tourser et aler leur uoie  et tu remanras et torseras nostre lit  que ie sui un peu pesans et mehaities . 
 cil le conmanda et il s en alerent . 
petit demoura apres  me sire tiebaus se leua  li uales torsa  et li palefroi furent aparellié  si monterent  et n estoit encore mie iors  mais molt faisoit bel . 
il isirent de la uille  il troi sains plus de conpagnie forsque de diu  et aprocierent de la forest . 
et quant il i uinrent  si trouerent deus uoies  l une bone et l autre mauuaise  et dist au canbrelenc   fier des esperons  ataing nostre gent  et di qu il nos atengent . 
laide cose est a dame de cheuaucier parmi forest a pau de compagnie . 
 cil s en ua grant aleure  et me sire tiebaus uint a la forest et troua les deus uoies  et ne seut le quele aler  et demanda le dame   la quele irons nous  
 et elle dist   sire  se diu plaist  la bone . 
 en la forest auoit larons  qui mibatoient la fause uoie pour faire les pelerins desuoier . 
me sire tiebaus descendi et esgarda la uoie et troua la fause uoie plus antee et plus large que la boine  et dist   dame  alons  de par diu  cesti . 
 il entrent ens et alerent bien le quart d une liue . 
la uoie commenca a estrecier et raim furent bas  et il dist   dame  moi samble que nous n alons mie bien . 
 quant il eut ce dit  il uit deuant lui quatre houmes armés comme larons  sur grans cheuaus  et cascuns lance en sa main . 
et quant il les ot ueus  il resgarda ariere et en uit autres quatre en autel maniere atornés  et dist   dame  ne uous esfreés de cose que uoiés . 
 il salua les premiers  et il se teurent a son salu . 
apres  il leur demanda qu il pensoient enuers lui  et li uns li dist   ce sarés uous ia . 
 et il muet a lui le glaue et le quide ferir parmi le cors . 
et me sire tiebaus uit le cop uenir  si douta et baisa le cors  et cil fali a lui  mais  au trespaser  ieta me sire tiebaus le main deseure le glaue  si le toli au laron  et mut as trois dont cil estoit mus  et en fiert un parmi le cors  si l ocit  et il recueure et muet ariere  et fiert celui qui primes estoit mus a lui parmi le cors  et l ocit . 
ensi pleut a diu que des uit ocit les trois  et li cinc l auronnerent et li ocisent sen palefroi  et il cai sans auoir bleceure qui li greuast . 
il n auoit espee ne autre armeure dont il se desfendist . 
il li tolirent sa reube dusc a le cemise  et esperons et hoeuses  et prisent le coroie d une espee et li loierent les mains et les pies  si le geterent en un buison de ronses . 
et quant il eurent cou fait  il uinrent a la dame  si li tolirent son palefroi et sa rebe dusc a la chemise . 
et elle estoit molt bele  et nepourquant si plouroit elle molt durement . 
l un des larons l esgarda et dist   segneur  i ai mon frere perdu  si uoel auoir ceste dame en restor . 
 li autres dist   ausi ai io men cousin germain  autant i clain iou comme uous . 
 et autel dist li tiers  et li quars . 
et li quins leur dist   segneur  en li retenir n arons nous mie grant preu  mais menon le en ceste forest et faisons de li nos uolentes  puis le remetons a uoie et le lasons aler . 
 ensi le fisent  et le remenerent a le uoie . 
et me sire tiebaus le uit et dist li   dame  pour diu  desliés me  car ces ronses me grieuent molt . 
 la dame uit une espee gesir ki fu a un des larons qui ocis fu  si le prist et uint uers mon segneur tiebaut  si dist   sire  ie uous deliuerai . 
 elle le cuida ferir parmi le cors  et il uit le cop uenir  si le duta  et si durement tresali que les mains et li dos li furent deseure . 
et elle le fiert si q elle le bleca es bras et copa les coroies . 
et il senti les mains laskier  et saca a lui  et rompi les loiens  et sali sus en pies  et dist   dame  se diu plaist  uous ne me ocirés huimais  
 et elle li dist   certes  sire  ce poise moi . 
 il li toli l espee et li mist le main sur l espaule et l en remena le uoie qu il estoient uenu . 
et quant il uint a l entree  si troua de sa compagnie grant partie u il estoient uenu . 
et quant il le uirent nu  se li demanderent   sire  qui uous a ensi atorné  
 et il leur dist que larons auoient encontrés ki ensi les auoient atornés  et il en fisent grant doel  mais tost furent ratorné  si monterent et alerent leur uoie . 
cel ior cheuaucerent  n onqes a la dame piaour sanblant me sire tiebaus n en fist . 
le nuit il iurent en une boine uille . 
me sire tiebaus demanda a l oste s il i auoit maison de relegion u on peust une dame laissier  et li ostes li dist   sire  bien uous en est auenu . 
ci dehors en a une molt relegieuse . 
 cele nuis pasa . 
l endemain me sire tiebaus i ala  et si oi messe . 
apres  il pria a l abeesse que cele dame li gardast . 
elle li otria . 
me sire tiebaus i laisa de sa maisnie pour li seruir et s en ala  et fist son pelerinage  et reuint par la dame . 
bien fist en la maison  et reprist la dame  et le remena en u pais et a si grant honeur et a si grant ioie com il l en auoit menee  forske de gesir en son lit . 
u reuenir en la tere  molt fist on grant ioie de lui . 
il i fu li qens de pontiu et ses oncles li quens de saint pol  et li dame fu molt honeree de dames et de demisseles . 
ce ior  li qens de pontiu menga auoec mon segneur tiebaut a s escuelle . 
apres le mengier  il li dist   tiebaut  biaus fix  ki lonc ua  il uoit . 
or me contés aucune auenture que uous aués ueue u oi dire . 
 et me sire tiebaus li respondi q il n en sauoit nule auenture conter  et li qens autre fois l en pria  et il dist   sire puisc  au dire uient  ie ne l uous dirai mie en l oie de tant de gent . 
 li qens se leua  et le prist par le main et le mena a une part  et me sire tiebaus li conta q ensi estoit auenu un cheualier et une dame  mais il ne noma mie lui  et li qens li demanda que li cheualier auoit fait de la dame  et il li dist que il l auoit remenee a autel ioie et a autel houneur com il l en auoit menee  forske de iesir en sen lit . 
 tiebaut  autre sens eut li cheualier ke iou n eusse  que  par le foi que io doi uous  que ie l euse la pendue a le brance d un arbre par les treces  d une ronse u de le coroie meisme . 
- sire   fait me sire tiebaus   se ne fust mie la cose si bien creue comme elle sera quant la dame meismes le temongnera . 
- tiebaut   fait il   saués qui li cheualier fu  
- sire  o ie bien . 
- ki fu il  
  fait li qens . 
-  sire   fait il   ce fui io . 
- dont fu ce ma fille cui ensi auint  
- sire   fait il   uoire . 
- tiebaut   fait il   bien en estes uengiés qui ramenee le m aués . 
 a le grant ire qu il auoit  il apiela la dame et li demanda se uoirs estoit que mes sire tiebaus auoit dit  et elle demanda   coi  
q ensi le uausistes occire . 
- sire   fait elle   oil . 
- pour que le uausistes uous faire  
- sire   fait elle   pour cou q encore me poise ke io ne le fis . 
 li qens laisa ce ester et la cort departir  mais dedens le secont ior uint li qens a rue sur le mer et me sire tiebaus et ses fix  et fist le dame amener . 
li qens fist un batel aparellier fort et bien portant  se fist le dame metre ens  et si fist metere un tonel et fu et poi  et il entrerent tout troi auoec  sans compagnie d autre gent fors des maronniers qui les menerent . 
et fist li qens nagier bien deus liues en mer  et quant il uinrent la  il fist du tonel l un des fons ferir hors  et prist la dame  ki molt ert bele et bien acesmee  si le fist metre ou tonel  et fist le fons referir apres li et bien repoier  et le bondenel si ratirer k iaue n i peust entrer  et fist le tonel metre sur le bort de le nef  si le bouta de sen pie en le mer  puis le commanda au uent et as ondes . 
molt en fu me sire tiebaus dolans et ses frere  il li keirent as pies  et li prierent pour diu que de ce torment le peusent oster . 
il ne leur uaut otroier . 
mais ancoiske li qens fust a tere repairiés  uint une nes marceande deuers flandres qui s en aloit en tere de sarrasins pour gaangnier  et uirent le tonel floter  et dist li uns   ués la un tonel uuit  se nous l auiens caiens  aidier nos poroit il . 
 l enuoierent pourouec et mis fu en le nef . 
il le resgarderent et uirent le fons nouel repoiét . 
il l enfoncerent et trouerent la dame ens gisant  tele come sor l estaindre  car airs li estoit falis  col gros  et uaire enflé  et les iex lais . 
et quant elle reut l air  si respira et sospira . 
li marceant furent entor li et l apelerent  mais elle n eut pooir de parler . 
li airs li reuint et eut pooir de parler  et parla a aus  et il li demanderent ki elle estoit  et elle leur cela uerite et dist que par cruel auenture estoit la uenue et par grant forfait . 
ele manga et but et desenfla  et deuint molt bele . 
s ele eust tant ioie comme ele auoit duel . 
tant corut la nef ke ele uint deuant aumarie  et quant il eurent hauene pris  galies uinrent encontre aus qui leur demanderent ques gens erent  et disent   marceant somes . 
 il auoient leur conduis des haus homes qu il pooient aler en totes parties sauuement . 
il misent la dame sor terre et furent auoec li  et demanda li uns a l autre qu il en feroient  et li uns dist qu i le uenderoient  et li autres dist   se i en fuise creus  nos en ferons present au soudant d aumarie  s en amendera nos afaires . 
 il s i asentirent tout et prisent la dame et l en menerent au soudant  ki iouenes hom estoit  et l en fisent present  et il le recut molt uolentiers  q ele ert molt bele dame . 
li soudans demanda qui ele estoit  et il disent   sire  nos ne sauons  mais par tele auenture fu trouee . 
 molt leur fist de bien et la dame cuelli en molt grant amour . 
ele fu sur ferme terre  se li reuint coulours  et le commenca a couuoitier et a amer  et li fist reqere par latiniers q ele li desist de quel linage ele estoit . 
ele nule uerite n en uaut dire . 
il pensa bien a cou que il ueoit en li qe ele estoit haute feme  et le fist reqere se ele estoit crestienne  et ke  se ele uoloit sa loi laisier  k il le prenderoit . 
ele uit bien que mix li ualoit faire par amours que par force  se li manda qu ele le feroit . 
il l espousa quant ele fu renoie et criut en molt grant amour enuers li  et petit fu auec lui quant elle concut et eut un fil . 
elle fu de le conpengnie de la gent et parla et entendi sarrasinois . 
et petit demoura apres qe ele eut une fille . 
ensi fu bien deus ans et demi auoec le soudant  et entendi sarrasinois et parla molt bien . 
or dist ensi ke li qens estoit en pontiu  et me sire tiebaus et ses fix . 
li qens fu en molt grief pensee  et me sire tiebaus ne s osoit remarier  et li fix le conte  por le doleur qu il ueoit que si ami auoient  ne uoloit cheualiers deuenir  et s estoit bien d aage q estre le peust . 
un ior li qens pensa et douta du pecie qu il auoit fait de se fille  il traist a l archeueske de roem  si se confessa a lui et prist le crois . 
et quant me sire tiebaus seut et uit ke li qens ses boins sires estoit croisiés  si se confessa et croisa . 
li fix le conte uit sen pere croisié et mon segneur tiebaut sen frere  qu il amoit tant  si se croisa . 
li qens ses pere le uit  se l en pesa  et dist   biaus fix  por coi estes uous croisiés  
or remanra la tere uuide . 
 li fix li respondi   biaus pere  ie sui croisiés por diu seruir et por uous . 
 li qens s aparella  et mut  et ala s ent . 
et me sire tiebaus et ses fix a grant sauete uinrent en la tere et de cors et d auoir . 
fisent leur pelerinage molt saintement en tous les lius u il seurent c on deuoit diu seruir . 
et quant li quens eut cou fait  il pensa q encore uoloit il plus faire  si s adona au seruice dou tenple un an  il et sa conpagnie . 
et quant ce uint au kief de l an  il pensa qu il uoloit uiseter sa tere et ses amis . 
il enuoia a acre et fist nes aparellier  prist congie a la tere  et uint a acre et entra en mer . 
a uent molt bien portant issirent du hauene d acre  mais pau leur dura . 
quant il furent en haute mer  si les souprist uns uens durs et oribles  si que li maronnier ne seurent qel part il aloient . 
cascune eure cuidoient noier  si s acousirent ensanble  li fix au pere et li nies au neueu . 
li troi s acousirent si fort ensanle qu on ne les pooit departir . 
petit eurent alé en tel maniere quant il uirent tere  et demanderent as maronniers qes tere c estoit  et il respondirent ke c estoit tere de sarrasins et si l apeloit on le tere d aumarie  et disent   sire  que plaist uous  
 et li qens leur dist   laisiés corre  de plus cruel mort ne poons nous morir que de noier . 
 il uinrent deuant aumarie tot a lagen . 
galies et batel plaines de sarrasins leur uinrent encontre et le prisent et menerent deuant le soudant  si l en fisent present de tous leur auoirs . 
li soudans les departi et enuoia en ses prisons . 
li qens et ses fix estoient si fort acousu ensanle et acolé c on ne les pooit departir  si commande li soudans a metre en carte a par aus . 
la furent une piece a grant meschief  et li fix le conte i fu molt malades . 
apres  uint uns iors que li soudans fist une grant feste du ior de se naisence . 
li cours fu grande . 
apres le mengier  arcier et turcople uinrent au soudant de aumarie et disent   sire  nos reqerons no droit . 
 il demanda   coi  
 et il disent   sire  un cetif por metre au bersel . 
 il leur dist   alés a le cartre  si prendés celui ki mains puet uiure . 
 il alerent et prisent le conte  et si l en amenerent carciét de barbe  uestu de cauiaus  menesme d autre afaire . 
li soudans leur dist   cis n auoit mestier de plus uiure . 
alés  menés l ent . 
 la dame qui feme estoit au soudant estoit la  et se le uit et li atenri li cuers  et dist   sire  ie sai francois  si parleroie a cest poure home  se uos plaisoit . 
- dame   fait il   oil molt bien . 
 ele uint a lui et si li demanda dont il ert et ques homs . 
il li respondi   dame  ie sui d une partie de franche  d une tere c on apele pontiu . 
[IK  entfernté- de qel gent  
- dame  sire et qens en estoie qant io m en parti . 
 qant ele l oi  si uint a sen segneur et dist   sire  dounés me cest cetif  s il uous plaist  car il set des eschies et des tables  si iuera deuant nous et si nos en aprendera . 
et ie sui auqes seule auoec uous  si me fera compengnie . 
- dame  par ma loi  saciés  molt uolentiers . 
 ele l enuoia en sa cambre . 
li cartriers s en rala a la cartre  s amena mon segneur tiebaut uestu de chauiaus et de barbe  magre et descarné . 
quant la dame le uit  si dist   sire  encore parleroie io de cestui  s i uous plaisoit . 
- dame  par ma loi  oil uolentiers . 
 
