ci conmence li prologues mon 
seingneur saint iaques 
que calixtes uns apotoilles de rome de 
bones meurs et 
de sainte uie traita en latin que 
il fussent trouué 
ensamble couuenablement pour lire au ior 
de sa feste 
et aus octaues dont il auint qu 
endementiersqu il descrisoit 
la translation et les miracles mon 
seingneur saint iaque 
il s aparut a lui et nostre sires 
auec qui li dist 
  amis calixte ne te targe d 
acomplir ceste escriture 
dont li saint commant font a garder 
mes escri tost 
pour amender les mauuais cuers des ostes 
qui sont manant 
ou chemin mon seingneur saint iaque mon 
apostre  
pour cest miracle soient seur 
cil qui aiment 
et seruent et ont en mimoire le 
beneoit apostre 
qu il lor en rendra merite en ceste 
presente uie et en 
l autre les coronera des biens 
celestieus 
uoirs est qu apres la pentecoste 
de la sainte passion nostre 
seingneur que il raempli du saint 
esperit ses apostres 
preescha me sires saint iaques li 
apostres et li autres deciples 
par les diuers lieus du monde et la foi 
nostre seingneur 
si fait a sauoir que mes sires 
sainz iaques ot yy deciples 
moult sainz homes les yy eslit a 
preeschier en la terre 
de ierusalem li uns ot non 
hermogenes et li autres 
filetus cist dui trespasserent 
en antioche qu il 
enluminerent en lor uie de maint bel 
miracle li tierz 
ot non iosyas qui auoit esté 
seneschauz herode des autres yy 
remeinstrent li duy a preeschier 
en galice dont li uns ot a non 
athanasius et li autres theodorus 
li autre yy alerent auec mon 
seingneur saint iaque en la terre 
de ierusalem li uns ot a non 
torquatus li autres secondus li tierz 
autres ot a non indaletius li 
quarz ot a non tisefons li quinz 
eufrasius li sixtes cecilius li 
setismes ot non esitius 
cist furent poissanz en touz 
biens et ensiuant les bones oeures 
et les saintes de mon seingneur 
saint iaques qui fu freres mon 
seingneur saint iehan l esuangelistres 
a cui diex otroia 
si grant grace que il se transfigura 
seur le mont de thabor 
uoiant deus loiaus tesmoinz ce fu 
saint pierres et saint iehans 
quant mes sires saint iaques ot 
mouteploie la parole 
nostre seingneur par les diuers pueples 
et par les sinagoges 
auironees des iuis li iors de son 
trespassement aprocha 
il se hasta donc de uenir en 
ierusalem 
uoirs est que l onziesme an de 
la passion nostre 
seingneur fu en ierusalem uenuz mes 
sires sainz iaques 
donc le prist abiathar li euesques 
des iuis la semene peneuse 
par le commandement herode et fu menez 
hors de la cite lié par le col 
iusqu au lieu de son martuire ou li 
felon menistre herode li 
couperent le chief par le 
commandement de lui 
ileuc recut martire ce ior meismes 
iosias de cors li liures ne dit 
pas s il fu auoec son maistre portez ou 
s il remest en la terre ainsi 
faitement trespassa mes sires sain 
iaques coroné en gloire 
de celestiel corone 
celle nuit pristrent son saint cors 
si deciple pour la paour 
des iuis et uindrent en eyopen un 
riuage de mer si comme il 
pensoient ileuc qu il estes 
uos par le commandement de nostre 
seingneur fu illeuc apareilliee une 
nef cil entrerent enz 
esioissant 
atout le saint cors de lour beneoit 
maistre et l enporterent 
loant et glorefiant dieu tantqu il 
uindrent en galice droit 
au port d une cite qui a a non yrie 
adonc commencierent 
a dire tout ensamble zz uers du 
sautier qui si commence 
et ce en est si sens ci biaus 
sires en la mer est 
ta uoie et ton sentier en maintes 
iaues 
il issirent de la mer rendant 
loenges a dieu de ce qu il ierent 
eschapé par sa deuine poeste de tant 
orribles perius en terre et 
en mer dont commencierent d 
ententif courage a querre zz liu ou il 
peussent mestre couuenablement le 
beneoit cors du saint apostre 
si comme il queroient ileuc enuiron 
par deuers oriant il trouuerent 
en zz desrube zz lieu plain de mahomez 
et d images ouurees de paiens 
ou une fame manoit qui ert paienne 
et auoit a non lupana 
il li moustrerent l achoison pour 
coi il estoient 
uenu illeuc et apres il li prierent 
qu ele lour donnast ce liu 
et il le saintefieroient et i 
mestroient enz le saint cors lour 
beneoit seingnor la fame qui plaine 
ert d error et de deable 
qu ele auoit eu de la mahomerie 
commenca a penser comment ele 
les porroit traitier a mort ele 
lour dit donc   alez 
au roi de ceste terre si li demandez 
liu ou uos feroiz 
sepoulture a uostre mort  il 
crurent la parole si se 
partirent d ileuc 
et quant il s en furent torné li 
un remestrent auec le cors de 
lor maistre et li autre en 
alerent au roi si conme ele lour 
auoit dit et quant il uindrent 
deuant lui il le saluerent si 
comme en doit roi saluer apres li 
distrent qu il erent et qu il 
queroient li rois qui uolentiers 
les auoit oiz et ou commencement 
de lor parole fu au derrien si 
esbaiz et esmeuz en si grant ire 
qu il comenca a penser comment il 
les occirroit mes li saint 
home qui connurent son pense et son 
uoloir par le moustrement de 
dieu se destornerent d ileuc 
repostement et commencierent 
a fuir celle dont il erent uenu 
si tost comme celle chose 
fu nonciee le roi il les ensuiui 
erraument comme leus enragiez et 
toutes 
ces genz apres lui mais ainsi comme 
il passoient par deseur zz pont 
a grant torbes il auint que par la 
grant poissance de dieu fondi 
li ponz soudainement desouz aus si qu 
il noierent tuit en l iaue 
onques uns seus n en eschapa qui 
renoncast arriere la merueille 
qui ert auenue du roi et de sa gent li 
saint home qui oirent les granz 
escroiz du pont et du trebuchement d 
auz touz regarderent arriere 
celle part et uirent les cors et les 
cheuaus perir et tornoier par 
l iaue ausi con les genz au roi 
pharaon qui furent noié 
en la mer quant diex deliura les 
filz ysrael des mains pharaon ainsi s 
en 
uindrent li home dieu deliuré et 
aidié par l iaue de dieu de ci a la 
meson 
de la fame qui la les auoit enuoiez 
il li conterent tout ainsi 
comme i ert auenuz et comment diex 
auoit pris du roi qui les 
suiuoit et de sa gent quant li 
saint home orent ce miracle 
conté a la fame 
il li comencierent a prier si comme 
il auoient fait deuant et a dire 
  dame otroiez nos cest lieu qui 
mainsions est deable 
a mestre le saint cors de nostre 
maistre que li lieu soit saintefiez 
de sa sainte sepoulture dame 
esgardés que tu ies et a quoi tu 
reperras 
recois nos proieres pour ton bien 
et pour ton salu si ostés et 
giete puer ces ymages que tu 
aoures ici de fust qui ne te 
pueent 
aidier n autrui nuire ne te pueent 
ueoir ne n ont 
pouair d aler ne de parler ne d entendre 
rien c on lor prist  
si comme il li amonestoient ceste 
chose celle qui plaine est 
d error et de deable lour respondi 
engingneussement par couuerte felonie 
et si lor dist   pour ce que ie uos 
uoi si ententis de ceste 
requeste 
allez en zz mont qui est ci 
dehors ou un buef sont 
fort et poissant qui ne 
furent onques donté 
si les prenez touz et s 
aportez tout ce que mestier uos 
iert 
et si les faites traire tout ce 
que uos sauez a uostre edefiement 
et se nule chose uos defaut ie le 
uos enuoierai  
li saint home qui n aparcurent mie 
ses faintes paroles en uindrent 
ioieusement au mont et quant il 
furent la uenu il trouuerent 
tel chose 
qu il ne cuiderent pas trouuer ne 
que il ne queroient pas 
car il uirent zz dragon a merueilles 
granz et horrible qui toute la 
terre d ileuc entour auoit degastee 
malement si tost comme li dragons 
uit les sains homes il oissi 
hors de sa fosse getant feu 
et flambe par la gueule et uint 
desmesureement de grant rauine a aus 
mes li saint home qui armé 
erent de foi firent le signe de 
la sainte 
croiz deuant aus li dragons qui ne 
pot souffrir la du signe de la 
croiz nostre seingneur chai deuant 
aus morz et rumpi parmi en 
yy parties donc drecierent li saint 
home mains et ieuz uers le ciel 
rendant loenge au souuerain pere de ce 
qu il lour auoit celle bataille 
finee si tost comme cist miracles lour 
fu auenuz il firent iaue 
beneoite qu il geterent par le mont 
que maglines esperiz n autres 
male chose ne hantast iames illeuc 
cil monz qui deuant auoit 
esté apelez monz de mort pour ce qu 
il sacrefioient ileuc mortelment 
au deable fu donc apelez monz sacrez d 
ileuc alerent li bon home par 
le mont et uirent les bues que 
celle lour auoit premis qui 
gestoient 
orible muemenz et depecoient a lour 
cornes ausi comme s il fussent 
enragié quanqu il ateingnoient et 
tribouloient la terre aus ongles de 
lour piez felenessement si com li buef 
uirent les homes dieu il s 
adrecierent a aus enragieement mais 
quant il les aprochierent li buef 
perdirent lour grant cruiaute et 
deuindrent si soef et si 
pesible qu il abaissierent leur 
cous de lour gre et 
lessierent humblement les boens 
homes manier lor cornes li boen home 
pristrent donques les bues 
esioissant en dieu et leiierent lour 
mains 
sour lour cous et quant il les 
orent ioinz ensemble li buef se 
mistrent 
ordeneement deuant eus en bone pais 
tantqu il uindrent tout le 
droit sentier a la meisson de la dame 
qui moult fu esbaie quant ele 
uit si apert miracle et si 
merueilleus elle se conuerti 
erraument a dieu et crei en luy de 
pur cuer muee de mal 
en tout bien et otroia lues le lieu 
as boens homes qui le 
requeroient qu il en feissent 
lour uolente 
li boen home qui furent plain 
de grant ioie li mostrrerent 
et apristrent sa foi et sa creance 
et puis la bautissierent 
bonement ainsi recut la dame 
baptesme 
creant ou pere et ou fil et ou saint 
esperit si tost come ele 
fu bauptisiee ele commenca esprise 
de l amor de dieu a abastre 
et a despecier ses mahommez et ses 
ymages et ardoir em poudre 
et toutes les autres qui erent 
en sa seingnorie 
dont commencierent li saint home a 
edefier la sepoulture mon seingneur 
saint iaque et la dame auec de benigne 
cuer par grant deuocion 
quant li sainz cors du beneoit 
apostres fu mis ordeneement et 
onoreement en la sepoulture et l 
esglisse deseur son cors 
richement consommee et foiz mouteploiee 
par la terre li dui 
des deciples au beneoit apostre 
remaintrent a garder son saint cors 
et li 
autre yy en alerent a rome et 
furent la ordené a euesque 
par les mains de mon seingneur saint 
pere et de mon seingneur saint pol 
ainsi comme saint cromaires le 
tesmoingne en son liure 
cist yy deciple preeschierent en 
espaingne et quant lour derrains ior 
uint sainz torquates qui li uns de 
yy deciples fu 
trespassa en acinte une cite dont 
merueilleus miracles auint la 
chaucun an le ior de sa feste 
florist seur sa tonbe uns arbres 
d oliue uerdoient dont oiles decort 
qui deuant son autel art es 
lampes honorablement 
et thisefons qui fu li secons de 
ceus trespassa en uergie 
et secondus li tiers trespassa 
en abule 
et indaletius li quarz 
trespassa en urche et 
cecilius li quinz en elibere et 
esitius li sites 
en carcese et li setiemes qui 
auoit non eufrasius en eliturge 
ainsi trespasserent cist et es 
ides de mai et li dui qui 
demorerent a garder le saint cors 
de lor boen auoé li uns fu 
mis 
a la destre partie et li autres a 
senestre quant il trespasserent 
li uns de ces yy ot a non 
athanasius et li autres theodorus 
ainsi trespasserent tuit de ceste 
mortel uie les ames coronees en 
gloire par l aie nostre seingneur ihesu 
crist qui uit et regne o 
le pere et le fil et le saint esperit 
pardurablement auec cui 
nos puissions regner sanz fin 
ci auez comment et par quex miracles 
li cors de mon seingnor saint 
iaques fu de ces deciples portez par 
mer en galice deci a yrie 
la cite apres son decolement dont saint 
lucas li ewangelistres reconte 
es liures des apostres que par itel ior 
et telle eure meismes quant nostre 
sires fu mis pour nos en la sainte 
croiz fu me sires sainz iaques 
decolez ou tans que la famine fu 
nonciee par agabe le prophete 
ou regnement claudieu l empereor de 
rome de mon seingneur saint 
iaque dit ci apres sainz bede qui 
fu haut doctrinerres de sainte 
eglise que ses cors fu portez d yrie a 
compostele a moult grant 
seingnorie en l uitiesme kalande d aoust 
au tans 
zz roi d espaingne qui fu apelez 
adefonsus cist mist tout son cuer 
et tout son pouair a lui et a s eglise 
honorer de toz biaus aornemenz 
et de toutes les honors qu il onques 
pot et chascun le ior de sa feste 
amenoit touz les hauz homes d 
espaingne princes dus contes et 
cheualiers 
aornez de chiers dras de soie de tante 
diuerse maniere que c iert une 
merueille 
d esgarder les ilec fist diex et 
a puis fait tant bel miracle 
pour mon seingneur saint iaque qu 
aincoiz faudroit mains a l 
escriture que 
li essample de lui et pour ce 
commanda calixtes li apostoilles 
que cist liures fust autorisiez 
entre les hauz liures d autorite 
et leuz es eglises et es refroitoirs as 
iors de festes des apostres 
pour oir ses miracles dont uos orrez 
ci zz merueilleus 
au tans zz arceuesque de compostelle 
qui fu nomez theodorius 
manoit en ytalie uns hons qui ert 
encombrez d un pechie si tres 
grant qu i ne l osoit geir a son 
prestre 
un ior auint qu il s en confessa 
moult redouteusement a son euesque 
et quant li euesques l oi si fu si 
esbaiz pour la paour de si orrible 
pechie qu il ne osa donner penitance 
ainz li fist pour la pitie 
qu il ot de luy une chartre ou il 
escrist la peticion de son 
pechie si li commanda en penitance 
qu il requesist mon seingneur saint 
iaque et alast a sa sepoulture et a 
son autel requerre s ayde et sa merci 
cil y ala sanz demorance et uint 
au ior de la feste qui est 
celebree en l uitiesme kalande d aoust 
quant il ot oré primes a la 
sepoulture mon seingneur saint iaques 
il en uint a l autel regeissant 
son pechie et requerant pardon de deuost 
cuer plain de lermes et 
de sengloz et mist droit a ore de 
prime seur son autel la chartre 
escrite qui ert tesmoing de son 
mesfait quant uint a tierce que li 
arceuesques fu reuestuz et aprocha 
a l autel pour chanter la messe 
il trouua seur une des touailles 
la chartre il enquist 
erraument qui l i auoit mise cil 
qui repentant iert 
de benigne cuer li uint a ses piez 
genouz flechis et requenoissanz 
oianz toz sa folie et le commant de 
son euesque quant 
l arceuesques theodorimus oi ce il 
ouuri la chartre qu il 
tenoit qu i la uoloit lire mais 
il n i trouua lettre ne que 
s il i eust onques riens escrit 
merueilleuse chose fu et grant ioie 
li clergie commenca donc a loer 
dieu par cui cist miracles fu 
fait dont chauscuns qui l ot s en 
doit esmeruellier 
et rendre graces a dieu que diex li 
auoit pardonné son pechie par 
le merite mon seingneur sain iaques ne 
li uoust donner penitance 
mais il li commanda tant seulement a 
geuner les uendredis si l en 
enuoia assous de ses pechiez en son 
pais ci puet chaucuns 
sauoir que cil requiert mon 
seingneur saint iaques 
repantanz que ces pechiez est 
effaciez de la memoire 
nostre seingneur par la priere mon 
seingneur saint iaques 
as yy anz et yy yy de l incarnation 
nostre seingneur manoit uns hons 
es contrees de france qui pour 
esperance d auoir lingniee prist 
fame par mariage il fu auec lui 
lon tans qu il ne pot auoir 
enfanz dont il iert moult dolanz il 
proposa dont en son cuer qu il 
requerroit mon seingneur saint 
iaques et qu il li demanderoit zz 
fil 
il se mut sanz targier et ala 
tantqu il uint a mon seingneur sain 
iaques 
si li pria deuant son autel genouz 
flegchiz plains de lermes 
gemissanz 
de tot son cuer qu il receust sa 
proiere et quant il ot s orison 
finee et pris congie a dieu et au 
beneoit apostre il se repaira 
sains en son pais au tierz ior qu 
il fu reuenuz iut a sa fame 
et engendra en luy zz fil et quant 
li ualez fu nez a son droite 
terme il le firent apeler iaque en 
son bauptesme quant li ualez 
ot acompli yy anz li peres et la mere 
et li parent le menerent 
a saint iaque si comme il uindrent 
par uoie tout ioiant a zz mont 
qui est osques nomez il prist au 
ualait une si soudaine maladie 
et si grief qu il deuia ileuc li 
parent qui plain furent 
de grant dolour commencierent a 
faire si grant duel que les uiles 
ileuc entor et li bos 
raemplissoient de lor criz et de lor 
plors 
la mere qui fu pourprise de greingnor 
duel que tout li autre 
commenca aussi comme toute desuee 
a crier et as dire   he iaque 
iaque a cui diex a doné tele 
poissance que tu me donnas fil 
rent 
le moi car tu le puez bien faire et 
se tu ne le faiz ie 
m ocirrai ici ou ie m enforrai 
toute uiue auec lui  si comme 
il erent illeuc en tel duel et il 
appareilloient la fosse 
li uallez qui morz iert sailli sus 
par le commandement de dieu 
et par la proiere saint iaque ausi comme 
s il leuast de dormir dont 
commencierent tot si grant ioie a 
faire qu a paines uos porroit 
estre descrit li enfes qui resuscitez 
fu conta a touz 
comment saint iaques auoit tenue s 
ame en repos pardurable des 
tierce du uendredi qu il deuia deci 
au samedi a nonne et comment 
i l auoit en son cors remisse par 
le conmandement de dieu et puis lor 
dist car il lor conta que saint 
iaques l auoit leué 
de la biere par le braz destre et se li 
conmenda qu il 
parfesist tost la uoie qu il auoit 
emprise a toute ses genz il 
errerent 
puis tant atout l enfant qu il 
uindrent a mon seingneur saint iaque 
par 
cui priere il fu nez si l 
offrirent a son autel par dieu fu 
faite ceste 
miracle qui onques mes ne fu oie que 
hons mors resuscitast mort 
cist miracles qui par dieu fu faiz nos 
mostre et preuue que 
me sires sainz iaques uit en dieu 
quant il resuscita apres sa 
mort celui qui mort iert de ce dist 
diex   qui croist en moi il fait 
les oeures que ie fas  et 
en autre liu redist   toutes choses 
sont 
puissanz a bien creant  en cest 
miracle qui ci uient apres 
tesmoingne l escreture qui dist 
mieux est que li hons ne 
face mie ueu qu il trespast ce 
qu il aura uoé  
uoirs est que yy homes qui 
mannoient en lorrene 
proposerent a aler a mon seingneur 
saint iaque as yy ans et yy yy 
de l incarnation nostre seingneur et 
pour ce que pensee d ome 
est tost changiee et muee il s 
entralierent par foi et par 
serement 
qu i s entreporteroient foi et 
loiaute et que li uns 
a l autre ne faudroit a l autre 
il en ot un 
entr eus qui cest sairement et ceste 
fiance ne uoult faire il s 
esmurent 
tout yy et errerent tantqu il 
uindrent en gascoingne a une cite 
qui est apelee portecluse ileuc 
prist a zz d eus une si 
grief maladie qu il ne pot aler en 
auant mais cil compaignon le 
porterent a grant malaise qu a pie 
qu a cheual deci as porz d aspre 
puis le laissierent illeuc 
trespassee lour couuenance comme cil 
qui las 
erent et ennuié du grant 
trauail de lui cil qui n auoit 
mie faite 
la fiance garda l oeure de foi et de 
charite car il seus ne le uoust 
onques deguerpir ainz ueilla toute 
celle nuit en une uille saint michiel 
qui est as piez des porz l endemain 
dist li malades qu il 
essaieroit uolentiers a monter le 
mont s i li uoloit aidier selonc 
son 
pouair cil li respondi qu i ne 
li faudroit deci a la mort li 
malades leua donc sus a paines 
et cil li aida a son pouair 
tantqu il erent sus le mont et quant 
il furent amont li malades 
trespassa de uie a mort tout 
droit a l anuitement quant ces 
compaignons uit ce il fu moult 
durement espouentez pour l oscurite 
de la nuit et plus pour le cors qui 
deuant lui est dont il auoit 
freor ces yy choses et la gastine du 
leu li faisoient moult 
mal et ce qu entor les porz 
hantoient bascle et autre gent 
felenesse li preudom qui n auoit 
aide ne confort 
de nului mist en dieu 
toute s esperance il commenca donc 
de tout son cuer a proier 
dieu et mon seingneur sain iaque qu i 
le secoureust 
diex nostre sires fontainne de pitie 
qui ne deguerpist mie 
ceus qui mestent en lui lour 
esperance li enuoia son apostre 
mon seingneur saint iacque si comme li 
pelerins iert en tel esmai 
et en tel dementement il uit uenir 
mon seingneur sain iaque en 
semblance d un cheualier qui par ileuc 
cheminast il dit 
au pelerin   fraire que faiz tu 
cist  et cil li respondi 
donc   sire ie garde cist cest 
mort que ie uoudroie 
uolentiers enseuelir mais ie ne puis 
trouuer en ceste gastine qui 
m ait  dont li dist me sires saint 
iaques   or me baille 
le mort et si monte derriere moi 
tantque nos ueingnons en 
aucun lieu ou il soit mis en terre  
ainsi fu que mes sires 
sain iaques emporta le mort 
entre ses braz bonement 
et le uif derriere lui merueilleuse 
est la merci 
de dieu et merueilleuse est sa 
pitiez merueilleus 
sont li secors mon seingnor saint 
iaque celle nuit erra 
mon seingnor sainz iaques l espace de 
yy iors tantqu il 
auint ainz le solail leuant a zz 
mostier qui est de son non 
meismes que len apele la monioie a 
une liue de compostoile 
me sires sainz iaques les mist 
illeuques ius andeus apres dit 
au 
uif   or ua tost si di aus 
clers de ceste eglise qu il 
uiengnen enfouir mon pelerin et 
quant tu l auras enterré 
parfai ton pelerinage si t en 
repaire au repairier 
encontreras 
tes compaingnons en la cite du liege si 
lour di que 
iaques li apostres ne recoit mie 
lour pelerinnage pour ce qu il 
laissierent lour compaingnon et 
trespasserent lour foi  li 
pelerins 
entendi que c estoit me sires 
sainz iaques il li uoust chair aus 
piez 
mes li beneoiz apostres ne s 
aparut plus a lui quant li hons ot 
le 
mort enterré et son pelerinage 
acompli il s en reuint et encontra 
ses 
compaingnons a la cite du liege si comme 
il li auoit dit il lour 
conta tout ainsi comme il lour 
iert auenu et comme il li 
auint et les menaces que mes sires 
sainz iaques lour mandoit pour la 
foi qu il auoient trespassee uers 
leur compaingnon et lui laissié 
par coi il ne receuoit mie lour 
pelerinnage s i ne l amendoient par 
digne 
penitance il furent moult 
espouenté quant il oirent ce 
erraument 
il se confesserent a l esuesque de 
la cite et quant il orent prise 
leur penitance il acomplirent lor 
pelerinage deuotement cist miracles 
proue que cil qui fait ueu 
ne le doit trespasser 
mes acomplir bonement de haitie uolente 
que diex qui si belles 
uertuz fait pour ses amis l en 
face pardon 
uoirs est que pelerin de 
thiecheterre qui requeroient mon 
seingneur saint iaque se 
hebergierent a toulouse en l ostel d 
un 
bouriois as yy anz et yy yy de 
l incarnacion nostre seingneur 
cil bouriois qui fel iert de cuer et 
simple de uisage les 
abeura la nuit de molt bons uins 
ausi con ce fust a son coust mes 
quant 
il furent couchié et bien endormi 
il repost comme fel en une 
de lour males un sien hannap d argent 
pour aus aprouer de larrecin 
quant il furent l endemain 
troussé et il s esmurent li 
bouriois 
courut apres aus criant et dissant 
  ha mauuais pelerin rendez 
moi zz hennap d argent que i ai 
perdu ne sai par le quel de 
uous  cil qui se sentoient sauf 
et net de tel pechie et de 
tel meffait li distrent   biau sire 
esquerez nos et de celui qui 
le hennap sera trouuez faites 
ioustise  li bouriois les esquit 
et trouua le hennap qu il i 
auoit mis comme fel ou sac d uns 
des pelerins qui zz sien fil auoit 
auec lui 
il tolli donc andeus lour auoir 
et mena le pere et 
le fil deuant la iustise li 
iusticierres qui d aus ot pitie 
commenda que len pendist l un et 
l autre laissasent aler 
li peres qui son fil uouloit 
deliurer ne uouloit souffrir son 
fil a destruire pour lui li filz 
respondi encontre   n est mie 
droiz que li peres se mete a 
mort pour le fil mais li filz 
pour le pere  ainsi fu longuement cis 
estris entr aus qui 
piteus est a oir tantqu il 
esgarderent que li filz 
fust penduz pour deliurer le pere 
il fu ainsi fait et li peres parfist 
son pelerinnage en pleurs et 
en criz quant il ot acompli sa uoie il 
repaira a son fil qui 
pendoit encore et ia estoient 
passé yy iors qu il i auoit 
esté 
penduz li peres commenca illeuc son 
duel a faire a hauz criz 
  ha biaus fuilz pour coi t 
engendrai ie pour coi me 
soutient 
uie quant ie te uoi ainsinc  or 
oiez glorieus miracle 
et digne a oir li filz commenca 
a le pere et si li dist 
  biaus peres ne plorez plus pour 
moi mais esioissiez uos 
car ie n ai nulle paine ainz sui 
plus a aise 
que ie ne fui onques car mes sires 
sainz iaques m a soustenu 
et soustient rapleni de grant 
beneurte  quant li peres oi celle 
grant 
merueille il uint courant a la cite et 
conta as genz que ses filz 
qui tant auoit pendu uiuoit 
encore il coururent tuit 
la et quant il uirent que cil 
iert en uie qui yy iors auoit 
pendu il sorent bien que li ostes 
auoit fait ce mal par son grant 
larrecin qui fu illeuc a touz 
esclairiez il despendirent le 
uallet 
loant et glorefiant dieu et 
pendirent en son liu l oste 
qui courpables iert du meffait par 
cest miracle qui fu faiz par dieu 
pouez sauoir que mes sires sain 
iaques est boens conduisierres 
de ses pelerins pour ce doiuent 
auoir li oste misericorde et pitie 
d aus qu il en recoiuent merite de 
dieu qui uit ou siecle 
des siecles et uiura toriors 
pres de la cite de lyons seur le rosne 
est une ille ou uns hons 
souloit manoir qui girars auoit 
a non 
cil girars sauoit de peleterie dont 
il soustenoit lui et sa mere 
par le trauail de ses mains il amoit 
tant mon seingneur 
sain iaque qu il le requeroit 
chaucun an il n auoit mie fame 
ainz menoit chaste uie seus 
auoec sa mere cui il 
honoroit moult en celle uie qu i 
menoit auint zz ior 
que sa uolente le uainqui si qu il 
iut a une fame 
il mut ce ior meismes a aler a mon 
seingneur sain iaques 
si comme il auoit proposé atout 
son asne et dui de ses 
uoisins auec lui si come il alerent 
lour uoie il trouuerent 
zz poure qu il porterent sor lor 
asne plusors iors si li 
donnoient bonement de lour uiure or 
oiez merueilleus 
miracle dignes est de conter et 
d oir li deables qui est 
enuieus du bien se mostra en 
forme d ome moult honeste 
a celui qui auoit geu a la 
meschine li dist 
  connois me tu  et cil li dist 
  nenil ie sui  dist il 
  iaques li apostres que tu 
requiers lonc tans a chaucun an 
et honores 
de tes dons si saches que ie m 
esioissoie moult de toi car moult 
i esperoie grant bien mais 
aincoisque tu partisses de ta 
messon 
geus a une fame et encore ne t en 
ies confessiez ainz 
atout ton pechie autresi com tes 
pelerinnages deust a dieu 
plaire et a moi mes ne le couuient 
mie ainsi faire 
car quel que li hons soit qui 
pour m amor ueust estre 
pelerins il li couuient primes 
regehir par humble confession et 
espeneir en pelerinage ce que on li 
a enioint et 
qui autrement le fait ses 
pelerinages ne plait mie a dieu  
quant il ot ce dit il s esuanui de 
lui li pelerins qui ce ot oi 
deuint moult tristes et 
commenca a penser qu il 
retorneroit 
pour soi confesser a son prestre et 
reuenroit arriere ainsi comme il 
estoit en tel pense li deables se 
reparut a lui en tel forme comme 
deuant et si li dist   que pense tu 
uieuz tu retorner 
et parler a ton prestre que tu 
puisses a moi dignement 
repairier cuides tu effacier si 
grant felenie par geunes et 
par lermes se tu ueus croire mon 
conseil tu seras sauf 
et autremant ne le puez estre et ia 
soit ce que tu aies pechié 
si t ain ie et pour ce uieng ie 
a toi que ie te 
donrai tel conseil que tu seras 
sauf se tu me ueus croire  
li pelerins li dist   ie pensoie 
uoirement a retorner a mon prestre 
mesque uos affermez que ce ne 
profiteroit rien a mon salut 
dites ce que uos plaira dont ie 
puisse estre sauf et ie 
l ensuiurai uolentiers  li deables 
li dist   se tu desirres 
plainement estre quites de tes 
pechiez trenche tost les 
ostius dont tu pechas  cil qui 
espoentez fu de tel conseil 
li dist   ce ie fais ce que uos me 
conseilliez 
ie morrai et homicides de moi 
meismes dont ie ai oi retraire 
que c est dampnable chose uers dieu  
li deables li dist 
en riant donc   ha fous si entens 
ore peu ce qui est a porfist 
de ton salu se tu muers si comme ie 
di tu trespasseras a moi sanz 
doute et seras martir pour espeneir 
ton meffait se tu estoies si sages 
que tu ne doutasses noient a toi 
occirre certes ie uendroie a toi 
erraument a moult grant compaingnie de 
mes conpaingnons et 
receuroie moult liement t ame auec 
moi en ma maison ie sui 
iaques li apostre qui te conseil 
si fai ce que ie te lo 
se tu ueus uenir en compaingnie et 
auoir pardon de ton meffait  
li pelerins qui simples fu et 
encouragiez de ce faire 
prist la nuit zz coustel et trencha 
ses ostius lez ses compaingnons 
qui dormoient si qu il perca le 
uentre ileuc endroit au torner 
le coutel et si comme il se commenca 
a degeter pour l angoisse 
de la mort qui se hastoit pour le 
sanc qui decouroit a grant ru ou 
lit 
si compaingnon s esueillierent et 
demanderent qu il auoit 
mais il ne lour post respondre ainz 
deuia erraument 
si compaingnon qui furent 
espouenté se leuerent moult 
tost et alumerent une chandoille 
quant il uirent lor compaingnon 
ainsi mort et toilié en son sanc il 
se douterent c on ne les 
arestat si s en partirent d 
ileuc moult main et laissierent l 
asne et lui 
et le poure home qu il menoient 
quant les genz de l ostel 
furent l endemain leué et il 
trouuerent celui ocis il 
furent 
moult esbaiz de ce qu il ne sorent 
qui mort l auoit il apelerent 
lour uoisins si l ensepelirent et 
mistrent en biere 
apres l enporterent a l eglisse pour 
enfouir quant il orent 
assise la biere deuant l uis du 
moustier pour faire la fosse 
ne demora mie granmant quant cil 
qui morz estoit repaira en uie 
et uoiant touz s asist en la bierre 
les genz qui furent espouentez 
de celle merueille conmencierent a 
fouir de totes parz et a crier 
durement cil de la uille qui esmeu 
furent de lour criz 
acoururent enquerant et demandant 
comment cil hons fu repairiez en uie 
quant il orent aprochié il le 
conmencierent a apeler et il 
conta oiant 
touz a plaine uoiz comment li 
deables l auoit deceu par la 
maniere qui 
uos est dite par deuant   ie  dit 
il   que ueez resuscitez 
enmoie moult en m enfance mon 
seingneur saint iaque et a mon 
pouair le seruoie chaucun an ainsi 
comme ie m estoie acheminez pour 
s aide requerre li deables uint a moi 
que me decut par ce qu il 
me dist qu il estoit mes sires 
sain iaques et tant m amonesta 
par son deceuement que m ocis 
airsoir entre mes compaingnons qui 
dormoient si comme l ame deuoit 
oissir de mon cors li deables 
qui decut m auoit amena une 
grant torbe de ses compaingnons qui me 
rauirent cruelment sanz pitie ainsi 
comme il m enportoient 
gemissant doulereussement aus tormenz d 
enfer et il estoient ia uers 
rome a zz bos qui est entre la cite 
et la uille qui est nomee 
labicanum mes sires sainz iaques qui 
nos suiuoit les fist arester 
et si lor dist dites moi dont uos 
uenez et quel part 
uos tendez il respondirent donc 
iaques cist hons n 
apartient nient a toi car il nos 
crei tantqu il meismes s 
ocist nous le deceumes et nos le 
deuons auoir mes sires saint 
iaques lor dist uos ne responnez 
nient de ce que ie uos 
demant ainz uos uantez de ce que 
uos auez deceu le 
crestien dont uos aiez males 
graces car il est mes 
pelerins ne uos ne porterez mie il 
m estoit auis que mes sires sain 
iaques 
estoit iouuenciaus nobles d 
esgardeure un petiz et bruns 
moiennement il les destraint tantque 
nos retornames a rome pres de 
l eglisse mon seingneur sain pere l 
apostre en zz moult bel liu 
uerdoiant et deliteus en la plennete 
de l air ou 
merueilleuse compaingnie de sainz 
estoit a concile ensamble 
illeuc seoit nostre dame sainte 
marie la perpetueus uirge 
mere de dieu auironnee de la celestiel 
compaingnie ie la 
commencai a esgarder ententiuement 
de tout mon cuer 
onques si belle creature ne ui elle 
n estoit mie de grant estature 
mes de moienne clere et tres bele 
face delitable a esgarder 
me sire sainz iaques li pius apostres 
li miens auoez 
s estut deuant lui et fist oiant 
touz sa clamor a li 
des deables qui m auoient decut 
la tres pieu dame lour dist erraument 
  ha maleures que uoliez 
uos le pelerin le mien fil et iaque 
mon apostre assez uos peust 
souffire uostre paine ne la 
deussiez acroistre de l autrui  
quant 
la saintissme dame ot parlé ele 
torna uers moi ses pius ieulz 
moult piument li deable furent 
moult destroit de paor 
car tout cil qui estoient ou 
ciel et a concile distrent 
qu il m auoit decut a tort nostre 
dame commanda ramener m ame en mon 
cors me sires sainz iaques la prist 
donc si la restabli 
en mon cors en cest liu ou ie sui 
ainsi faitement 
fui morz et sui resuscitez  
les genz de la uille qui moult 
furent lie 
le porterent a lour ostieus ou il le 
tindrent yy iors 
et ou seior le moustrerent a touz 
et disoient   ueez ci 
celui en cui diex a ouuré si 
biau miracle  uoirs fu 
c u lieu des plaies qui tost 
furent sannees par le souuerain 
mire 
remeinstrent unes traces uermeilles 
en tesmoingnage du fait 
et illeuc endroit crut une petite 
borterole de char ausi comme uns 
uermissiaus par ou s ourine 
uenoit hors quant li pelerins 
resuscitez fu seiornez en la uille pour 
la grant merueille 
qu il orent de li il 
apareilla son asne et mist soi en 
la uoie 
atout son poure compaingnon qu il 
auoit enpris a mener mais si comme 
il approcha compostoile si 
compaingnon qui l auoient 
lessié 
l encontrerent si comme il 
reperoient de mon seingneur saint 
iaque 
cil qui de loinz le uirent uenir 
apres son asne atout 
son compaingnon l esgarderent moult 
et distrent   moult sont ore 
samblable cil home qui la uiennent 
a nos compaingnons que nos 
lessames  quant il s 
approchierent et il s 
entrencontrerent 
il commencierent entr aus a faire 
moult grant ioie et li resuscitez 
commenca toute la chose si comme 
elle li estoit auenue dont il se 
merueillierent moult esioissant en 
dieu quant il furent en lor pais 
repairié il conterent a touz 
celle merueille et cil qui 
resuscitez auoit esté 
conferma de lui meismes quant il 
fu 
reuenuz tout ce que cil compaingnon 
auoient reconté car il 
moustra 
le lieu des plaies a moult de gent qui 
le desirroient a ueoir 
cest home et touz les signes de sa mort 
uit hues zz saint habes de 
cligni et moult d autres qui souuent 
l alerent ueoir pour la merueille 
de si grant miracle et ie calixtes 
ministres de ministres de dieu 
l pour l amor du beneoit apostre et a 
touz que cist miracle et tuit 
li autre de mon seingneur sain 
iaque fussent leu par les eglises 
ou 
quint ior de octobre et que li iors 
fust festoiez dignement 
en l annor de dieu qui uit et 
regne 
as yy anz et yy de l incarnacion 
nostre seingneur ala uns 
citoiens de barcenone a mon seingneur 
saint iaque il li pria tant 
seulement deuant son autel qu i le 
deliurat de prison par sa pitie 
s il i chaoit quant il ot celle 
proiere sanz plus faite 
il s en reuint en son pais et uint d 
ileuc en cezille pour 
marchaandisse querre mais comme il s en 
aloit la 
sarrazin le pristrent en mer que 
uos diroit on plus il fu yy foiz 
uenduz et achastez par les foires et par 
les marchiez pour que cil qui 
l auoient achasté ne le 
pooient tenir en buies ne en 
chaaingnes 
ainz le deliuroit toriors mes sires 
sain iaques la premiere foiz il 
fu uenduz en corocanie la seconde en 
esclauonnie la tierce foiz 
en blaise la quarte en turcople la 
quint en parse la siste en inde 
la septisme en anthiope l uitisme 
en alixandre la neuuime 
en aufrique la dissiesme en barbarie 
l onziesme en desers 
la douziesme en bougie la tresziesme 
en aumarie la cite ou sarrafzins 
le tenoit lié de double chaines 
mes ainsi comme il estoit si 
crueument fermez il reclama mon 
seingneur saint iaques il s aparut 
a lui et li dist   quant tu me 
requeis a m eglise tu me proias 
tant seulement que ie deliurasse ton 
cors de prison s il i 
chaist n onques ne parlas du salu 
de t ame tu ies cheuz 
en ces perius par ton sauoir mais pour 
ce que nostre sires en a pitie 
m enuoie il a toi que ie te 
meste hors de prison  me sire 
sain iaques li ouuri erraument les 
chaaingnes em plusors parties 
despecies et tantost s esuannui de 
lui li hons s en ala 
par citez et par chastiaus des 
sarrasins uoiant aus touz uers la 
terre 
des crestiens et portoit en sa mein 
une piece des chaines en 
tesmoingnage de si biau miracle quant li 
paien aprochaient de lui 
pour penre le il lor moustroit la 
piece de la chaine 
et li liepart et li dragon des li 
couroient seure mais il s en 
fuioient si tost comme il 
ueoient de la chaine la piece 
ie calixtes li apostres qui cest 
miracle et les autres de 
mon seingneur saint iaque traitai en 
latin trouuai cest home entre 
l estoire et le groing les piez touz 
nus et escorchiez ou il aloit a 
mon 
seingneur sain iaque en sa mein la 
piece de la chaine il me conta 
tout ainsi comme il li estoit 
auenu 
par cest essample font a reprendre 
cil qui requierent 
a dieu ne a ses sains terrienne 
bontez ne terrienne beneurtez 
ou fame ou honors ou auoir ou mort de 
lor anemis ou autres choses qui 
profitent seulement au cors ne mie 
au salu de l ame se les choses 
qui mestier ont as cors font a 
requerre dont font mieuz 
a requerre les uertuz de l ame qui 
sont eles foiz esperance 
charitez chaastez pacience temprance 
hospitalitez largesce humilitez 
obedience pais et bontez icestes 
sont les uertuz de 
l ame dont les nos ames soient 
aornees en la celestiel gloire 
par dieu qui uit et regne sanz 
fin 
as yy anz et yy de l incarnacion 
nostre seingneur ou regnement 
loeys le roi de france et innocent l 
apostoile de rome 
repairoit de mon seingneur sain 
iaque uns hons qui bruns auoit 
a non si estoit de uiceles uille 
sainte marie madaleinne si denier li 
faillirent en sa reuenue dont il fu 
moult besoingneus et en malesse 
car il n auoit tant d argent dont il 
peust achaster 
une seule denree de pain ainsi comme il 
estoit zz iors ieuns entour 
l eure de nonne et il resoingnoit a 
demander son uiure il s asist 
seus souz zz arbre reclament de tout 
son cuer mon seingneur saint 
iaques con cil qui moult estoit 
destroiz et angoisseus il s 
endormi ileuc en celle destresce 
sonia en dormant que mes sires 
sainz 
iaques le paissoit si comme il fu 
esueilliez il trouua a son chief 
zz pain dont il uesqui yy iors deci 
la qu i fu reuenuz en son pais 
il menioit le ior yy foiz 
soffissanment et l endemein tout 
ades toriors trouoit ce meismes pain 
en son sac ha 
seingneurs tant glorieus miracle 
fait ore ci en cui li miracles 
est renouelez que diex fist de 
helie le prophete quant il s 
esueilla 
souz l arbre ou il dormoit que il 
trouua a son chief dont il 
uesqui yy iors 
et yy nuiz comme li pelerins qui 
uesqui yy iors 
d un seul pain deci en son pais par la 
uertu 
de dieu qui uit et regne 
uoirs est qu en la terre de 
monpellier a la uille de saint damien 
fist le ior de feste mon seingneur 
sain iaque une fame par le commant 
d uns cheualier zz pein qu ele mist ou 
feu mes quant il fu aportez 
a la table et on le brisa li saint 
aparut ou pain uoiant touz 
et com plus le brisoit on plus en 
issoit sans cist miracles fu 
faiz par dieu pour cui amor nos 
deuons les oeures de la char 
lessier 
et ouurer en bien es festes des sainz 
que nos puission par bonne 
foi et par bones oeures ataindre a la 
ioie de paradis qui sanz fin 
durera 
ci fine la translacion mon 
seingneur sain iaque et si miracle 
que 
calixtes li apostoilles traita en 
latin pour s amor et pierres par 
le commandement la contesse yollent 
mist en romanz cest liure as yy anz 
et yy cenz yy de l incarnacion 
nostre seingneur hu regnement 
phelippe le poissant uesques de 
biauues en qui citez cist 
liures fu escriz qui doit estre 
chier tenuz fu 
tranlatez de latin en romanz 
la translacion sain iaques 
