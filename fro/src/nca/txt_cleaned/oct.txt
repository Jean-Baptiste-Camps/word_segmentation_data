seigneor preudon or escoutés 
qui les bones chancons amés 
d une tant bone oir porrés 
ia de meilleor dire n orrés 
des grans merueilles que sont faites 
et de latin en romanz traites 
apres un ior qui iadis fu 
ot a paris un roi cremu 
qui dagonbers fu apelés 
plus fiers de lui ne fu nés 
ne miex seust terre tenir 
ne ses anemis estormir 
famme prist de grant renon 
gente de cors et de facon 
un pere auoit de fier corage 
car molt estoit de haut lingnage 
molt durement estoit preudon 
loteires fu només par non 
dagonbers dont m oiés conter 
fist sain denis faire fonder 
molt ama diex omnipotent 
et crust en diex molt fermement 
loteires fu de grant aage 
et se chei en grant malage 
famme uot a fil doner 
et roiaume coroner 
a paris fu un ior li rois 
loteires qui fu molt cortois 
lettres fist faire et sailler 
et ses hommes partout mander 
en normandie et en paitou 
et en borgoinne et en aniou 
en alemaingne et en roissie 
et en la terre de hongrie 
ne remest nus uenus n i soit 
por loteires qu es sommonoit 
li d alemaigne 
i uint a molt riche conpaingne 
tant i ot gent ne soi nombrer 
et de ca et de la la mer 
que ne soi la uerite dire 
molt i amaine grant empire 
defors paris dedens champaus 
ou li presse estoit lors molt beaus 
arbres i ot uers et floris 
la fu li grans assembleis 
de rois de dus de chastelains 
de cheualiers et de uilains 
ce fu un ior de pentecouste 
c est une feste qui molt couste 
que toute la gent fu uenue 
onques n i ot si poure rue 
ou li osteaus ne feussent pris 
de rois de dus et de marchis 
trois iors l i couient soriorner 
et au quart fist li rois crier 
par la ciete tout demanois 
que facent trosser leur harnois 
et les sommiers apareillier 
puis s en issent sans deloier 
a reins sera fait li secres 
et lui iones rois coronés 
donc s esmurent communement 
et uont a rains a sacrement 
dagonbers et son pere i uinrent 
par la ciete grant ioie firent 
un sammedit fu corronés 
dagonbers qui tant fu penés 
forment li firent grant ennor 
maint homage receust ce ior 
du roi dagonbert uos larrai 
mais molt par tans i reuenroi 
quant tans sera de retorner 
mais ancois uos uorroi conter 
une auenture perilleuse 
nus hom ne uit si merueilleuse 
a cel tens que dagonbers tint 
france et bretaingne a rome auint 
l auenture dont uos orrés 
al tens que uos dire m orrés 
auoit a rome un roi uaillant 
hardit et preus et conbatant 
otheuiens auoit a non 
femme prist de molt grant renon 
l estoire dist qu en tot le monde 
qui le cerchast en la reonde 
ne trouast pas un meillor damme 
yy ans fu li rois sa femme 
ne porrent auoir nul enfant 
de ce s en uont desconfortant 
ne sorent en quoi il remaint 
li uns a l autre se conplaint 
un ior auint a mienuit 
a grant ioie et a grant deduit 
s en iuit li rois sa mulier 
comme cil qui l amoit de quer 
amour n auoit en altre rien 
ele l amoit autressi bien 
li rois uint a lui cele nuit 
se engendra quiqu il ennuit 
deus enfans adonques li rois 
dont ses cuers fu puis molt destrois 
et neporquant diex en loa 
de yy enfans qu il engendra 
la dame en fu lie et ioieuse 
mais puis en fu molt angoisseuse 
ensi uos m orrés conter 
li termes uint del deliurer 
ases i ot dames sachans 
la roine de yy enfans 
se deliura a dieu plesir 
la uielle que diex puist honir 
que mere otheuiens estoit 
le yy enfans esgarde et uoit 
molt s en aire en son corage 
par un peu ele n esrage 
lors dist la uielle a la roine 
 saura len uostre conuine 
que ce ne puet estre por uoir 
que une famme peust auoir 
deus enfans ensemble a un lit 
s a yy homme n a son delit 
a deus t en es abondonee 
ta leautes est bien prouee 
certes  ce dist la desloiaus 
 ie feroi toi et tes iumaus 
ardoir et en poudre uenter  
les enfans uait a poins coitier 
ia les estranglast a itant 
quant les dames tot maintenant 
les li tolirent de ses mains 
 par dieu  dist ele  c est del meins 
ie les feroi tot trois morir  
la dame uout de lit saillir 
si malade come ele fu 
quant li enfans li sont randu 
et la uielle s en torne atant 
a son fieuz uint maintenant 
criant tote eschauelee 
bien sembloit femme forsennee 
dist la uielle que ait mal main 
 biax fieuz de ta famme me claim 
quant ele t a fait hontage 
certes a poi que ie n esrage 
honi t a ta famme sor tos 
dame  dist il  que aués uos 
que i ai ia m esrageroi uiue 
por ta famme l orde chetiue 
que a un garcon est donee 
sachiés c est uerite prouee 
que cil a fait quantque li siet 
qui qu il ennuit ne qui qu en griet 
qu yy quistrons a portés 
que li garcons a engendrés 
dame  dist il  n en parlés plus 
iuques li termes soit uenus 
qu ele deura releuer 
s adonc le me poés mostrer 
yy ensemble ce sachiés 
que ie en seroi bien uengiés 
ceste chose laisserés coie 
ne soi que uos en mentiroie  
tant iust la dame et tant ala 
que de yy enfans releua 
quant la dame fu releuee 
la sale fu encortinee 
 dame  dist li rois  entendés 
anuit mais uos repouserés 
sachiés ie uos desporteroi 
a saint piere ueillier iroi 
dieu gracier et aurer 
dont uos a fait releuer 
sire uos ferés uo talent 
car ie sui en uostre command  
li ior trespasse la nuit uient 
la roine bien s acontient 
en sa chambre couchier ala 
cele que point ne douta 
que nul home del mont la hace 
ses enfanz out si les enbrace 
beisiés les a et acolés 
et alaitiés et saueilliés 
grant fu la clarte la dedens 
puceles i ot et 
qui se dormoient seurement 
et la dame tot ensement 
quant li uespres s est aprochiés 
oteheuiens s est enbuschiés 
en un s est esconsés 
et o lui trois de ses prieués 
et la uielle que diex doint honte 
que le mal porchace et amonte 
un garcon apele en requoi 
cil uint a lui ne sot por quoi 
 amis  dist ele  or m entendés 
se uos faites mes uolentes 
ie uos donroi cent mars d argent 
le matin au comencement 
et bone roube et bon destrier 
et si te feroi cheualier 
dame  dist li garcons trotiers 
 ie feroi por uos uolentiers 
uostre uoloir sant nul respit 
or aués  fait ele  bien dist  
par le poing le prent si s en ua 
au lit la dame l en mena 
en la chambre tre quoiement 
q onques ne le sorent la gent 
la uielle apele le garcon 
 tost  dist ele  sant tencon 
couche toi sos ceste cortine 
tos nus encoste la roine 
dame  dist il  ie n oseroie 
car le matin pendus seroie 
n aiés pour  dist la mauuese 
 suefre toi si sois tot aisse  
cil fit de gainer grant 
gran duel et sorsie demenant 
il se desueste et si se couche 
mais a la roine ne touche 
car il ne l osast esueillier 
tel poor a n ose cluinier 
et la male uielle s en cort 
a son fil uient a la cort 
 fieuz  dist ele  uien ent uien t ent 
certes a poi que ne me pent 
ou que ne m oci d un coutel 
par la foi que doi saint marcel 
ta famme t a ainsi honi 
li garcons gist encoste lui 
orendroit le te mostreroi 
par un pertrus les esgardoi  
et li rois maintenant s en 
a la chambe sa uoie torne 
au lit la roine s en uint 
hui mais orrés com il auint 
a la dame doleur et perte 
sans achaison et sant deserte 
li garcon uit le roi uenir 
si a fait semblant de dormir 
li rois tenoit s espee nue 
la uielle que soit mau uenue 
li dist  biau fius que aten tu 
oci tost a branc molu 
dame  dist li rois  non feroi 
ia en dormant n es ocirai  
li rois sa famme esgardoit 
et la dame que s adormoit 
estoit en molt grant frecon 
ce li sembloit en uision 
un aeigle l auoit aerse 
et l abatoit tot en trauerse 
et ses mameles esrachoit 
et ses yy enfans en portoit 
ele s esueille si s escrie 
 mes enfans diex aie aie  
ses eus eure si s est tui 
et uit le roi deuant lui 
qui son branc d acier nu tenoit 
uers la dame ces mos disoit 
 c est uos licherres qui pieca 
ses uolenties de uos fait a 
a tous iors le cuidiés celer  
la roine comence a plorer 
 diex  dist ele  sui traie 
douce dame sainte marie 
qui m a fait tel mesprision 
sire ne creés tel traison 
que si diex ait merci de moi 
ie ne mespris onques uer toi 
dame  ce dist otheuiens 
 taisé uous que ce ne uaut riens 
ie uos prenc ci tote prouee  
lors a la maisnie apelee 
si la fist prendre maintenant 
en sa chartre la mist errant 
et ses yy enfans aueuc lui 
apres a le garcon saisi 
qui se choucha par couoitise 
si en a tost la teste prise 
puis le fist la fors trainer 
lors fait ses cheualiers mander 
si leur conta de chief en chief 
son grant ennui et son meschief 
si en ueult iugement auoir 
cil dient  faites uos uoloir  
n i a nul qui deuers li soit 
et la uielle molt l angoissait 
que arde trop fait grant demore 
et la roine crie et pleure 
que en la chartre se conplaint 
molt a le cuer de doleur taint 
a ses yy enfans s ademente 
cele que molt estoit dolente 
 enfans  dist ele  que ferons 
bien soi que tot trois morrons 
a tort nos fait hon hont et lait 
et si n en auons riens mesfait 
por uos iert mes cors en doleur  
lors les besa par grant amor 
ensi fu la dame la nuit 
au matinet quiqu il anuit 
a fait li rois sa gent mander 
quant il les a fait auner 
si lor conta tout cel afaire 
et demanda qu il porra faire 
dient loiaument iugement 
cil respondent isnelement 
 sire  font il  faites la rendre 
meillor conseil ne porrés prendre 
et les enfans faites norir 
tantqu il se puissent garantir 
grant honeur iert a uous amis  
li rois en fu forment pensis 
la male uielle respondi 
 barons  dist ele  diex merci 
loés uos dont d une putaine 
que me fiex face nonaine 
fius  dist la dame isnelement 
 ua si t en uenge a ton talent  
li barons ne seuent que dire 
que la uielle n osent desdire 
car trop iert de mauuese orine 
n osent proier por la roine 
li rois fist un feu alumer 
la roine fist amener 
trente serians por lui alerent 
qui de la chartre l en geterent 
au fu la mainent defors rome 
por lui fammes et homes 
entre ses bras les enfans tint 
o les serians belement uint 
a eus demande tot entour 
 que fera len de moi seingneurs 
dame  font li serganz  por uoir 
otheuiens uos ueult ardoir  
quant la roinne l entendi 
le cuer ot taint et marri 
otheuiens en apela 
cortoisement l araisona 
 por diex  fait ele  otheuien 
or esgarde se tu fais bien 
quant tu a famme me preis 
tu me iuras et pleuis 
que tu le mien cors garderoies 
come le tuen se tu pooies 
gentiex rois por dieu entent 
se tu gardes ton sairement 
que si diex ait merci de moi 
que ie ne mespris onc uer toi  
lors ueissiés gent dolousier 
dames et cheualiers plorer 
la poure gens la regratoient 
por la douceor qu en lui trouoient 
tot li pueples por lui ploroit 
por les grans biens qu elle faisoit 
 he diex  font les gens  que ferons 
de cele dame que perdons 
que tant iert uaillante et amee 
par traison l a hon amenee  
tel piete ot ne pot mot dire 
por ses enfans forment souspire 
et por lui qui ot amee 
et la uielle s est escriee 
 fieus  dist la uielle  qu aten tu 
fai les ruer en ce fu 
taisés uos dame  dist li rois 
 que ie n es arderoi iamois  
por sa femme li roi plora 
et des enfans grant piete a 
de la dame se faint 
car li saremens le destreint 
ce qu ele l auoit deuant mis 
 dame  dist il  par saint denis 
ia par moi n iert uos cors bleciés 
mais mon roiaume me uidiés 
se iamais i estes trouee 
uos seriés arse et enbrasee 
et uos yy enfans en portés 
sire  dist ele  or escoutés 
por diex uos le urai martyr 
qui por nos mort deigna sofrir 
que uos gens apres moi ne uiengnent 
ne a nul mal ne moi constrainent 
dame  dist il  ne doutés mie 
car foi que doi sainte marie 
se nus uos faisoit enconbrier 
ie le feroie detrenchier  
atant la fist li rois monter 
seur un cheual et puis liurer 
ses yy enfans sans atargier 
et puis li fait li rois baillier 
deniers a plentie por despendre 
a yy cheualiers la fist prendre 
si leur comanda par deuis 
qu il la mainent hor du pais 
en bois en ou en gaust 
puis reuiengnent si ne leur chaut 
que la demainent si s en uont 
trente liues menee l ont 
donc la laissent tot esgarree 
a damediex l ont commandee 
 seigneors  dist elle  a dieu alés 
mon droit seingneor me salués  
atant s en torne la roine 
tote seule par la gastine 
tant a alé tant est uenue 
que son droit chemin a perdue 
tant ua par un gaste sentier 
qu en un grant ual les un rochier 
troua la dame une fontaine 
que molt estoit et clere et saine 
uns grans serpens gist iluec pres 
qui la fontaine garde ades 
sor la fontaine zz arbre auoit 
que plus tre grant douceor getoit 
que encens ne mugelias 
et la roine isneslepas 
descent a terre du cheual 
le frain li lait chaioir aual 
lors a ses enfans alaitiés 
puis les besa s es a chouchiés 
en son mantel sor l erbe drue 
apres ne s est 
ains ala boire a la fontainne 
por le doleur et por la painne 
por l angoisse et la doleur 
qu ele auoit eu tote ior 
si s est couchie 
les ses enfans s est endormie 
mais trop auoit en la gastine 
serpans lions et sauagine 
et de si grans bestes sauages 
que plains estoit li boschages 
atant es uos un singe errant 
qui molt iert grant et maufaisant 
quant il uist les enfans gesir 
lors en out si grant desir 
qu il paruint si coiement 
que la roine pas n en sent 
un des enfans a a lui trait 
a son col le mist si s en uait 
quant il fu un poi esloingniés 
si s asiet en zz chemin 
l enfant desuoloupe et desloie 
la moe li fist par grant ioie 
a la ioie qu il fait l enfant 
es uos un cheualier errant 
qui de cheuauchee uenoit 
il l escrie quant il le uoit 
 leissiés l enfant metés le ius 
qu auant ne le porterés plus  
et quant li singes l entendi 
l enfant mist ius uer lui sailli 
emmi le pis l a si hurté 
que sor l arcon l a souiné 
tote sa roube a desciree 
et li cheualiers tret l espee 
le singe en a tel cop 
que l un des bra li a 
li singe uoit qu il est naurés 
a trois pies saut come deués 
et li cheuaus se desraa 
il retorne si regiba 
du pie l a si feru 
qu a terre l a mort abatu 
et li cheualier prist l enfant 
si le choucha en son deuant 
puis hurte apres son escuier 
mais perdu a son droit sentier 
parmi le bois espes ramé 
tant a point et esperoné 
que sor yy larons abati 
qui zz homme auoient mordri 
eins n en sout mot si fu entr eus 
quant s aparceut estoit deceus 
diex reclama tre doucement 
que lui gardat d encumbrement 
et li larons tantost l asaillent 
qui molt durement le trauaillent 
et le ferent de toute pars 
li cheualiers n est mie eschars 
de cops rendre tot enuiron 
tant le coiterent li laron 
que l enfes li est eschapiés 
des larons a yy tués 
trois bleciés puis s en est fois 
et li larons ont l enfant pris 
dient entr eus  que en ferons 
de cest enfant que nos auons  
dist li maistres  il iert uendus 
si ie de uos en sui creus 
a ce port ca a 
francois poiteuins et normans 
qui uolentiers l acheteront  
atant l enfant porté en ont 
li troi l en portent au riuage 
maint i treuent sage 
qui demandent sant plus atendre 
il ueilent cel enfant uendre 
et cil respondent  a estrous 
por uendre le aportons nos 
por conbien le donrés seingneor  
et cil respondent sant demor 
 por quanrante liures l aurés  
et cil dient  or le gardés  
ilueques un paumier auoit 
qui de paris de france estoit 
de sulie uenoit siglant 
li mondes l apeloit climent 
quant l enfant uit tant tost l ama 
cent perpres d or por lui dona 
li molt le gaberent 
 mestre  dient cil qui la ierent 
 deniers aués a bon marchie 
bien aués uostr or enploié  
mes folement dist clement  uoir  
lors dist en bas en son espoir 
et por les sains de beliant 
 et auoie a fere d enfant 
porter le m esteut a mon col 
bien me puet len tenir por fol  
et puis dist apres  ne me chaut 
se diex l ament bien le uaut 
onques ne poi auoir enfant  
un ane achete maintenant 
si a l enfant desuis chouchié 
puis a tant quis et porchacié 
que norrice li a trouee 
de son auoir l a bien louee 
et cele sor saint li iora 
que l enfant tro bien norira 
puis se met climens au chemin 
einsint son erre tret au fin 
tantqu il est a paris uenus 
quant il fu des boriois ueus 
si li dient tuit  bien uengniés 
ou fu cist enfes gaaingniés  
climens respont  outre la mer 
la l ai fait norir et garder  
a son ostel climens descent 
sa famme recust bonement 
lui et l enfant a molt grant ioie 
 un tel enfant bien norriroie  
l enfant a enbracé et plore 
et le besoit sant demore 
qu ele cuisoit por uerite 
que l enfant eust engendré 
climens qui l auoit aporté 
l enfant norrist par grant amor 
por l amistie de sen 
cist est ore bien asennés 
seingneur por dieu or entendés 
si uos diroi de l autre enfant 
et de la dame au cors uaillant 
que seur la fontaine dormoit 
un lion uint a lui tot droit 
l enfant uist molt le couuoita 
lors pense qu il l en portera 
a ses lioneaus por mengier 
lors prist l enfant sans atargier 
et la roine s esueilla 
le lion uist grant pour a 
qui son enfant porte engulé 
lors cuide bien par uerite 
que li lion le tiengne a dens 
adonc enforcent ses tormens 
 lasse  dist ele  que feroi 
quant les enfans si perdu ai 
si me sont tolus a un fais 
he diex ou fu li pechie fais 
dom ai le cuer en tel effroi  
lors mist le frain ou palefroi 
se monte que n i aresta 
et dist iames ne finera 
si aura le lion ataint 
et les enfans dont ele estaint 
le cuer par desouz la poistrine 
atant s en uait par la gastine 
et li lion s en ua fuiant 
en sa goule porte l enfant 
tant ua li lions sus et ius 
qu il est de la issus 
seur mer uint en un sablon 
mes par tens li si mau non 
un grant serpens qui descendi 
ce uoient cil qui l ont choisi 
qu il porteroit un cheualier 
trestuit armé sor son destrier 
droit au lion dona un saut 
a ses ongles si bien le quaut 
parmi outre la char li met 
puis tent ses eles si s en uait 
selonc la mer s en ua uolant 
le lion en porte et l enfant 
que damediex si bien gardoit 
que li enfens mal n en sentoit 
en un ille que fu sor mer 
s en ua li serpens repouser 
a terre descent li grifons 
quant s est parceus li lions 
qu il est a la terre uenus 
l enfant a mis belement ius 
par la quisse prist le grifon 
au dens en prist tel uenaison 
que la quisse li ront parmi 
li grifons ius de lui chei 
car sa force est apeticie 
li lions a amont haucie 
la poe s en fiert le griphon 
par si tre grant airoison 
l a le lion pris 
la char li desront et les ners 
mort l a qu en diroie plus 
de la char est molt tre bien pus 
du grifon si se conraa 
que onques l enfant n en toucha 
par delies l enfant s estendi 
li petis enfant entendi 
as memeles si les alaite 
la lionesse bien s afaite 
ses mammeles li met deuant 
por ce que laiter uelt l enfant 
einsi mostre diex sa uertu 
qui l enfant uout metre a salu 
quant li enfes fu saoulés 
du lion come oi aués 
une fosse fist li lions 
as ongles qu il ot grans et lons 
l enfant bonement i a trait 
du grifon i fist son atrait 
car de sa char uoldra mangier 
l enfant norir et alaitier 
ensi fu li lions laiens 
yy iors entiers tant come gens 
par iluec couenoit passer 
lor nief orent fait ascesmer 
d armes garnie tot entor 
molt i orent fait bel ator 
a un pont furent aancré 
n i orent pas gaires estié 
quant la roine uient corant 
molt tre grant doleur demenant 
uenue a esperon 
que chascant aloit le lion 
les marroiniers a apelés 
 seigneurs  dist ele  ou alés 
dame nos alons en sulie 
la ou diex prist et mort et uie 
he  dist ele  seigneor baron 
que diex uos face urai pardon 
leissiés moi aueuc uos passsier 
le sepulcre ueil aourer  
cil l agardent s en ont piete 
por ce qu el a si bel proié 
el uessel maintenant la misent 
puis li demandent et li disent 
 dame por dieu dom estes uos 
il uos plaist dites le nous  
la roine tantost lor conte 
son grant ennui et sa grant honte 
que on li ot fait si tres grief 
tot lor conta de chief en chief 
einsi uos aués oi 
en ce qu il estoient issi 
oés come diex ueult auoir 
ses gent com il les ueult aidoir 
li marroiniers dont ie uos di 
d ilueques s en sont departi 
droit a la fosse sont uenu 
tot maintenant i son coru 
lors esgardent si ont ueu 
l enfant petit qui laiens feu 
 sainte marie  li uns dist 
 est ce enfes qui laiens gist 
oil  dist li autres  par foi 
enfes est ce si ie croi  
et dist li uns  ie l iroi prendre 
isnelement sans riens atendre  
dist li autres  uos n i irés 
que uos seriés ia deuorrés 
ains l irons dire a conpainons 
et maintenant leur conterons 
et l auenture et la merueille  
a ce mot li lions s esueille 
lors se herice et si s estent 
et saut en pies isnelement 
quant cil le uoient susleué 
forment en sont espoenté 
que poor orent de morir 
tantost se mettent a foir 
por la pour ont obliés 
garnemens qu il orent portés 
et lions s en ua seuant 
mes cil fuient isenelement 
en leur nief sont molt tost entré 
forment furent espoenté 
 oiés  dient li conpainon 
 nos auon troué un lion 
en une fosse ou se gisoit 
delies lui un enfant auoit 
qui molt iert beaus a desmesure 
onques plus bele creature 
ne ueistes en uostre 
diex quel doleur et quel domage 
que li lions le mangera 
tantost fains l engoissera 
il nos a chacié sans estrif 
bien nos ua que nos sommes uif  
et la roine leur escoute 
que ne s estoit fole n estoute 
 he  fait ele  por dieu merci 
c est mes enfes ie soi de fi 
por dieu leissés moi aler 
que aim miex morir aueuc 
que ie ne laisse mon enfant 
dame  dient li marinant 
 uos i poés tre bien aler 
mes nos nef est dure a torner 
laissiés ester ma douce dame 
roine estes et gentiex famme 
encor poés auoir grant biens 
tout ce  fait ele  ne uaut riens 
car aler i ueil a estrous 
dame  font il  ce poise nos 
quant de l aler estes engresse 
faites uos donc auant confesse  
et si fait de maintenant 
a un prestre molt sachant 
sa penitence li dona 
lors l asout et puis la seigna 
la bone dame atant s en torne 
droit au lion sa uoie torne 
la dame s en ua bien garnie 
li chapelains li a baillie 
l estole et l euue aa 
et la dame d errer s esploite 
mais tant dist a la conpainie 
por diex que ne se uoisent mie 
cil respondent  sant contredit 
nos uus un petit 
dame uolentiers 
por uous grant piece demoron  
et la dame tot sant destrier 
comenca cele isle a cerchier 
tant a cherchié tant a alé 
ele a le lion troué 
et quant la dame l a ueu 
 diex  dist ele  par ta uertu 
ou est mes enfes quant uoi 
li lions l a mangié ce croi  
lors passe auant et si esgarde 
l enfant qui auoit bone garde 
car cil l auoit en garde mis 
qui ne uout pas qu il fust peris 
la roine uit son enfant 
mais du lion ot poor grant 
lors se commence a coniurer 
de diex qui tot puet gouerner 
et des paroilles que diex dist 
et des saintes ennors qu il fist 
que  poissance n aiés sor moi  
donc ueissés le lion coi 
deuant li siet engenoilliés 
cele cui le cuer fu iriés 
cuert por l enfant si le sesi 
fors de la fosse s en issi 
quant l enfant tint si fu a ese 
cent fois en un randon le bese 
atant se mist a repairier 
mes li lions ne uout lessier 
l enfant ains l i sieut tot ades 
de la dame se tenoit pres 
tot ades ua apres l enfant 
et a lui fait molt biau semblant 
de l enfant ne uoult partir 
li marroiniers uoient uenir 
la dame oueuques le lion 
si en furent en grant fricon 
et la dame les apela 
 seingneur por diex qui nos forma 
faites tant que soie laiens 
dame  font il  est noiens 
ceens n enterras hui mais 
se nos n auons du lion pais 
seigneur diex ne dotés mie 
ia ne uos fera uiloinie  
atant la dame en la nef entre 
et li lions au uentre 
se met en l ewe apres l enfant 
si grant pour ont ou chalant 
que onques mais n orent gregnor 
morir cuidoient li plusor 
 tost tost  ce dist li mestre 
 n auons plus ici mestier d estre  
donc dient qui liens erent 
qui le lion primer trouerent 
 fuions fuions tuit somes mort 
se li lions a nos s amort 
sachiés tos nos afolera 
que ia uns n en eschapera 
qu i ne nos meniut erraument 
leués uoiles isnelement  
