soignors or escoutez que des uos soit amis 
yy uers de bone estoire se ie les uos deuis 
dou premier roi de france qui crestiens deuint 
cil ot non cloouis si con truis en escrit 
pluis de yy et yy anz fu li rois sarazins 
et ne nul home se il an deu creist 
qu il ne uosist ocire et les mambres tolir 
ou pandre an autes forches ou detraire a roncis 
damedex l amai tant li rois de paradis 
que il se fist an fonz batisier et tenir 
ce fu en douce france ou moutier saint denis 
et qui ice uoudrai a manconge tenir 
se uoist lire l estoire an france a paris 
cil cloouis fu rois et prouz et pousteiz 
de sa franche moilleir ot yy fiz gantis 
li ainez ot an non floouam li marchis 
a celui commandai a garder son pais 
et trestote la terre que en pie la tenist 
par zz mesfait en fuit puis isi maubailiz 
plus de yy anz an fut li bers puis en essil 
que il n antrai an france ne nus hons ne l i uit 
or entendez seignours por deu de maiite 
le glorious dou ciel qui an croiz fu penez 
dou premier roi qui fut en france coronez 
qui premieremant tint sainte crestiante 
celui fut por son non cloouis apelez 
yy anz et plus fu sarazins clamez 
ne ne trouoit nul home s i fust crestienez 
a qui il ne feist touz les manbres coper 
ou pandre a hautes forches ardoir ou trainer 
damedez l amai tant por la soe bonte 
que il se fist an fonz tenir et batisier 
a saint denis an france qui tant fait a loer 
icil rois cloouis fist mont a redoter 
de sa frenche moiller out yy fiz li bers 
il fit trestout l ene floouant apeler 
a celui conmandai sa terre et son regne 
et que apres sa mor en fust rois queronez 
por zz mesfait an fust puis si maumenez 
que plus de yy anz fut fors de france ietez 
que il n i ousa onques ne uenir ne auler 
ce fu a pantecouste une feste en este 
que rois cloouis fu a paris la cite 
yy rois i furent ouec lui coronez 
senechaul a li rois meintenant apelé 
zz duc proz et puisant qui de borgoigne ert nez 
entreci a uianne durai ses duchaeez 
dit li rois cloouis   senechaul ca uenez 
ie uos conmant ici floouant a garder 
il est ancores iunes meschins et baichiles 
et si ne set pas bien ses garnemanz porter 
sire  dit senechaul   a uostre uelente 
bien iert apris li anfes de quentque mestier eirt  
adonc l an a li dus metenant apelé 
a son outel le moine tantqu il fu aiornez 
que li dux ot mengié et beu a plante 
en zz uergier entrai por son cors deporter 
o lui auoit mené floouant por ioer 
anbedui mein a main n i ont plus ient mené 
sur l erbe qui fut uerz se sient lez a lez 
li dux s est endormiz qui fu uiauz et penez 
il ot blainche la barbe iusqu au neu dou baudre 
seignors a ice tans que uos ici oez 
adonc estoient tuit li prodome barbez 
et li clers et li lais li prestes coronez 
et quant aparceuz d anbler 
donques li facoit len les grenons a ouster 
et trestoz les forcons de la barbe coper 
lores estoit hontous honiz et uorgondez 
siqu il ne parousoit entre gantz conuerser 
et quant il estoit pris a mort estoit liurez 
en ce que li frans dux se dormoit bien soue 
li anfes floouanz l a formant esgardé 
zz coutel out ou poig qui mont trenchoit soue 
don il se desdusoit a une pome ou pre 
dou coutel ai la barbe a son maitre copé 
li dux si s esuoilai qui ot dormi soue 
regardai ses grenons que cil li ai copez 
et de sa barbe a ueu tout autretel 
adonques ot tel doel a pou n est forsannez 
deuant lui a ueu son damoisel ester 
qui ancores tenoit son coutel aceré 
des poinz li a outé li dux por grant firte 
et par zz soul petit qu i ne l an a tué 
par mont grent mautalant l en a araisoné 
  damoisiau debonaires mal m auez enginé 
maudite soit or l eure que futes angandrez 
ie m an ira au roi uostre pere clamer 
qui uos ferai la teste et les manbres coper  
quant floouant l antant si conmance a plorer 
  merci  fait il   biaus maitres por deu de maite 
ie uos an ferai a uostre uelonte  
au piez li est cheuz si commance a plurer 
mont li crie merci mas ne la puet trouer 
  merci  fait il   biaus maitres por deu le droturer 
ie uos ferai droiture de gre et uoluntiers 
et si uos an donrai yy coranz destries 
et trestout le arnois a yy chiualeirs 
et de yy chetiaus uos an croitrai uos fiers  
et respondi li dux   de folie plaidiez 
ie l irai orandroit uostre pere noncier 
qui uos ferai ocire et les manbres trainchier  
atant s est tornez ne prit a lui congie 
dou mantai de samin enuelope son chief 
et est uenuz au roi qui france ot a bailier 
li dus s an est tornez qui le cor ot iré 
dou mantai de samin son chief enuelopé 
entresi ou palais ne s est mie arestez 
et li rois cloouis iert de dormir liuez 
et auloit oir messe au moutier saint priue 
ouques li dus le uoit au piez li est aulez 
le pie li a baisié la iambe et lou sole 
puis descoure son chief si li a tout mostré 
et quant li rois le uit si li a demandé 
  sire dus debonaires qui uos a uorgondez 
en la moie foi sire uostre fiz li ainez 
que m auiés baillei ier matin a garder 
et par zz soul petit que ie ne l ai tué  
quant li rois l entendi a pou n est forsené 
yy cheualiers a li rois apelez 
si lor a conmandé   aulez n i demorez 
ici por deuant moi floouant m amenez 
que par icel apostre c on quiert an noiron pre 
ie le ferai detrare ou les manbres coper 
ou isi grant iostise con len sera panser  
et cil s an sont tornez tantot san demorer 
qu i ne l osent le roi desdire ne uaer 
par deuant lui li ont floouan amené 
tantot a fait li rois s espee demander 
quant le sot la roiine li uai crier 
le pie li a baisié la ianbe et le souler 
s espee li aporte le chanbellanz gauter 
et li rois l ai saisie ou il n o que irer 
dou forre a trait forst le branc forbi d acier 
a floouant son fil en uout le chief trancher 
mas la franche roine prist le roi por le pie 
  de uostre fiz bau sire prengne uos an pitie 
dame  ce dit li rois   ie uos an doins le chief 
s orendroit ne forgure ma terre et tot mon fier 
entreci et yy anz mar i metrai le pie 
sire molt uolunters  floouam respondie 
les sainz li aporterent n i ot plus atargié 
et floouam iura quant s est agenoilliez 
que il n antrerai mais en france le renier 
entreci a yy anz si l ai li rois iuré 
ne n an manra o lui sergant ne cheualier 
adonc a fait li rois et crier et huchier 
a toz ces qui de lui tienent terre ne fier 
que il ne le donasent ne argant ne or mier 
ne armes ne cheuaus n un soul ior a mengier 
et se il le facoient ia n i uaudroit prier 
que il ne perdesant lor terres et lor fiers 
et si lor an feroit toz les manbres troinchier 
atant s an est tornez floouam toz irez 
que il onques ne prist a nul home congie 
nois a sa chiere mere que plus le tenoit chier 
que elle ne facoit son soignor droiturier 
chies son hoste s an uint qui molt fit a prisier 
ou se soloit souant richemant abergier 
gantis borgois estoit et de paraiges fiers 
floouam si l an ai molt tres bien arainié 
  e gantis outes sires uos armes me bailiez 
ie uos an seruirai de gre et uolentiers 
certes ia n i perdrois ualesant zz denier 
qu a yy doubles ne ancores uoluntiers 
se dex me laise ancores an france repairer 
sire molt uolentiers  li outes responder 
il li uest lou auber puis a l elme lacié 
et puis li cint l espee au poin d or antailié 
au col li a pandu zz escu de cartier 
et enpres li a zz roit espie bailié 
puis montai ou cheual et cil li tin l estrie 
et quant il fu montez si ai pris lo congie 
et puis l ai conmandé a deu le droiturier 
qu i desfande son cors de honte et d anconbrier 
de la uile est isus ne se uost atargier 
damedex lou condue por la sue pitie 
car aincoisqu i soit uespres serai il corrociez 
atant es uos uenir richier son escuer 
de riuiere est uenuz ou il fu gebecier 
quant oi la nouelle molt par fu corrociez 
de son iune soignor qui si a pris congie 
que par cele auanture con len li a noncié 
est floouanz ses sires fors dou raine chaciez 
montez est meintenant en zz corant destrie 
et iure damedeu le pere droiturier 
que il ne laisera por nul home sor ciel 
qu apres son seignor n aile floouant le prisié 
en son poig a saisi zz grant pel aguisié 
quant la mere le uit floouant lou gerrer 
richier an apelai si l an hai esrainié 
saisi lou por la rene et puis por son espie 
et si li a baisié les esperons des piez 
  merci  fait il   sire por deu lou droiturier 
que de mon fiz uos prangne et marci et pitie 
dame  ce dit richier   por neant en plaidiez 
certes ne li faudroie por les manbres trenchier  
atant s an est tornez li gantis escuier 
quant il a la roine an ai pris le congie 
et ele le conmande au glorious dou ciel 
qu i son cors li desfande de mort et d anconbrier 
et qu il puit a son fil sainz et sauf repairier 
atant s an est tornez sor zz corant destrie 
et isi de la uile ne se uout atargier 
et cheuauchai apres floouant le prisie 
floouant s an isi de la terre de france 
chaalons trespasai qui siet en la chanpene 
et le chaitel d anglers et en ardenne an antre 
reclaime damedeu en qui il a fiance 
aincoisque il soit uespres ara au cour pesance 
dolanz et corrociez remest li rois de france 
rois cloouis remest corroceus et iré 
tot son barnaige an a metenant apelé 
  seignors  ce dit li rois   sui menez 
floouanz mes fiz m ai honi et uergondé 
qui senechaul mon dru a isi uorgondé 
ie n an ousai pas faire la ioutise a mon gre 
mon uoloir il eut le chief dou bur seruré 
mas li clergie gan si lou m ai desloé 
qui me ditrent que saroie apelez 
mortriseors mauuais de ce c ai angandré 
et quant ie ne puis faire de lu ma uolunte 
molt tot me faites ci zz rasour aporter 
si ferai orandroit de ma barbe autrete  
et en li aportai quant il l ot deuiser 
si ann ai ses grenos li riches rois coper 
soulemant por le duc qui si est atornez 
et trestuit li baron refire autretel 
ci conmance chancon qui la uost escouter 
con floouanz li prouz conmancai a erer 
et des tres grandes poines qu i li couit paser 
aincoisque il peut an france retorner 
floouanz s en isi de france la garnie 
son escu a son col to sus san conpaignie 
reclamai damedeu le fiz sainte marie 
  ahi baus sire dex con i estoie ier riches 
il n auoit si fort roi iusqu an terre d egite 
que se il me mandast orguel ne felenie 
que a plene bataille molt bien ne l atandise 
a yy mil omes as espees forbies 
et or ai tot pordu por grant lecherie 
sire dex ie ne sai en quel terre me guie 
ie ne porai garir por ma chiualerie  
puis dit antre ses danz   or ai ie dit folie 
por saint denis de france i ai pansé coardise 
se nus frans hons m ooit ores tel chose dire 
ne me priseroit mes a nul ior de sa uie 
il ne ai cheualier deci an tabarie 
se ie bien l atenoie de m espee forbie 
que an doue parties trestot ne porfandise 
dou roi flore d ausa ai la nouele oie 
qui proz est et uaillanz et de grant seignerie 
que sarazins guerroient lor loi qu a guerpie 
se aincois i uenoie qu acordance an fut prise 
g i fauroie yy cous de m espee forbie  
a icelle parole a sa uoie acollie 
pase uaus et montaignes mainte lande aramie 
regarde deuant lui desorz une sapine 
se uit une pucelle que sarrazins an guient 
aus espees des plaz molt formant la maitrient 
et elle crie et hue et plore et se gramie 
que li bois an sonne tot a une bondie 
quant floouanz l entant que c est fanme qui crie 
ou chemin s arestai adonc sa rene tire 
reclaime damedeu qui tot a en bailie 
  ahi biau rois de gloire ie ne sai que ie die 
lai uoi yy sarazins plains de grant felenie 
une pucele tienet que molt ont enuaie 
se ie me mot antre aus ie ferai grant folie 
pordu ai mon cheuaul et dote de ma uie  
puis dit entre ses danz   or ai dit couardise 
onques homs de ma ieste ne pansai felenie 
ie ne lairoie pas por tot l or de pauie 
ne chalons la pucelle et antre aus ne me guie  
a icele parole ai la ante brandie 
et broiche le cheual et molt formant s escrie 
  seignors laisiez la dame uos ne l an manroiz mie 
bien uoi que uos l auez enblee ou rauie  
quant li sarazins l oent chascuns an ai grant ire 
il broichent les cheuaus si ont les armes prises 
uers floouant s en uienent chascuns por ahatise 
floouanz en fiert zz an la targe florie 
desoz la boucle a or li a fraite et malmise 
et l aubert de son dos li deront et dessire 
ou cors li mit la lance quiqu an plort ne qui rie 
tant soue l abait mor qu i ne brait ne ne crie 
puis ai traite l espee ou li ors reflanbie 
et uai referir l autre sor l elme de pauie 
que ne li uaut la coife uailesant une alie 
le branc li fait coler deci an la poitrine 
li tiers s en uai fuant quant uit les yy ocire 
la pucele ot paour c ot ueu le martire 
floouanz li demande   qui es tu bele amie 
sire  dit la pucelle   ie uos sarai bien dire 
file suis le roi flore qui tint ardenois quite 
ausais et lohereine bauuaire et osteriche 
sarazins le guerroient lor loi qu a guerpie 
yy felons paiens en zz recot me pritren 
et ie lor eschapai a lor abergerie 
yy iorz ai foi pormi ceste gaudine 
ces sarazins trouai que li cors dex maudie 
se ne fust deu et uos ia m eusent onie 
a biaufor m an portez sire quant m as garie 
dame  dit floouanz   uos n i remendroiz mie 
si uanroiz fors dou bois a recet ou a uile 
dame  dit floouanz   montez sor cest destrier 
de ces autres ne quier zz trestout soul bailer  
la pucelle est montee floouanz tint l estrier 
damedex les condue por la soue pitie 
ancui lor auandrai zz anconbries si fiers 
plus orgoueleus n auint a nul home soz ciel 
se il ne pout conbatre a yy forsz cheualiers 
la pucelle estordra a gerpir et laisier 
or escoutez seignors si dirons de richier 
qui son seignor seuoit qu ainz esclot n i perdie 
et con li sarazins fut areis repairez 
qui ses conpaignons ot arieres lui laisiez 
que floouanz auoit a la mort anuoiez 
a les plaint et regrate an sarazenois gref 
  ahi tant mar futes nobiles cheualiers 
a las con sumes morz trei et anginez 
iemais en nule cort ne me doit lon prisier 
quant si sumes honiz por zz sol cheualier  
quant li gloz ot ce dit si s an uout repairer 
atant es uos esrant lou nobile richier 
qui portoit an son col zz grant pel agusé 
li paiens li escrie   qui es tu escuiers 
sire  ce dit richier   bien le uos sai noncier 
ie uois ici apres zz nouel cheualier 
qui por ici pasai ne sai ennuit ou ier 
et se uos lou ueites car lou m auoiisés 
oil gloz ie le uis tan suis ie plux irez 
mes conpaignons ai morz ocis et detrenchiez 
por amors ton soignor perdras tu ia le chief 
uos i mantez cuuers  ce li a dit richier 
richiers tint an sa main zz grant pel agusié 
ainzque li sarazins fut montez ou destrie 
tel cop li ai doné sor sum elme uergié 
que les flours et les pieres en ai ius trabuchié 
la teste li brisai en plux de yy cartiers 
a terre trabuchai li cuuers renoiez 
richiers uit le aubert trestot anruiilié 
de totes celes armes ne uot nules bailer 
ainz garde deuant lui si chosit zz espie 
trenchant et esfilé a noel antailié 
a la terre se baise si l an ai redrecié 
ancui serai tel ore qu i li aurai mestier 
et floouanz cheuauche ne se uout atargier 
a l isue dou bois trouai zz cheualier 
a meruoile estoit granz et oribles et fiers 
de l escu de son coul fut zz uilains chargiez 
il ot non fernagu fiz le roi galiem 
et fu isuz de l ost por son ardement fier 
le ior auoit ocis iusqu a yy crestiens 
deuant a son arcon an ai panduz les chief 
quant floouanz le uit molt s en dut esmaier 
li sarazins s escrie   qui es tu cheualier 
sire  dit floouanz   ne lou uos quier noier 
ie suis de monloum zz poures soudoier 
ceste dame fut file au senechaul didier 
ie l ai serui yy anz puis m adobai l autrier 
si la mains a son dru que el ai formant chier 
amis  dit fernaguz   a seur cheuauchiez 
por l amor a la dame ne sarez uos tochiez 
car ie me uoel zz pou o lui abelaier 
mon depor an ferai desoz cel oliuier 
maonmot nostre dex si m an aura plus chier 
por tant qu aurai honi la loi es cretie 
sire  dit floouanz   or tot de l eploitier 
bien i puetz ton coraige prouer et esaier 
se tant as ardemant qu oses a li tochier 
ia te uerras ferir an guise d onme fier 
car toi ne mahonmot ne pris pas zz denier 
bien a pasé yy anz que truies l ont maingié  
li l antant a pou n est anraigié 
a floouant escrie   qui es tu cheualier 
por mahonmot mun deu ia i perdras le chie 
por amor a la dame que tu uez derenier  
li turs uoit floouant a pou d ire n anraige 
il broiche le cheual qui li uint de cartaige 
et floouanz le suen que plus ne s i atarge 
granz cous se uont doner sor les 
sor les bocles a or les fraignent et decassent 
mont sunt forz li auberz quant il ne se desmailent 
et bon li cheualiers quant il ne s antrabatent 
il traient les espees et sunt uenuz au chaple 
fernaguz uai requerre floouant par grant raige 
seignours plait uos oir que hons fut fernaguz 
forz et felons et fiers et de fiere uertuz 
a meruoile fut granz si ot lou uis ocur 
il ai traite l espee don li aciers fut bruns 
uet ferir floouant desor son elme agu 
que yy des mestres serres an ai ius abatu 
et trenchié le aubert et le pan de l escu 
res a res de la char est li branz descanduz 
damedex le gari qu an char ne l ai feru 
deci en terre aual an est li branz coruz 
quant floouanz le uoit molt en fut irascu 
il broiche le cheuaul con on de grant uertuz 
uet ferir fernagu desus son elme agu 
que les flours et les pieres an ai ius abatu 
la char li ai tranchie li ous remest tuz nuz 
s or ne tornast l espee ia l eut porfandu 
floouanz a broichié son auferrant corsier 
et a traiste l espee don brunoie l acier 
uet ferir fernagu sor sun elme uergier 
que yy des maitres serres en ai ius trebuchié 
une grant plene paupe a pris de l anapier 
et de l espaule destre an abat zz cartier 
entreci a la boche li ai tot depecié 
par desus son arcon li sans li descendie 
et fernagu s escrie   tu me uauz anpirer 
ahi maunmot sire car me uenez aider 
ainzcoisque ie i mure me qui ie uandre 
dolanz fut fernaguz quant de lui uit le sanc 
il ai traite l don li aciers replant 
si feri floouan sor sun elme lusant 
que tot l ai estoné et daries et deuant 
uers la destre partie uet li cous descendant 
qu i li troinche l aubert et sun ermine blanc 
lez lou gros de l espaule li fet coler le branc 
damedez le gari quant l espaule n an prant 
et que ons de sa char n i antaumai neant 
desqu an la terre uai li brans d acier colent 
tot autresi bruant con qui descent 
quant floouanz le uit mont por an fut dolanz 
damdeu reclama le pere omipotant 
qu i garise son cors de mort et de tormant 
enuers ce tur puant qui tant ai hardemant 
estes uos yy turs deuers zz desrubant 
qui sunt felons et fiers et outregous formant 
fernagu uont querant li traitous puanz 
maugalie est as estre la file galie 
o le yy pucelles a bliaus entailiez 
esgarde deuant soi uit floouant le fier 
armerz de bones armes sor le corant destrie 
el le uit bel et gant et hardi cheualier 
mont li uoit sarazins coper et detranchier 
elle li escria   qui es tu cheualier 
maonmoz te maudie qui tot ai a bailier 
se tu ne uiesz a moi parler et donoier 
onques mais ne te uis en estor conmancier 
diuai parole a moi retorne ton destrie 
ie ne lairai a toi ne traire ne lancier 
de toi ferai mon dru et mon confenoneir 
si saras an ma chanbre mes matres consoiliers  
floouanz la regarde prit la a acointier 
a icele parole i est uenuz richiers 
si ai pris son seignour por l escu de cartier 
  uos faites que mauuais quant uos ici plaidiez 
mas aulez en sa chanbre de plus pres consoilier 
ses conduz n i uauroit le montan d un denier 
se paiens uos trouoient uos perdriés le chief 
e diuai mauuais hons con te puez pou prisier 
que ci laises por le paiens a detrenchier 
et ton lous a conquerre et ton prou porchacier 
tu fus chaciez de france por ta grant mauuaitie 
si n as or ne argant paulefroi de 
se tu ne lou conquier au fer et a l acier 
floouanz  dit richiers   molt por estes cortois 
por noiant auez armes destriez et paulefroiz 
uos auez gant le cors faites pinier uo poiel 
por amors ceste dame arez uos trop auoir 
e diua mauuais hons ia fu tu fiz de roi 
se n as ne uars ne gris destrier ne paulefroi 
se tu ne lou conquiers a l espie uiannois 
riciers  dit floouanz   merci por deu lou uoir 
ne lou panserai mais or le me pordonoiz 
sire  ce dit richiers   tot pordonez uos soit 
mas gardez uos tres bien que plus ne lou pansoiz 
n o ferai ie richiers ie l uos outroi por foi  
la tancon ont laisie richiers et floouanz 
uers baufort s en retornent a lor grailes sonanz 
li boriois de la uile lor sunt uenuz deuant 
et moimes li rois est uenuz tot deuant 
qui lor ai demandé con lor est couenant 
  que nouelles me dites dou chatel auenant 
molt bien la merci deu  dit urbens 
uaincue est la bataile si est nostres li chans 
onques mes n an ueites tant ocire de gant 
ne omes si morir ne paiens tan sanglanz 
sor tote nostre gant le firent miauz li franc 
li nouel adobez lor ai mort escorfan 
dotalien son druc et l amiraul gurtam 
deci a lor chatel les ai menez ferant 
magalie est as estres la file l amiram 
asez dit floouant paroles et sanblanz 
ie sa bien  dit li rois   proudome sunt li frans  
il uint a floouant si li dit an riant 
  prenez de cest achec tot a uostre talant 
sire  dit floouanz   ie n an demant noiant 
retenez a uos sire departez a uoz ganz 
au pouures soudoiiers qui desserui l an tant 
qui por uos guerres sunt ci a uos remenanz  
le gaieg departirent antre les soudoiiers 
a plux de yy an donent qui ann orent mestier 
a lor ostel s an uont floouanz et richiers 
ouecques aus am moinent yy cheualier 
et urban l aulemant menerent por mengier 
la pucelle desuaule contr aual le plainchie 
nu piez eschauolee portoit zz espriuier 
a l ostel floouant s an uai esbeloier 
delez lui s est asise la pucelle au uis fier 
la pucelle est assise deioste floouant 
lai ou elle le uit si li dit metenant 
  car me baisiez bau sire  dit florote au cors gant 
  il n ai ome an ces segle que ie dessiere tant 
dame  dit floouanz   c est tot por neant 
uostre pere ai o li cheualier uailanz 
asez tot m anaroient plusour et li archant 
poures ons d autre terre soudees conqueranz 
ne doit faire tel chose don lou heent la gant 
ne perdre les soudees don souant est feranz  
et respont la pucelle   or soit uostre talant 
c est por maugalie ou uos parlestes tant 
bien la deuez amer car elle ai le cors gant 
mas de tex con uos estes en aurai ancor yy 
tut se penent por li et i sont atandanz 
et se li uns est mors li autres sunt uiuanz 
le doel qu ele demoine ne uaut a mor neant 
molt la aez pucele  ce li dit floouanz 
  elle uos a forfait par le mien escient  
a icelle parole an apelai urbam 
  fetes soner nos grailes adober nostre gant 
tote errerons a la lune lusant 
si metrons nos agaiz soz le bruel marescant 
le canbel tremetrons au chatel auenant 
se paiens s an isoient mont nos sanbleroit gant 
il perdroient do lour par le mien esciant  
par la cite s adobent conmunemant 
il isent de la uile ne s atargent neant 
aus portes font soner yy cors d oriflam 
a l isir de la uile firent armer lor gant 
qu a pie que a cheuaul sunt yy et yy 
tote nuit ont erré a la lune lusant 
le canbel ont tramis au chatel auenant 
cil de l esgait lor sailent et daries et deuant 
illucques tant cop doner de branc 
et sarazins morir et mener mont uimant 
yy et yy et yy gesir morz por les chans 
tante sale uoidie de destrie auferran 
tant cheuaul estraier ses reines traiinant 
ne porent plus sofrir arrabis ne persant 
il lor tornent les dos si guerpisent le chan 
ioste l eue dou rin les an moinent ferant 
il uandront oumais tart au chatel auenant 
par lou mien esciant ia ne lor iert garanz 
chatel ne formetez ne lor dex tauergant 
que as espees nues les atent aulemanz 
bien i fierent francois aulemant li ardi 
chacié ann ont et les amorazins 
yy grantz an durai li trains 
tex en sont uolé desor l aigue dou rim 
s i ne sorent noer tot furent a lor fin 
aulemanz les acollent si n es uolent guerpir 
estes les uos ansanble sor le pont torneit 
ou chatel ann antresrent auec les sarazins 
lai dedanz ueisiez zz si dur chapleiz 
paiens braire et crier et maonmot hunir 
et lor dex tauergan fabur et apolin 
es fosez les geterent con autres chiens poriz 
maugalie la bale au gan cors escheui 
trouerent as fenestres dou palais soineri 
et francois les desuaulent les degrez mabreriz 
a la liurent desouz zz pin foli 
elle le quenut bien si tot con el le uit 
si li ai escrié   por lou tont deu merci 
ne me laisiez tu pas a tes homes honir 
dame  dit floouanz   por neant l auez dit 
ie ne lou sofreroie por yy liures d or fin  
floouanz la conmande a richier lou ardi 
  gardez ceste pucelle car gant eschec ai ci 
uoire  ce dit richiers   onques si bel ne uis 
francois ont le chatel et conquise l enor 
puisqu i l orent conquis i ont esté yy iors 
floouanz est aus estre dou mur sarazenour 
maugalie la bale li uint a genoilons 
  sire  dit la pucelle   aiez merci de nos 
mahonmoz nostre dex por est si aurous 
qu i nos done le pain et le uin et les flous 
qui an lui bien croirai iai n iert trop sofraitous  
quant l antant floouanz si rit por la folour 
  par ma foi damoiselle toz uos dex ne sont prouz 
ueez de quel san gesent es fosez lai desoz 
por les manbres coper n an leueroit zz sus  
zz turs d eluic se par dolanz et iracus 
et saut en zz cheuaul corant et rauinous 
et est uenuz a basme lai trouai son seignor 
por noueles oir i corurent plusour 
moimes l amiraus pansis et angousus 
ouqu il uit le paien qui molt fut xxx 
si li a demandé conmant est ansin sous 
  quex noueles ourons dou chatel orgoulus 
par maunmot baus sire ne t an dirai nus proz 
perdu as escorfan le fiz de ta serour 
et fernagu ton fiz le ardi poigaour 
morz est et detrenchiez a dol et a dolour 
manpriam de surie et ses homens trestoz 
et ton chatel conquis et tolue t enour 
maugalie ta file a la froche colour 
diua qui ai ce fait di lou moi a estros 
par maonmot sire yy francois orguelous 
que li rois ai mandez por conquerre t enor 
zz iouancel i ai qui a meruoile est prouz 
fernagu uostre fiz uos ai mort a delour 
ancor an ai a gart qu i conquist an l estour  
quant l entant l amiraus tote an pert la quelour 
paumez chei a terre qu i n ot point de uigour 
quant l en corent drecier yy rois poignaor 
  amiraus sire rois  dient li sarazins 
  amiraus riche rois por coi t esmaies si 
por zz recet mauuais que francois ont sesis 
or irons an lor terre si lor en todruns yy 
barons  dit l amiraus   mont por auez bien dit 
or ferai don mes homes aioter et uenir 
et mon arierebanc que ie aurai tresmiz  
si uos lairons ester de l amiraur persi 
si dirons dou roi flore de lui et de ses fiz 
con il uint le chatel rauiner et saisir 
floouanz uet encontre braz a braz se sont pris 
et puis se sont asis desuis zz paile bis 
  amis  ce dit li rois   conmant uos estet il 
molt bien la merci deu  floouanz respondi 
  onques n i ot assaut ne trait ne lanceiz 
por force et per prouoce fut ce chestais conquis 
mellepelle i antrames ouec les sarazins 
mont est granz li auoirs que nous auons conquis 
or le prennez bau sire tot a uostre deuis 
et si le departez a uos et a uos fiz 
a moi et a ces autres qui l auons desserui 
barons  dit li rois flores   prouz estes et iantis 
de ma terre uos doins tan con uodroz tenir 
si uos donrai ma file florete au cler uis 
sire  dit floouanz   de merci  
ensus de ce chatel la traitie d un arc 
ot planté zz uergier que lon apale gart 
anuirons clous a murs lai moinent lor eschac 
floouanz et urbans iantement le depart 
onques n ann i ot nus qui molt ne s an loast 
maugalie ast aus estres la file l amiraur 
auecques le florote file le roi d ausai 
maugalie fut fiere qui premiere parlai 
  car plaust a maon qui le segle estora 
ce soudoiiers de france qui prouz est et loiaus 
qu i m eut prisse a fanme a moilier principel 
si me tenist mes peres li riches amiraus 
plus me donroit de terre romenie ne uaut 
dame  ce dit florete   uos auez trop grant chaut 
il est droiz a paien quant sa fanme prise ai 
que il la tene tantque elle anprenerai 
puis an panrai il yy ainsoisque li anz part 
daaz ait maonmoz ne qui iai le croirai 
la loi de maonmot la nostre ne uaudrai  
quant l antant maugalie duremant la pesai 
  por ma foi damoiselle molt sont uilains uos gas 
n ai pas ancor zz mois uos parlates tot d aul 
ie uos ui a la court mon pere l amiraul 
a yy trestote conmunaul 
chacuns por zz denier conme fanme uenaul 
dame  ce dit florote ` uos me dites grant maul 
por riens que m aiez dit ne sarai moins loiaus 
se sarrazins me pristrent onc n orent en moi par 
il me tindrent yy iors eschapai lor au quart 
fernagu uostre frere por fou me achetai 
ge le uis mort giter por lou cop d un uasail 
uostre druc uis ocire escorfan de baudas 
or uolez celui panre qui ocis les uos ai 
si feriés uos yy si fust qui uos donast 
dahez ait qui uos croit ne qui iai uos crorai  
forment se contralient a decai et delai 
iai uenisent ansanble quan lon les desseurai 
li rois flore d ausai floouant apelai 
  gardez moi ce chatel tanque ie uene cai 
puis uos donrai ma file que iai ne demorai 
sire  dit floouanz   isi con uos plairai  
or s an uai li rois flores son eschac an menai 
et sa file la belle et ses fiz les 
damedex les confunde qui lou monde estorai 
puis murent floouant tel doel et si grant mal 
isi con uos orez se la chancon ne faut 
maudaranz et maudaires sont glotons et mauais 
braiz a braz se sont pris a une par son traiz 
  frere  dit maudaranz   une riens te dirai 
n ein pas ce soudoier mas togor le errai 
larges est de doner et uarsal et cortois 
tuit nostre home le seruent li bons et li mauuais 
s il prant nostre serour chauz sumes a fais 
aulons a l amiraur batison li tel plait 
qu an sa chartre le giet puis n ann itrai iemais 
frere  ce dit maudoire   ia ne uos an faudrai 
se puis ma serour pandre anz en zz feu l ardrai 
et richier et urbam au uam ancroerai  
seignor or escoutez faites paiz si oez 
si faite traisom ne fut ne iamais n iert 
ne mas fors iudas qui ann ot son loier 
qui damedeu uandi por son maul anconbrier 
mauderanz et maudoires sont cuuers losoigier 
au serain de la lune pristrent au cheuachier 
auec aus n an menerent forsque yy escuiers 
et sont uenuz a basme ainzque li soroz liet 
lai trouai l amiral galienz le uis fier 
ou fait s ost asanbler de la iant l auersier 
nuns n an sait aconter les canz ne les miliers 
mauderanz et ses freres li sont uenuz a piez 
le souler et la chauce li a estroit baisié 
l amiraux lor demande   qui estes cheualier 
sire  dit maudaranz   ne lou uos quier noier 
fiz sumes le roi flore qui se fit batisier 
nostre pere est deaubles ne pouons auoier 
ainz ai mandé an france yy nouais soudoiiers 
il i ai zz cuuert qui tant por se fait fiers 
fernagu uostre fiz uos ocit auant ier 
s ai conquise ta file maugalie au uis fier 
il ne la doinea panre a ne a moilier 
ainzsois la uot doner a zz son escuier 
n an uosimes le plait graer ne outroiier 
a moom nostre deu nos uenos auoier 
barons  dit l amiraus   molt faites a prisier 
ne perdras de uo terres uailesant zz donier 
aiz aurez de la moie yy chatais an fier  
l amiraux en apale pinar le desfaé 
  faite moi maonmot deuant moi aporter  
et cil li respondirent   si con uos conmandez  
desuis yy colomes le firent amener 
li uilains fut molt gros et parfonz et carré 
de plus fin or d esrabe fut forgiez et fondez 
conme dame an gecine fut bien ancortinez 
ausi li lut la teste conme cierge ambrasez 
maudaranz et maudoires li sont a piez aulez 
  ai maonmot sire ia estes uos si ber 
iai ne porai gresilier ne uanter 
nos ne pouons garir san la uostre bonte 
dou roi flore no pere uenons a uos parler 
dou barnaige de france uenons a uos parler  
zz grant baton a or li ai ou poi boté 
yy sarazins s an lieuent qui tuit li ont crié 
  ai maonmot sire ce droit lo receuez 
en uostre merci sont quant pandre le uorez  
lai ot zz sarazin qui ot non iacobe 
tot uaz et tot chenu car yy anz ot passez 
de la loi maonmont fut si argumantez 
et si sout des estoiles et dou cours de la mer 
si lor trait les sarmonz a granz festes anuez 
de la loi maonmot et d apolin lor de 
si con il uint an terre por lou pouple sauuer 
  barons  dit li cuuers   a moi ann antandez 
maonmoz nostre sires est molt gantiz et bers 
ce droit que uos li faites an respit li metez 
decique yy mois que il soit porpansez 
se pouez bien seruir iai n iert dou droit parler 
il uos manrai an por si ruste firte 
soz le de monmartre uos ferai panre ostel 
maudarnaz serai rois et fors rois coronez  
et respont li cuers   de folie parlez 
se mes sires me baile yy ferarmez 
ia ne sera aincois demen li soirs pasez 
qu ou chatel auenant li ferai pare ostel 
les francois li randrai qui moinent tel fierte 
barons  dit l amiraus   uos an auré asez  
or escoutez seignour s oez de mauderam 
de maudoire son frere et fiz le roi floram 
l amiraus lor bailai yy mile persamz 
tote nuit ont erré a la lune lusant 
et uindrent au chatel ainzsois l aube aparant 
et i midrent lor homes en zz petit paindant 
maudaranz et maudoire s en sont aulez auant 
et dient au portier yy moz an xxx 
  portiers ouure la porte lai nos antrer leanz  
li portiers si uit l anboichemant 
des auberz et des elmes et des cheuaus coranz 
li portiers lor respont qui n estoit pas anfant 
  glotons estez arieres n i antreroz noiant  
quant l entendi maudoire a po ne pert le sam 
  oure cuuers la porte ia suis ie maudaranz 
et mes freres maudoires et fiz le roi floram 
au soudoiers de france uolons parler leanz 
des hui matin a l aube auons esploité tant 
demain irons a basme mouoir tornoiemant 
se paiens s an isoient mont nos sanbleroit gant  
li portiers fit que fous qui les laise antrer anz 
il i perdi la teste n i out de mort garant 
maudaranz li copai a l espee trainchant 
la teste an fit uoler sor le pont metenant 
li portiers fit que fous qui lor ouri la porte 
il i perdi la teste enzqu elle fut reclose 
entrez sunt anz por force antre lui et maudoire 
de l oste floouant et a richier qui dorment 
a force a poeste ont prisies les portes 
sore lor sunt coruz a meruoilouse force 
et pristrent floouant qui ne lor pout estordre 
les poinz li ont liez estroit a une corde 
de l oste floouant ont les portes prisiez 
sore li sont coruz plux de yy miliers 
floouant ont saisi corocous et irez 
a fors cordes li ont les poiz estroit liez 
richiers iut d autre part en zz lit antailié 
quant uit son seignor panre mont an fut corociez 
il a pris une lance qui gisoit a son chief 
firt zz roi sarazin qui li est apruchiez 
que tot l ai porfandu entreciqu el braier 
puis an ocit zz autre qui molt fut foz et fiers 
richiers uit la grant presse des cuuers renoiez 
il ai sasi ioouse qui estoit a son chief 
lors est uenuz au murs si s est aual glaciez 
cele nuit s anboichai a la lune et au ciel 
richiers s est enboichié en zz brulet foilu 
maudaranz et maudoires et li rois mauqueruz 
le fiz le roi de france leuerent sur zz mul 
les piez li ont liez et les mains por desuis 
quant il ont maugalie onc tel ioie ne fut 
or cheuauchent paiens a qui iai dex n aut 
s an moinent floouant dolant et irascu 
des larmes de ses iauz l ermine qu ot uestu 
an est trestoz moiliez et li bliaus desuis 
tandremant uai plorant et sopire menu 
  par deu baus sire peres tor an auez eu 
iemais ne me uauras se dex ne fait uertuz 
e richiers iantis bers fiz ioceram le duc 
iemais por uostre cors ne saira secoruz  
tant cheuauchent paiens qu a bame sunt uenuz 
sor l erbe qui fut uerz sont a pie descanduz 
et tindrent floouant por l ermin qu ot uestu 
por les degrez de mabre sont ou palais uenuz 
maudaranz et maudoires li cuuers losoingniers 
por les degrez de mabre monterent ou plainchie 
et trouent de persie l amiraul galiien 
  amiraus de persie or soies baus et liez 
le francois te randons qu es tant outrequdiez 
ber car an fait iotise si li cope le chief  
quant l amiraus l entant onques ne fut si liez 
ses mains en a tandues contramont uers le ciel 
  ahi maonmot sire mont par iestes prisiez  
de ses homes apale li cuers renoiez 
  faites moi unes forches desor ce pui drecier 
si pandrons ce francois quant nos arons mengié  
quant l antant maugalie si l an prist grant pitie 
au chatel auenant li ot il ia mestier 
  amiraus de persie car te lais conselier 
deci a yy diz zz respit lor donez 
qu aurez mandez uos homes uostre arriereban fier 
puis an feroiz iotise uoiant yy cheualier 
file  dit l amiraus   mont faites a prisier 
tot ce que uos me dites doi ie bien outroier  
anz ou fonz de la chartre lai le fait trabuchier 
boz i ai et caloures don est mont esmaiez 
sore li sont coruz conme chiens anraigiez 
il ne remansit mie que il ne fut mengiez 
mas li bers s i desfant a zz picon d acier 
que sarazins i orent oblié et laisié 
laisons de floouant qui n ai pas le cor lie 
si dirons de richier conmant ai esploitié 
tote nuit a ieu en zz brulot foilié 
deci a l andemain que il dut esclarier 
que li bers se redroce qui le cour ot iré 
de ce que maudaranz les ot si anginez 
de floouant son maitre qui a mort est iugiez 
pres uai qu i ne s ocit de doel et de pitie 
ses poinz uai detordanz li gantiz cheualier 
tote nuit iust richiers enz ou bois uerdeant 
uit le chatel ardoir et le palais plus grant 
uns et uns reuersa toz les morz por les chans 
sauoir se il trouat son seignour floouant 
quant il ne pout trouer molt par an fut dolanz 
antre les autres troue dan urban l aulemant 
nauré pormi le cors de yy espiez troichant 
quant richiers l ai ueu molt por an fut dolanz 
demande li nouelles de l anfant floouant 
  paiens l an ont mené  ce li ai dit urbans 
adonc s est estanduz l arme s an part atant 
a damedeu dou ciel lou roi omnipotant 
ai conmandee l arme richiers qui molt es frans 
puis an uint a biaufort aincois tierce xxx 
li rois estoit montez sor zz mulet anblant 
si auloit oir messe au moustier sain uincam 
lors s estoit regardez tot contr auaul zz chan 
et uit uenir richier corocous et dolant 
en chemise et an braies s espee paumoiant 
quant li rois l ai ueu ancontre uai errant 
si li ai demandé con li est couenant 
  sire  ce dit richiers   certes mauuaisemant 
tu fil nos ont trai li glotons soduanz 
qui ont ars ton chatel et ocise tant gant 
et sarazins an moinent mon seignor floouant  
quant l antandi rois a pou d ire ne fant 
yy foiz se paumai desus le mul anblant 
ia fut cheuz a terre se ne fusent sa gant 
quant entandi li rois de ses fiz les deaubles 
qui ont ars chatel et ocist son barnaige 
  ahi cuuers  fait il   por coi le pansates 
a damedeu m an plain et au baron saint iaque 
et a toz les sainz deu qu i iotise m an facent  
onques mais ne dit chose qui plux fut ueritauble 
car puis lor ann auint une honte si maule 
conme uos m orez dire se la chancons dure auques 
li diaus fut an la uile mirabiles et pesmes 
mas desor touz les autres le moinent la pucele 
ouque el uit richier doucemant l an apale 
  conmant uos est  fait elle   cheualier debonaires 
est dons pris floouanz a la color nouele 
le moilour cheualier qui onc montast an sale 
dame  ce dit richiers   il ne poust or aul estre 
ce nos ont fait uos freres li glotons deputaires 
qui toz nos ont uanduz a l amiraul de perse 
mas por icel apostre que pelerins requierent 
entreci a zz mois an cui pandre les testes 
richiers  dit la pucele   ansint an puis il estre  
auec lui l an menai en zz celier sor terre 
et puis l ai reuestu d un paile de bisterne 
la pucele li done zz aubert et zz aielme 
et zz escu mont bon dom a or sont les serres 
et ioieuse s espee une nouelle aberge 
zz cheuaul li donai et une noue sale 
richiers an merciai la cortoise pucelle 
quant il fut adobez lors uosit il bien estre 
lai ou floouanz ert a la colour nouale 
li rois fut an la uile qui molt estoit irez 
et ces qui mains an funt l orent plus tot laisié 
il ont laué lor mains asis sont au maingier 
mas li rois ne mengast por les manbres trenchier 
ne richiers li gantis n i uot onques tochier 
ainz fit faire son lit si s est aulez couchier 
mas il n i dormit mie por les manbres xxx 
aincois plore et regrate son seignour droiturier 
  ahi tant mar i futes nobiles cheualier 
or ann irai an france corocous et iriez 
zz pel ansus mon col con autres pautoniers 
encontre moi uanront duc et conte et princiers 
ces dames ces pucelles et ces gantis moilliers 
moimes l anpareres o le uiaire fier 
demanderai nouelles de son fil qu i ai chier 
las que porai ie dire an quel liu l ai laisié 
ie ne sarai creuz que ne l aie boisié 
mas por icel apostre que dex ai formant chier 
ainz me lairai ferir yy cous anz ou chief 
que floouant ne truise mon seignour droiturier  
richiers se lieue et chauce dex le pout consoilier 
il ai uestu l aubert et ai l erme lacié 
puis ai cinte l espee au poin d or antailié 
a son col son escu puis ai pris le congie 
et isi de la uile quant il fut anutiez 
onques dex ne fit a cui preit congie 
a l isir de la uile panse de cheuauchier 
il entrai en zz bois aut et grant et plenier 
a l isue dou bois trouai zz cheualier 
qui fut fiz emelon qui dux fut de bauiers 
que sarazins auoent de sa terre chacié 
leuez estoit matin por soi esbelaiier 
yy lieues plenieres auoit le bois cerchié 
que n i fusent remes sarazins ne paiens 
esgarde deuant soi si uit uenir richier 
plus tot qu il onques pout est montez ou destrie 
et broiche le cheuaul et uai ferir richier 
quant richiers l ai ueu ne l ai pas resoinié 
se l uns fut orgoulous et li autres plus fiers 
li uns ne doignai l autre parler ne acoitier 
grantz cous se sont donez es escuz de cartiers 
totes ploines lor lances se sont ius trabuchiez 
puis traiient les espees au poin d our antailié 
granz cous se sont donez sor les hiaumes uergiez 
onc por neant ne uis tel estour conmancier 
con ce dui baronz funt sors les elmes uergiez 
richiers ai trait ioieuse morz est cui il an fiert 
il atient le uersaul sor son elme uergié 
que tot l ai porfandui iusqu au nou dou braier 
richiers estort son coup si l ai mort trabuchié 
quant celui ot ocis meruoiles an fut liez 
car il cudoit qu il fut des paiens renoiez 
e las si mar l ai fait tant ai maul esploitié 
se damedex n an panse por la sue pitie 
onques mais ne fit chose don tant fut corociez 
il laisai le chemin si se tint au santier 
dusqu au chatel lou pere a cest mort cheualier 
ne cesse ne ne fine s i est uenuz richiers 
desoz zz pin follu por desus zz lorier 
est richiers descanduz qui molt fit a prisier 
li dux fut pere au mort emelon de bauiers 
uenuz est por desdure o yy cheualier 
bien sont uestuz d ermines de bliaus antailiez 
portent oitours de mue faucons espriuiers 
sor l eue de ienor uindrent esbelaiier 
a icelle parole i est uenuz richiers 
trestouz les saluai que bien fut ansaigniez 
  cil damedex de gloire qui est laisus ou ciel 
uos gart trestoz ansanble nobiles cheualier 
ne sai qui est li sires ne uos an meluoiliez 
car onques ne lou uis ior que ie soie uis 
mas dex uos saut trestouz et lui trestout premiers 
ie suis zz chaitis hons dolanz et corociez 
qui son seignour uai querre an estrange renier 
que an sa prison tient l amiraux galiiens 
herbergiez moi biaus sire por deu le droiturier 
pormi ceste forest ai yy iors cheuauchié 
de fourre ne d auoine ne meingai mes destres  
emelons le regarde s ou uit bel cheualier 
belemant li a dit   uersaul aulez a pie 
por l amour damedeu sarois uos abergiez 
decique a demain ne perdras zz denier  
son marechau demoine apale le plus chier 
et li ai conmandé   uai si pran ce destrier 
dou fain et de l auoine ait asez a mengier 
et me moine laisuis le cors dou cheualier 
mon mantel li aporte lou muedre et le plus chier 
et si garde tres bien qu asez ait a mengier 
conme mon cors meimes bien le conraez  
et il li respondi   sire molt uelontiers  
li marechaus an moine le bon corant destrie 
li chanbellanz aporte zz garnemant mont chier 
et grant mantel d ermine pandi au coulp richier 
et puis l an a mené ou grant palais plenier 
et li ai doné l eue si l asiet au diner 
asez ot uenoison et clare et uin uiez 
li senechaus moimes li ai deuant treinchié 
e las mar i mengai de maule hore ici siet 
se damedex n an panse por la sue pitie 
onques mais ne fit chose don tant se repantiet 
ne don tant fut marriz a nul iors desol ciel 
richiers fut ou palais au mengier fut essis 
asez ot a mengie et clare et uiez uin 
il ne demorai gaires que zz escuiers uint 
qui portoi son seignor que richiers ot ocis 
la noise est ameue por trestot le pais 
molt por est granz li diaus quant emelons le uit 
yy foiz se paumai sor le coul de son fiz 
plus li ai demandé   escuiers qui l ocit 
a la moie foi sire zz damoisiaus de pris 
qui mont est de ses armes coraigous et ardiz 
mes sires si ot tort qui premiers l anuai 
sire  dient si ome   por ma foi ce est cil 
qui laisus au mengier est ou palais asis 
ber car an fai iotise si li cope le chief  
quant l antant emelons le san cude marrir 
si cheualier se corent a lor oste garnir 
en la saule s an uindrent corocous et marris 
lai ou richiers estoit a son mengier essis 
il l auseint ia mort detrainchié et ocis 
quant emelons an gure le cors sain denis 
mar i serai tochiez li cheualier de pris 
por mautalant en monte toz les degrez mabrins 
et prist dou senechau lou coutail que il tint 
talant ot en son cor que richier en ferit 
emelons fut proudons son mautalant retint 
apres se porpansai li nobiles marchis 
qu il ne l ocirai mie car il serai honis 
tres por deuant richier feri le macelin 
desus richier an uolent les esclaces dou uim 
  uersauz  dit emelons   maulemant m as baili 
de toz anfanz en terre n auoie c on chers fiz 
celui m as por orguiel detrenchié et ocis 
ie te ferai encui toz les manbres tolir  
quant l entandi richiers toz li sanz li fremit 
il laisai le mengier de paour ne le fit 
richiers uit emelons le bon duc deuant soi 
por la mor son anfant corocous et destrois 
