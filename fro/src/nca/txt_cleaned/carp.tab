qui mult dolenz en estoit et que 
faisoit li bons iouenciaus 
de cestes chose il ert mult corrocyez a 
lui meismes quant il 
pensoit a nul delit terrestre si se 
feroit del poing el piz 
aussi com s il peust les males 
pensees fors de son cors metre par 
batre et disoit a sa char qu il la 
iostiseroit si de fain et de soif 
qu ele n auroit cure de reueler et 
qu i iostiseroit si par chalors et 
par froidures qu eles penseroit 
encors a la uiande qu a ioliuete ne 
a folie dont conmenca li sainz 
si dure uie qu il ne menioit s 
au tierz ior un et au quart tant 
solement por sostenir sa uie 
et son cors ensemble et adonc ne 
menioit il si ius d erbes nom et 
petit d eschalonges ades ert enn 
oroisons et looit nostre seignor 
et si fooit et laboroit en terre 
por faire hebetes uenir et por ce que 
li 
trauaus de s ueure doblast lo 
trauail de ses ieunes et si 
faissoit 
uaisselez de ions por ensiuir la 
sentence de l apostre qui dist 
c est a dire   qui mi eure il 
non doit mie mengier  en ceste 
maniere par teus ieunes s atorna si 
li iouenciaus qu il estoit plus 
maigres del cors que nule criature 
adonc auint une nuit qu il conmenca 
a oir criemenz d anfanz et baailemenz 
de bestes et muemenz de bues et 
plaignemenz aussi conme de fames et 
plusors manieres de uoiz li sainz 
iouenciaus sot bien et entendi 
que c estoient tuit enchantemenz 
de diables lors s agenoilla a terre 
et fist lo sine de la sainte croiz 
enmi son uis et puis prist a 
regarder arriere d une part et d autre 
enuiron lui por ce qu il 
desirroit mult auoir en aucune 
meniere les uoiz qui espoanté l 
auoient 
la lune luisoit adont mult clere 
et lors regarda sodainement 
si uit uenir deuant lui une 
conpaignie de diables mult laide 
et mult noire sor cheuaus toz 
ardanz si uenoient droitement sor 
lui 
li iouenciaus conmenca maintenant a 
apeler nostre seignor ihesu crist 
por secors et aie maintenant fu cele 
conpaignie esparse et uenue a 
nient dont prist li iouenciaus nostre 
seignor a loer et a gracier 
ie ne uos auroie en grant piece 
conté ne dit toz les agaiz ne 
totes les paines que li deable li 
fissent et se ie totes ce choises 
uoloie totes ces choses conter et 
dire li liures en seroit trop granz 
et la matiere he par quantes foiz 
belles damoiseles totes nues 
li apparurent la ou il gisoit 
et ce ert li deables en cel semblance 
et par quantes foiz belles uiandes li 
apparurent deuant la ou famine 
lo destraignoit a la fieie li 
coroient leu deuant la ou il 
ert 
en oroisons et hulloient et wolpils 
trespassoient deuant lui et a la 
feie li sembloit que genz armees 
se conbatissent deuant lui et 
donc uenoit aucuns de ceus 
toz armez ausi come feru parmi 
lo cors si sembloit qu i deust 
maintenant morir si se laissoit 
maintenant chair as pies do saint home 
et li proiot qu il i donast 
sepulture mes por ce ne laissoit 
mie li sainz iouenciaus ses oroisons 
a faire ainz auoit ades sa chiere 
fichie uers terre et quant il 
auenoit 
que sa pensee li trestornoit par 
auenture a autre chose si com il 
auient mainte foiz auant il 
sailloit sus et acoilloit 
celui 
qui se faisoit malades et si lo 
batoit des piez et de uerges 
mult durement tantque cil s 
esuenoissoit et li autre ausi 
dont 
il estoit deliures 
ainsi estoit li bons iouenciaus 
temptez del diables par plusors 
manieres en diuerses formes et bien 
sachiez que tres lo sezime an 
iusqu au uintisme soffri il les 
chalors et les froidures et pluies 
qui li uenoient en une chaute qu il 
auoit faite de ions et puis apres 
au uentiesme an fist il une petite 
celle qui iusque a hui cest ior 
dure encore en cel meisme leu cele 
celle ot piez de large et yy de 
haut si qu a paine s i pooit il 
drecier et un poi estoit plus 
longue et se uos la ueissiez 
elle uos semblast mielz sepulture 
que maisoncele ne n i iut unques 
iusqu a sa mort se sor un lit nom 
fait de ions a la pure terre et tant 
solement la uesteure que sainz 
anthoine li auoit donee ne laua 
il unques puis quar bien disoit 
que haire ne deuoit mie estre 
lauee les saintes escritures 
retenoit 
il en sa memoire et en sa pensee et 
quant il auoit faites ses oroisons 
et dites il uerseilloit ses psalmes 
tot ausi conme se nostre sire 
fust en sa presence por ce que 
longue chose seroit de totes ses 
uertuz 
raconter si com eles auindrent ie 
uos en conterai un poi plus 
briement 
si que cil qui retendra porra 
sa uie retenir se lui plaist 
aucun bien a aprenre 
apres ce que li iouenciaus ot yy an 
iusque au uintesisime an ne 
menia il en yy anz de ces yy ans que 
demi setier de farine dont il 
faisoit poulment et es autres yy anz 
ne menia il se pain sec nom 
et sel et aigue et tres la uinteseptisme 
an iusqu a an sostint il sa uie 
d erbes et de racines et tres lo an 
iusqu atantqu il en ot yy 
ne menia il unques lo ior que yy 
unces pesanz de pain d orge et un 
poi d erbes cuites en meniere de porree 
et sanz oile adonc senti 
il que ses iauz li oscurisoient et 
ses cors conmenca a estre 
destrainz par une maladie dont 
mist il oile en sa uiande por 
lui reconforter et por son cors 
sostenir ainsi trespassa il iusqu 
au 
an unques n i menia de fruit ne de 
poulment ne d autres de 
choses se de ce non que ie uos ai 
dit tant solement apres ce 
qu il uit que ses cors estoit 
auques afebliz par uiellesce et 
que li morz l aprochoit si com lui 
sembloit se tint il iusqu 
atantqu il ot octante anz ce sunt yy 
anz qu onques de pain ne gosta 
quar adonc estoit en si grant 
pensee con s il uenist donc primes 
es oures nostre seignor faire ainz 
menioit d une uiande de farine c 
on 
li faisoit et d erbes taillies 
ensemble et entre son boiure et son 
mengier auoit asez escharsement lo 
ior unces en ceste maniere mena 
il sa uie tot son aage ne unques ne 
rompi sa ieune neis en ior 
de feste ne por greuance qu il eust 
ne trespassa qu il unques 
meniast deuant ce que solauz ert 
chochiez mes ors lairons de 
ce ester si reuendrons au 
comencement de la matere et de sa uie 
quant li iouenciaus abitoit encore 
en la chaute de ions en 
toissue dont ie uos ai deuant dit il 
n auoit d aage que yy anz 
si uinrent larrons une nuit a lui 
por ce qu il cuidoient 
qu il eust aucune chose qu il li 
peussent tolir ou por ce qu il 
cuidoient que li iouenciaus 
fust uenuz illuec abiter si 
seulement 
en lor despit et qu il n eust d els 
crieme ne dote por ce le 
conmencierent li larron a querre 
par tot entre la mer et en la 
palu qui en la desertine estoit tres 
la uespre iusqu a la matinee 
ne unques ne le porent trouer quant 
il fu clers iorz si lo 
trouerent tantost com il lo 
uirent si li demanderent ausi 
com par 
geus   que feroies tu se larrons 
uenoient a toi  li sainz 
iouenciaus 
lor respondi et dist   cil qui 
nuz est et rien n a ne 
crient pas que larrons l 
assaillent  li larron li 
distrent 
  se tu n as nule choses neporquant 
te porroit len bien ocire  
sainz ylariens lor respondi 
  uoirement me porroient li larron 
ocire mes por ce ne le crieng ie 
mie car ie sui totens 
appareliez de morir  dont se 
merueillerent li larron mult de la 
grant seurte qu il auoit en lui et 
de la grant foi qu i uirent 
en lui et entendirent el iouencel si 
li dissent qu il l auoient 
tote la nuit quis et que trouer ne le 
pooient si estoient auogle 
de lor iauz sainz hilariens les 
conmenca a doctriner et a amonester 
qu il le mal laissassent a faire et 
si se tenissent al bien cil 
li orent en couant que tres dont 
enn auant amenderoient il lor uie 
quant li iouenciaus ot esté en cel 
leu qu il ot yy anz la renonmee 
de lui fu espandue par tote la contree 
de palestine adont uint une 
fame a lui qui tot premerainement l 
ala querre por ce que 
ses barons la despisoit quar en sa 
compaignie auoit esté yy anz 
ne fruit ne pooit auoir cele 
uint a saint ylariens et si se 
laissa chaoir deuant lui a ses piez 
si qu il ne s en dona garde 
puis si li dist   biaus sire 
pardone moi lo hardement que 
ie ai fait de ca uenir quar 
besoigne m i a chacie  
sainz ylariens ne la regarda mie 
ainz s en uolt torner et fuir 
cele li dist   biaus sire por quoi 
ne me regardes tu et 
por quoi ueus tu fuir celi qui 
merci te crie ne me regarde 
mie conme fame mes conme chaitiue 
nonporquant fame doit 
len uolentiers esgarder endroit bien 
quar fame porta lo saueor 
de tot le monde cil qui sain 
sunt et haitié n on 
mestier de mires mes cil qui 
sunt emferm et malade  
sainz ylariens aresta et si li 
demanda por qu ele ploroit 
et l oquoison et por quoi ele estoit 
uenue cele li conta et 
dist si con uos l auez oi arriere 
sainz ylariens regarda 
uers lo ciel si fist uers lo ciel s 
oroison puis si dist a la feme 
qu ele s en ralast arriere et si 
eust en nostre seignor bone 
fiance cele s en parti et reuint 
a son baron et furent 
ensemble qant uint au chief de l an si 
ot fruit ele reuint 
a saint ylariens atot un fil que nostre 
sire li auoit doné par 
les proieres de saint home et ele en 
estoit mult ioiose et 
liee ce fu lo premier miracle que 
nostre sire fist 
por lo saint iouencel qui fust seu 
apres auint en cel tens que li fame d 
un haut homme reuenoit un 
ior entre li et son baron et trois 
fiuz qu ele auoit 
de mon seignor sainz anthoines qui 
habitoit en l ermitage 
quant la dame uint a la cite de gase 
une mult grant enfermetez 
prist a ses anfanz par qu ele li 
couint demorer en la uile ce ne 
sai ge se la maladie prist as 
enfanz por la corruption 
de l air de la cite ou por ce que nostre 
sire uoloit demostrer 
la gloire sainz hylairens son serf don 
uos porrez auant oir l ueure 
et entendre li anfant estoient si 
malade que tuit li mire 
qui a eus uenoient desesperoient 
lo pere et la mere de lor uies 
la mere demenoit grant cri et grant 
dolor et aloit a l un 
et a l autre ne ne sauoit lo quel 
elle deuoit premiers 
doloser ne plaindre tant demena sa 
grant dolor que noncié li fu 
et dit q uns sainz hom qui moines 
estoit habitoit toz 
seus pres d iluec en l ermitage la 
deme prist maintenant 
serianz et meschines et oblia tote 
sa haute conpaignie qu ele auoit 
con riche dame qu ele ne mena ne 
cheualiers ne dames por la 
grant haste qu ele en auoit si se 
mist a la uoie et a grant males 
painnes li enorta tant ses barons 
qu ele monta sus un asne 
por lo trauail de la longue uoie la 
dame ala tantqu ele uint 
a saint ylarien qui encor estoit 
adonc mult iones d aage et 
quant ele lo uit si li dist 
  home de ie te coniur par ihesu 
crist nostre seignor et par la 
sainte croiz ou il fu mis et par lo 
sanc qui de lui fu espanduz 
que tu t en ueignes a gase et si me 
rent mes trois filz si que 
par ce soit li nons nostre seignor 
lo salueor de tot li monde 
glorifiez en la cite des paiens et lor 
loiz en soit tenue uils 
et abatue  sainz ylaries dist a la 
deme qu il n ert unques issuz 
fors de sa celle puisqu il i entra 
premierement ne ors n en 
istroit il mie quar il ne uoloit 
mie auoir a costume que il alast 
a la cite ne a uile meesmement de tel 
chose quant la deme oi ce ele 
se laissa chaoir a ses piez si 
conmenca a crier mult hautement et 
a dire   ylarien sers ihesu crist 
rent moi mes anfanz et asi 
con il ont esté gardé par saint 
anthoine en egypte ou il ont 
demoré ensemble lui ausi soient 
il par toi gardé en la terre de sire 
ou tu abites  tuit cil qui la 
estoient ou la dame parloit 
ploroient et sainz ylaries 
ploroit por la pitie de la deme que 
uos 
diroie ie plus unques la dame ne se 
uolt partir do saint home 
iusques atantqu il li ot en couent 
quant li soleuz seroit 
esconsez qu il i iroit a gase et 
entreroit dedenz la uile la deme 
s em parti et retorna arriere 
sainz ylaires la siui et ala 
tantqu il a l anuitier entra en la 
uile si uint la ou li afant 
gysoient si les conmenca a 
esgarder et nostre seignor a apeler 
dolcement qu il par sa misericorde 
daignast a ces trois anfanz 
rende sante se lui plaissoit 
or poez uos oir grant miracle et 
grant meruoille quar il 
conmencierent tuit troi a suer 
si durement tantost com li 
sainz hom ot por els proié a nostre 
seignor com s on lor eust 
aigue sor lo cors et sor les membres 
gitee plainement en cele 
meisme hore conmencierent il a 
mengier ce qu il fait n auoient 
en grant piece et si requenirrent 
lor mere qui grant dolor menoit 
il beneirent nostre seignor et 
baisierent mult docement les mains 
del saint home par cui proieres il 
auoient sante receue quant ceste 
chose fu ueue et oie et loing et pres 
par tote la contree li plusor 
de la terre de syre conmencierent a 
saint hylariem et deuenoient 
crestien et li plusor en 
prendoient abit de moine por 
demorer 
ensemble lui en l ermitage en cel 
tempore adonc n auoit unques 
aue abaie en la contree de palestine ne 
n i auoit unques eu 
moine se saint ylariens nom en la 
terre de syre mes sainz ylaries 
les y doctrina et aprist premiers 
et fist tant par l aye 
nostre seignor qui mult i ot des sainz 
homes et la loi nostre seignor 
crurent mult saintement tant com il 
nesquirent 
en egypte auoit nostre sire adont 
sainz anthoine qui mult uiauz 
estoit et de grant aage et en la 
terre de palestine auoit il saint 
ylariens si com ie uos ai dit une 
uilete estoit en cel tens 
entre la terre d egypte et la contree de 
syre facide estoit apelee 
la auoit une fame qui auoit 
esté yy anz aueugle cele 
fu amenee a saint ylarien saint 
ylariens auoit adont 
ensemble lui mult de moines qui a la loi 
nostre seignor s estoient 
atorné et si haioient abit de 
moniage quant la fame uint deuant 
lo saint home ele li dist qu ele 
auoit tot son auoier despendu en 
mires por ce qu ele cuidoit qu il li 
deussent aidier sainz ylayres 
li respondi et dist   fame se tu 
eusses doné au poures 
ce que tu as despendu et doné au 
mires ihesu crist li uerais mires 
t aust sanee et garie  queque li 
sainz hom parloit issi cele 
crioit a haute uoiz et li 
prioit hautement qu il eust de 
li 
pitie et misericorde li sainz hom 
prist de sa saliue si li tocha 
a ses iauz par exemple de nostre 
seignor qui issi fist a 
celui qui nez estoit auougles 
et maintenant fu celi 
renluminee de sa ueue et garie 
un autre foiz auint q uns charretons 
charrioit un char en 
ne sai quel leu por sa beigsoine li 
charetons estoit de gase 
si com il aloit sa uoie li diable l 
entreprist en tel 
meniere qu il deuint toz roiz et 
ot sa force perdue si que il 
ses mains ne pooit mouoir ne piez ne 
chief neis tantqu il se peust 
flechir de nule part len lo porta a 
saint ylarien en une litiere cil 
ne pooit plus mouoir de toz ses 
membres forsque la langue par celi 
pria il au saint home qu il li 
feist secors et aie li sainz hom 
li dist qu il ne pooit estre senez 
si ne creoit premiers en 
nostre seignor ihesu crist et si ne 
deguerpisoit sa loi qui 
mauuaisse estoit cil crut 
en ihesu crist et laissa sa 
mauaisse 
creance si fu maintenant senez et 
deliure do diable 
apres ce auint q uns iouenciaus 
estoit en cele meisme contree 
qui messicas auoit nom si ert si 
tres forz qu il portoit yy muis 
de forment a celle mesure ne ne 
trouoit asne qui son fais 
peust 
porter en nule meniere en cel iouencel 
qui si fort estoit 
entra li ennemis el cors qu il 
cruelment lo fist estrangier 
et forsener dont ne lo porent tenir 
ne chaenes ne anels de fer ne 
chartre qu il ne derompist tote par 
sa forsenerie de plusors 
qu il encontroit menioit il les 
nes et les oroiles et aus 
autres brisoit il les iambes ou 
les denz ou autres membres 
totes les genz qui enuiron lui 
estoient auoit il si espoantez 
qu 
il ne sauoient qu il peussent 
faire nonparquant tan firent si 
enmi 
que par grant force de genz et par 
grant engienz le lierent de 
chaenes de fer et de cordes si lo 
traissent apres els ausi 
com un saluage tor iusques au leu ou 
sainz ylairiens et si frere 
abitoient quant lou frere le 
uirent il furent tuit 
espoantez quar 
cil estoit a meruoille grant 
et orribles lors corurent 
li frere a saint ylarien lor saint pere 
si li noncerent quant li 
sainz hom l oi il conmanda qu 
en lo trainast iuqu au leu ou il 
estoit et cil si firent a 
grant force qui la l auoient 
trainé 
quar il uenoit mult a enuuiz deuant 
lo saint home si reculoit 
de quanqu il pooit et cil lo 
trainoient de quanqu il pooient 
auant qui mult de gent estoient 
asemblé si lo tenoient a cordes 
et a chaiennes dont il l auoient 
tot chargié et ce sembloit 
a uoier une grant meruoille tantost 
com sainz ylariens lo uit 
il conmanda a ceus qu i lo 
desliassent et laissassent aler 
tot deliure et cil si firent 
sanz arestemenz qu il ne l oserent 
contredire quant sainz ylariens lo 
uit desliez il li dist 
  abaisse ta teste si uien auant  
cil conmenca maintenant 
a trembler de paor qu il oi la 
parole do saint home ne ne l osa 
regarder ainz se laisa chaoir a ses 
piez si le prist a lechier 
de sa langue mult docement li sainz hom 
l en fist releuer et si fut 
ensemble lui yy iors et adonc li isi 
li diable fors del cors que 
mult l auoit trauaillié et 
pené et bien sachiez c onque 
puis 
cel ior qu il fu uenuz deuant lo saint 
home n ot pooir qu il 
greuast a nule rien uiuant ainsi con 
uos m oez dire et 
conter fu gariz li iouenciaus par 
saint ylarien por cui nostre sire 
fist maint bel miracle et maint bel 
signe 
or ne me doi ie mie taire orion 
estoit riches hom et primas 
ce est premiers de saignorie 
deuant toz ceus de la cite 
de baile qui pres est de la roge 
mer fu amenez a saint ylarien 
por ce qu il auoit el cors une 
religion de diables une religion 
se contient yy mile yy yy ce 
riche hom qui tant auoit 
de diables el cors lierent si 
parent de chaenes de fer parmi 
lo col et parmi les mains et par le piez 
et par les costez si l 
amenerent a saint ylarien et bien 
sembloit qui l esgardoit enmi 
la chiere qu il fust plainz de 
granz forsenerie si com il estoit 
tant alerent qu il uindrent la 
ou sainz ylaries abitoit en la 
montaigne 
ensemble ses freres li sainz hom 
estoit adonc issuz de sa celle 
por aler en son labor si com ie cuit 
et moi semble et 
mostroit a ses freres paroles de 
deuines escritures li desuez 
dont ie uos ai dit eschapa de 
ceus qui le tenoient si corut 
a saint ylarien si l embraca par 
darriere et le leua de terre 
mult legierement cil qui la 
estoient conmencierent a crier 
de totes parz quar il cremoient que 
cil ne conbrissast toz les 
membres au saint home qui mult 
estoient foblies et agreués 
par ieuner longuement li sainz hom lor 
dist   taisiez uos et ne 
dotez noient si me laisiez entre 
moi et lui couenir  
maintenantqu il uint a lui si torna 
sa main par desore ses espaules 
et athocha celui sor la teste lors 
se laissa li desuez et li sainz 
hom lo prist par les cheuous si lo 
mist a ses piez et dont li 
conmenca les yy mains a destraindre 
de sa main et de son pie les 
deus piez a hurter et a batre puis 
fist s oroison a nostre seignor 
si li dist   biaus sire ihesu crist 
qui sor totes choses as 
puissance deliure cest chaitis de 
sa malauenture  or poez 
oir granz meruoille c onques tele n 
oistes quar de la boche 
celui oi len granz criz de 
diuerses uoiz et de diuerses menieres 
et li esirent tuit li deable fors 
que plus n i oserent demorer 
ainsi fu cil deliures de la grant 
desuerie que li ennemi 
demenoient de lui si s en 
repaira arriere en sa contree 
apres ce non mie lontens reuint il 
atot sa fame et a toz ses anfanz 
a l abaie sainz ylarien si com por 
graice a rendre a nostre seignor 
et au saint home de sa deliurance si 
aporta ensemble lui or et 
argent qu il li uoloit doner et 
pires precioses mes saint xm ne 
uolt nient prendre ne recoiure 
quant ce uit orion il li dist em 
plorant qu il recust ce 
qu il li auoit aporté si lo 
departist et donast au poures 
sainz ylariens li respondi qu il lo 
pooit mielz departir et doner 
por celui qui aloit par les citez 
et par les uiles si cognoissoit 
mielz les poures qu il ne 
faisoit ainsi s en parti cil 
et ala arriere qu ainc sainz 
ylariens ne uolt do suen rien 
tenir ne prendrent quar en la fin li 
dist il que 
s il rien en receuoit nostre sire s 
en correceroit et tote 
la religions des diables 
repaireroit a lui si seroit 
ausi 
com il auoit esté dauant en dolor 
et paine or n est mie droiz 
que ie uos trespasse a dire coment 
zazanus fu entrepris de grant 
enfermete sodainement et ausitost gariz 
par les proieres do saint 
honme cil zazanus estoit sobtils 
macons en cel tempore si ala 
uers lo riuage de la mer a une grant 
roche por trenchier piere et 
apparillier a oues un grant mur a faire 
d une maison en l abaie 
saint ylarien et ce ert asez pres de 
la que cil ouroit 
ensemble ses compaignons il auint si 
com nostre sire lo uolt 
que palesin lo feri par toz ses 
menbres et les ot si perduz 
en poi d ore qu il ne se poit 
aidier en nule maniere si compaignon 
lo pristrent et l en aporterent 
a saint ylarien la ou il 
ere ouec ses freres et li 
conterent conment ce li estoit 
auenu 
sainz ylariens lo regarda et puis 
fist lo sine de la sainte croiz sor 
lui maintenant fu cil gariz et senez 
et repaira arriere auec ses 
conpaignons qui aporté l auoient 
et reconmenca a faire s ueure 
a grant ioie 
apres ce auint c uns hom crestien 
ytalicus auoit nom auoit pris 
un cors de cheuaus encontre un autre 
home sarrazin qui les ydeles 
aoroit cheuaus auoient il noiriz 
et afaitiez a corre a toz chars 
ou il estoient attelez si com il 
estoit ca en arriere acostumé 
cil qui mielz coroient en tel 
meniere auroient uictorie et 
loange grant li paiens traiot a ses 
ydeles et disoit ne sai 
queus charmes as diables qu il 
aoroit qu il li aidassent 
cel cors a faire et a sormonter si qu 
il en eust la uictoire 
li autres qui crestiens estoit 
uint a saint ylarien si li 
pria qu il proiast a nostre 
seignor si qu il se peust desfendre 
sanz honte et sanz blasme auoir sainz 
ylarien sembla de faire oroison 
en ce meniere oiseuse chose seroit 
a faire si conmenca a 
sorrire et a esgarder celui si li 
dist   por qoi n as tu uenduz 
ces cheuaus et departiz au poures 
por lo salu de t ame 
ancoisque tu cest cors entreprisses 
a faire  cil li respondi 
que ert us et conmune costume ne ne 
lo faisoit pas tant par 
sa uolente com par autrui contraignement 
et bien sauoit certainement 
que li autre qui paiens estoit 
i ouroit d art enchanteresse 
quanqu il pooit por auoir la uitoire 
et ce ne loisoit il mie au 
crestien home faire et por ce estoit 
il uenuz a lui por aie et 
meesmement endon ceus de la cite de 
gase qui aduersaire 
estoient a nostre seignor qui tant 
ne lo haioient mie tant folement 
com il faisoit por sainte iglise et 
por ihesu crist quant sains ilaries 
oi ce il se tut et li frere li 
proierent qu il por celui 
proiast quar bien lor sembloit a 
faire et qu il eust raison 
et droiture dont conmenca sainz 
ylariens c om li aportast son 
enap 
a quoi il beuoit si l enplist len d 
aigue si le baillast len a 
celui qui li qeroit aie ytalicus 
lo prist si s en repaira 
en sa maison arriere et arosa de cel 
aigue qu il auoit aportee 
l estable et les cheuaus et lo char et 
totes les toches qui 
i apartenoient dont furent 
atorné por corre si com il 
deuoient 
granz fu li pueples qui la fu 
asemblez por ueor et por esgardez 
cele chose li paien que contre le 
crestien estoit lo gaboit de 
ce 
que sainz ylaries li auoit roué 
faire quar il en sauoit bien la 
nouelle 
et cil qui deuers lo crestien 
estoient il li disoient qu il 
fust toz seurs quar il le 
uaincroit ne ia ne uauroient 
rien au paien ses enchantemenz dont 
furent uenuz a leu dont il 
deuoient mueure 
quant len lor dona signe de mouoir 
cil ferirent des esperons qui 
sor 
les cheuaus seioient et 
conmencerent a corre si tres 
isnelement que ce n ert se meruoille 
non si com il coroient en 
tel meniere les roes do char au paien 
conmencierent a ardoir et li 
crestien conmenca a trespasser si 
isnellement qu a paines lo 
pooient ueoir cil qui l 
esgardoient dont i leua mult 
grant 
criee del pueple et mult grant noise 
ainsi fu li paiens uaincuz 
par ihesu crist et par sainz ylarien son 
serf et plusors paiens 
qui ce sorent et uirent s en 
atornerent a foi et a creance et 
cil qui uaincuz ert et si 
conpaignon disoient que sainz 
ylariens 
estoit enchanteres et maluais hom 
por ce lo uoloient ocire et 
destruire mes nostre sire ne lo 
soffri mie qui par sa pitie 
et par sa dolcor secort les suens 
de toz biens 
en cele cite auoit adonc un iouencel 
menant qui si amoit par enmors 
une pucelle crestienne et prochaine 
uoisine li estoit qu il ne 
sauoit qu il peust faire quar 
pres iert maint de mort por s amor 
cele ne se uoloit abandoner au 
iouencel ne a sa uolente quant cil 
uit qu il ne la porroit uaincre 
ne par ieus ne par baisiers ne 
par totes autres menieres que 
suelent amors faire naistre si s en 
ala a un de ses deus por conseil 
querre qu il en feroit et 
puis repaira a la demoisele tant 
ala issi et tant quist que dedenz 
l 
ant ot apris par les engins do diable 
ne sai queus charmes qu 
il enfoi desoz lo suel de la maison 
a la pucelle et 
emsemble ce enfoi il figures faites 
entaillie em plaitaines 
d arain quant il ot ce fait la pucelle 
conmenca a desuer tantost 
deropi ele la guinple de son chief 
et fu tote escheuelee 
et conmenca les denz a estraindre et 
a hauchier le non del iouencel 
a haute uoiz or estoit l enmor 
trestornee en desuerie quar la pucelle 
ert si forsenee qu il la couenoit 
lier et tenir a force ses peres 
et sa mere qui grant dolor en 
demenoient l amenerent a saint 
ylarien a l abaie tantost conme ele 
uint deuant lo saint home li deable 
qui el cors li estoit conmenca 
a huler et a dire   len me fait 
force et malgre mien sui ie ci 
amenez ie soloie molt bien les 
homes gaber et decoiure et or m 
estuet soffrir grief tormenz 
et granz dolors sainz home tu me 
destrainz que ie 
isse de ceste pucelle mes ie sui 
si liez desor lo lintel de l 
uis que ie ne puis issir 
et bien saches que ie n en 
istrai pas se li iouencel qui me 
tient ne me laisse  et li sainz 
hom li dist   molt est 
ore grant ta force qui i es 
destrainz et tenuz par zz platine 
d arain si que tu ne te puez mueure 
di por quoi osas tu 
entrer en ceste pucelle qui a deu 
estoit donee  li diable 
respondi   por ce que ie la 
gardasse uirgine tu la 
gardasses  fait 
saint ylariens   tu ies 
destruisierres de chatee por quoi n 
entras 
tu dont premiers en celui qui t i 
enuoioit  li diables 
li respondi   por quoi entrasse 
ie en lui il auoit mon conpaignon 
de amor lo diable  dont se tut li 
sainz hom ne ne uolt mie faire 
querre lo iouencel ne ses charmes 
iusques atantqu il ot premiers 
la pucelle garie et deliuree de diable 
por ce que cil quil la 
estoient asemblé ne deissent 
qu ele fust garie par ce que li 
enchantemenz fussent desfaiz et 
desloié mes quant la pucelle fu 
del tot senee et deliuree de l enemi 
il fist oster les 
anchantemenz qui desoz lo linte de l 
uis estoient et puis si 
comenca 
a dire que li deables estoient tot 
tens deceuant et se penoient 
ades de malmetre les homes et les fames 
por qu il uoloient tolir les 
ames et quant il ot ce dit si 
blasma mult la pucelle de ce qu ele 
auoit fait oures par qui li deable 
estoit entré en li ainsi s en 
repaira la damoisele garie et senee 
et deliuree de l ennemi et de 
l enmor au iouencel 
par qu ele auoit esté malmenee 
bien sachiez que li sainz hom dont 
uos oez la uie n estoit mie 
queneuz tant solement en la terre de 
palestine ne es citez de syre ne d 
egypte par ses miracles mes es 
lontaines contrees ert ausi 
espandu la bone renomee et cogneue 
un cheualiers estoit adonc en cel 
tens de cors mult biaus 
et de menbres si estoit de la 
conpaignie et de la maisnie l empereor 
costancie a cel cheualier estoit li 
deables entrez el cors tres 
s anfance qui par nuit lo faissoit 
uler en dormant et gemir 
et plaindre et les denz ensemble 
estraindre et demener trop 
male uie cil uint a l emperaor si li 
requist congie d aler 
en la terre de syre et li mostra l 
ocoison par qui li empereres 
li otroia et li cheualiers prist 
les letres de l empereor au 
conte de palestine que s il auoit 
mestier d aie ne de conseil 
ne d autre chose en la contree qu il ne 
li faillist mie et lors 
mut li cheualiers a grant honor et 
a grant conpaignie et ala 
tant par ses iornees qu il uint en la 
cite de gase 
quant il fu uenuz et demanda a 
ceus de la uile au saint 
ylaries li moines abitoit cil 
de la cite furent tuit 
espoantez quar il cuiderent que l 
empereres l eust enuoié por ce 
qu il fust corrociez d aucune chose 
au saint home si s en alerent 
a l abaie por seruir lo cheualier 
tantque s il estoit corrociez 
de nule rien qu il lo rapaiassent li 
sainz hom aloit adont tot 
un sentier selonc la marine disant ses 
psalmes et ses oroisons 
quant il uit si grant torbes de 
gent uenir contre lui il 
s aresta et cil lo saluerent 
et il lor fist de sa main 
beneicon 
apres commanda a toz ceus qui la 
estoient uenu qu il s en 
alassent et lo cheualier et sa 
maisniee conmenda il que a 
demorer quar tantost com il lo uit 
sot il l ocoison de sa uenue 
maintenantque li sainz hom li ot 
demandé dont il uenoit fu 
cil ausi penduz en l air com s il n 
athochast des piez a terre et si 
conmenca mult durement a muire et 
respondi en syrien langage 
dont dont li sainz hom l auoit 
aparlé lors uehissoit meruoilleis 
quar la boche qui ne sauoit si 
francois non et latin parloit 
purement siryen parole que rien n i 
failloit et que disoit il 
en cel langage que ce ert li diables 
qu il li regeissoit 
par quel maniere il i estoit el 
cors del cheualier et qant il ot 
tot ce raconté en syrien langage li 
sainz hom li fist reclire en greu 
por ce que cil qui auec lui 
estoit uenu et grieu sauoient et 
l 
entendissent quant il ot mult 
parlé en tele meniere de parole et 
de 
ses ars demostree et dites plusors 
menieres li sainz hom li dist 
  ie n ai cure conment tu i 
entrasses mes ie te conmant 
el nom de ihesu crist que tu en 
isses  maintenant esi li 
ennemis 
del cheualier que plus n i osa 
demorer 
li cheualiers demena mult grant 
ioie et sa maisnie ausi si uolt 
doner yy liures d or au saint home 
mes il n en uolt noient recoiure 
li cheualier li proia que li 
donast de sa uiande tele com il 
mainioit et li sainz hom li fist 
aporter un pain d orge et si 
li dist que cil qui de tele uiande 
uiuoient n auoient plus 
cure d or ne d argent quel de bien 
ne de terre quant li sainz 
ot ce dit si prist le cheualier 
congie a lui et repaira en sa 
contre or uos aie dit un poi des 
miracles que li sainz hom 
fist as homes et au fames apres uos 
conterai que notre sire fist 
por lui as bestes les mues bestes 
forsenees estoient chacun ior 
amenees au saint home por ce que la 
grant misericorde et la grant uertu 
de nostre seignor i fust par lui 
demostree adonc auint que plus de 
yy homes i amenoient zz chamel mult 
grant cui li diables estoit 
entrez el cors et ert de si grant 
desuerie plains qu a paines lo 
porroit lon conter ne dire cil 
qui l amenerent l auoient lié 
de 
cordes li chamels ert grant et 
espoantables et les iauz li 
estoient uermoil conme charbon 
ardant et gitoit escume par la 
gole et si muoit et braioit trop 
orriblement tantost com il fu 
amenez deuant saint ylarien et il lo 
uit si conmanda que cil 
qui lo tenoient lo desliassent 
et lo laissassent aler cil 
firent 
son conmandement et tantost tornent 
tuit en fuie qu il n i 
oserent arester sainz hylariens 
ala encontre toz seul et si 
li dist en syrien langage   diables qui 
es entrez en si granz 
cors de beste sachiez bien que par 
lui ne me espoanteras tu mie 
quar ie sai bien que nient autres 
n es tu en le 
chamelel ne n i as plus de force que 
tu auerois en une petite 
bestelete  endementiersqu il disoit 
ce auoit il tendues les mains 
contre la beste qui uers lui uenoit 
tot ausi com s il le deust 
maintenant deuorer et quant ele paruint 
a lui si chai a terre 
et fu ausi paisible et ausi soef 
com ele auoit esté deuant 
deruee lors dist li sainz hom a 
ceus qui la estoient que 
teus estoit li agaiz del diable 
et qui lo haioit tant et de si 
grant ardor qu il ne uoloit mie tant 
sollement aus ocire mes les bestes 
et les choses qui a eus estoient 
ensenment et si lor mostroit bel 
essemple 
que aincoisque nostre sire li 
laissast iop son serf tempter ot 
il totes ses betes occises et ses 
sustances destruites et ses autres 
richoises et que bien lo deuoit 
souenir de ce que par lo 
comandement nostre seignor si conme la 
deuine escriture tesmoigne 
auoient li deable yy mile pors 
ocis ou il entré estoient 
bien sachiez seignors qui 
escoutez et entendez la uie 
saint ylarien que aincois me 
faudroit el cors la uie que si 
fait 
ne ses miracles a raconter se ie les 
uoloie dire et orer 
il estoit par nostre seignor si 
elleuez en grant gloire et en si grant 
renomee que sainz anthoines qui encor 
adonc i uenoit et de ses 
saintes oures oit parler et de sa 
bone uie li enuoiot ses letres mult 
benignement et receuoit ausi les 
soes et ce ert de grant amor 
senefiance et quant par auenture malade 
uenoient a sainz 
anthoines des darraines parties de 
syre il lor disoit   por quoi 
uos i estes uos de si loig 
trauaillié dont n estoit 
ylarien 
mes filz en uostre contree  
par exemple de saint ylarien 
conmenca len a astorner plusors 
abaies 
en la cite de palestine et tuit li 
moine uenoient a lui de 
multes parties li sainz hom en 
looit nostre seignor et rendoit 
graices et si les enortoit toz de 
faire les oures qui fussent 
au profit et a salu de lor ames et bien 
lor disoit que tost estoit 
la figure de cest monde trespasee et 
qu en la parmenable gloire 
estoit la ueraie uie qui ia ne 
prenroit fin et si lor 
mostroit 
esemple d omilite et de seruice por ce 
qu il le retenissent et 
feissent quant il seroit de 
ceste uie trespassez 
chacun an aloit li sainz hom 
uiseter totes les celles qui en 
syre estoient en iors qui a ce faire 
estoient assis et deuisé 
quant li frere conurent ceste 
costume il uindrent a lui totes 
parz et aloient ensemble lui par 
totes les abaies et portoient 
totes lor uiandes a auec eus com il 
auoient acostumees a user 
quar il erent ensemble tel hore 
estoit pres yy mile mes 
apres ce que li tens emieldra et la 
loi nostre seignor crut et 
efforca 
chacune uile qui pres de li 
estoit abeie ou moines 
abitoient lor 
aporterent uiandes asez quant 
ylariens et sa conpaignie i uenoit 
li sainz hom ne trespassoit unques 
frere qu il eust qui 
menast uie solitaire tant fust 
hunles ne poures qu il ne le 
uisetast en bien et bone doctrine et 
tantqu il auint une foiz qu 
il alast el desert por zz de ses 
disciples uiseter et dont 
paruint il a la grant conpaignie en une 
uile qui cluse estoit 
apelee en un ior que tuit cil del 
chastel faisoient grant feste 
el mostier uenuz lor deusse qu il 
aoroient quant cil de la uile 
oirent et sorent que saint 
ylariens qui maint sarrazin auoit 
deliuré del diable trespassoit 
par ilueques il issirent tuit 
ensemble homes et fames et anfanz 
fors encontre lui et quant il lo 
uirent il conmencierent lor 
chief a abaissier et a haute uoz 
escrier 
et dire en syrien langage ce est a 
dire beneicon li sainz 
lor otroia benignement et si lor 
conmenca a proier et a mostrer qu 
il aorassent nostre seignor et 
laissassent lor fauses ydeles ou il 
faissoient sacrefices si con il lor 
disoit ce et amonestoit 
il regardoit uers lo ciel tot en 
plorant et si lor auoit en couant 
que s il en ihesu crist creoient il 
uendroit mult souent a 
or porroit oir meruoilles et grant 
grace de nostre seignor qui el 
saint honme estoit quar unques ne le 
laissierent issir del chastel 
iusqu atantqu il ot rendue la ligne et 
deuisee la meniere d une 
sainte iglise faire et mist prestres 
qui iluec demoroient por 
faire lo seruise de nostre seignor et 
esignier a cels la loi ihesu 
crist qui nient ne sauoient quant 
tot ce fut fait et ordené li 
sainz hom se parti de la et 
ala la uoie qu il auoit 
entreprisse 
en un autre tens apres ce auint que 
sainz ylariens se remist a la 
uoie por aler uiseter les abaies si com 
ie uos a dit deuant qu il 
soloit faire mult ententiument il 
deuisa a ses freres ensemble les 
queus il aresteroit plus 
longuement por la grant torbes des 
gens qi siueoient sa compaignie li 
frere li distrent qu il alast 
herbergier auec zz moine qui en la uoie 
estoit quar il n auoit encor 
unques esté a son ostel si com il 
cuidoient cil moines si ert 
mult eschars de grant meniere et por 
ce prioiet li frere 
sainz ylarien qu il i alast que li 
sainz hom ia l atemprast 
de ce mauuais uice qui en lui estoit 
si lor respondi   por quoi uolez 
uos faire chose qui ne uos ert 
mie plaissant et qui al frere ou uos ne 
uolez faire aler sera 
nuissable  le frere de cui il 
parolent estoit en la 
conpaignie 
ensemble les autres quant il oi 
issi parler lo saint home si 
en rougi et ot grant honte 
nonporquant proia il tant par l aie 
des 
autres que li sainz hom li otra 
mult a enuuiz qu il iroit a 
s abaie apres ce uindrent il a la 
maison celui au disime ior 
tuit ensemble cil moine auoient 
une uingne en quel i 
mist gardes ausi conme a une uile por 
les freres qui la estoient uenu 
quar 
la uiengne estoit tote meure 
si conme ou tens de 
uendenges la nuit iut la sainz 
ylariens ensemble sa grant conpagnie 
et se nul des freres uoloit aler 
a la uingne por des 
roisins mengier les gardes lo 
desfendoient et a chailous 
et a roches dont il les espoantoient 
la matinee s en alerent tuit 
sancz ce que des resinz eusent gosté 
sainz ylariens en sourist et si 
fist semblant que de tot ce ne 
seust rien apres herbegierent 
cele 
nuit chies un autre moine qui mult les 
recut aiemablement sabas 
estoit apelez por ce le uos nome 
ie c om doit lo non de 
large home amentouree et le non de l 
eschars doit len taire 
quar eschar hom qui a auoir ne 
doit nulle loange auoir 
d escharsete uient auarice que 
deus heit plus que nule uice 
si conme toz seuent ueraiement ce 
uos uoil trespasser 
briement quar n est ors leus de 
ce descrire que li auer 
n en a nient ire quar tost ce 
quit s en airroient quant lor 
chatiuete uerront et les dolors qui 
les atent si li escriture 
ne ment diimenches estoit lo 
ior que sainz ylariens uint 
a l ostel lo moine qui si largement et 
si benignement lo herberia 
por ce dist li moine as freres qui 
uenuz estoient en la conpaignie 
do saint home qu il alassent en sa 
uigne qui tote ert meure 
si meniassent des roisins et si se 
repossassent 
quant sainz ylariens l oi issi 
parler il li dist   cil est 
maleiz qui premiers quiert la 
refection del cors que 
d arme mes faisons noz oroisons si 
disomes noz ores 
et rendons a die ce que nos li 
deuons et apres irez 
en la uingne  tuit li frere firent 
lo conmendement de lor 
saint pere quant il l orent finé 
lor office sainz ylaries benei 
la uigne et puis si dist   or i puent 
bien aler si uoelent 
et il si firent bien sachiez qu 
il estoient ensemble a tout 
pres de yy mile qui tuit 
furent en la uigne et des roisins 
mengierent asez 
et deuant ce qu il entrassent en la 
uigne pooit len bien affiner lo uin 
qui estot asparanz a yy muis 
mesureus teus com il auoit 
adont en la contree yy iors apres ce qu 
il orent esté fu la 
uingne uendengie s en i 
recoillit len yy cenz muis ne unques 
mais 
enn n auoit ele tant porté a yy 
foiz li autres freres qui estoit 
eschars uendenia sa uigne dont 
il n auoit laissié goste la 
mainie do saint home si en ot mains 
asez qu il n auoit unques 
eu deuant et ce qu il enn ot deuint 
aisil si c onques n en poit 
len 
boiure et ceste choses dist saint 
ylaries a ses freres qu ele issi 
auenroit deuant ce qu ele fust 
auenue 
li sainz hom esconmenioit mult les 
moines qui gardoient lor choses 
par couoitisse et qui metoient lor 
diligence et lor cure en despens 
ou en uesteures ou en autres choses 
uaines qui tost sunt trespassee 
apres ce auint c uns freres 
achata zz petit cortel de deniers 
qu 
il auoit ie ne sai en que 
meniere il i estoient uenu ne par 
quel oure li sainz hom l enn auoit 
contecuer ne ne uoloit mie qu il 
deuant lui uenist por ce qu il 
auoit faite cele chose et si 
manoit 
li freres asez pres de l abaie il 
uenoit mult souent a freres saint 
ylaries et parloit a eusls et a 
hesecium ausi qui plus estoit 
familiers del saint home que nus 
des autres si parloit 
a eusls por ce qu il lor 
recordassent et reconciliassent 
a saint 
ylarien un ior auint que cil freres 
aporta un fais de chiches 
si conme uerz por mengier aus 
freres quant uint a uespres 
hesicius les mist a la table deuant 
saint ylarien et deuant 
les autres freres tantost dist li sainz 
hom qu il sentoit 
si grant puor qu il ne la pooit 
soffrir si demanda dont ces 
chiches 
estoient uenues hesecius 
respondi q uns freres les 
auoit 
aportees aus freres de laienz por ce que 
ce estoit des premieres 
semences de son chanp sainz ylariens 
dist a hesecium   frere dont 
ne senz tu la tres grant puor en ces 
chiches et auarice 
puir auec heneles or les met deuant 
les bues et deuant les uaches en 
lor grebies et si uoies se les mues 
bestes les mengeroient  
dont fist hesecius ce que sainz 
ylariens li conmanda et mist 
les chiches deuant les bestes mues se 
eles les mengeroient 
tantost com li buef les sentirent 
si conmencierent peor a auoir 
et a muire si lor liens a 
grant force si se traistre 
arriere dont fist len oster les 
chiches et giter en uoie et maintenant 
furent les bestes rapaisies et 
si grant grace auoit nostre sire 
donee a saint ylariens que par l odor 
des choses et tot ce qu 
il achatoit sauoit quel uice et 
quel mauuaistie i auoit et ce 
ert biaus miracles 
quant li sainz hom ot menee tel uie 
com ie uos ai contee et 
dite et faites tantes oures bones com 
uos auez oi et il fu 
en l aage de yy anz il uit l abaie 
ou il abitoit mult creue 
et grant multitude de freres qui 
ensemble lui estoient qui 
menoient 
tel uie d ordre de moiniage parmi qui 
les auoit ensigniez et doctrinez 
conme lor bons peres mais il uit 
que grant torbe de genz 
et granz presses uenoient a lui qui 
amenoient malades entrepris de 
diuerses langors d estranges contrees si 
que toz li leus ou il 
habitoit qu soloit estre 
estranges desertine estoit 
repleniz et abitez de genz por ceste 
chose estoit li sainz hom 
si dolanz qu il ploroit chascun 
ior et estoit en tristece 
quar il li sembloit qu il fust 
reuenuz au siecle por ce qu il ne 
menoit si solitaire uie com il 
auoit premiers acostumee 
a ce pensoit il plus que nule autre 
chose et ce estoit l 
oquoison de ses lermes et de ses dolors 
si freres li demandoient 
qu il auoit et il disoit si com 
lui senbloit qu il estoit 
repairiez au siecle et qu il 
receuoit son loier et sa merite au 
siecle 
tan com il uiuoit li frere qui ce 
li ooient dire lo gardoient 
molt ententiuement qu il ne s emblast 
d entre eusls ne ne fuist et 
meesmement esechius qui plus ert ses 
familiers que nus 
des autres 
ensi com uos oez mena sainz 
ylariens ceste dolor yy anz tantc 
un ior uint a lui la fame que ie uos 
ai nomee cui il rendi 
ses yy fils quant ele repairoit de 
saint anthoine si li dist 
qu ele uenoit a lui prendre congie 
par aler a saint anthoine qu ele 
uoloit ueoir 
sainz ylariens li respondi tot en 
plorant et si li dist que ausi 
i uoloit il aler mes il n i 
espleteroit rien de son afaire quar 
dui ior estoient passé que li 
sainz hom sainz anthoine estoit 
mis en terre la fame crut sainz 
ylariens de ce qu ele li oi 
dire si ne se mist pas a la uoie qu ele 
auoit entrepris a faire 
apres ce ne sai quanz iors uint li 
mesages a saint ylariens 
qui li noica et dist que saint 
anthoine estoit trespassez de 
ceste 
mortel uie ainsi com uos auez oi 
sot il lo trespassement 
do saint home deuant ce qu il li 
fust noicié ne dit par nul home 
toz li mont qui ot parler de saint 
ylarien se doit meruilier 
des granz signes et de la grant science 
et de la grant humilite qui en 
lui estoit ie meisme ne me 
meruoil tant de nule chose com de 
ce 
conment il pooit si tote la 
gloire et l onor de cest siecle li 
euesques et li prestres et li moines 
uenoient a granz 
torbes a lui de totes parz et les hautes 
dames 
et li pueple des citez et li haut home 
qui 
iustice estoient des terres por sa 
beneicon auoir tant solement et 
por recoiure de lui pain benoit dont il 
s esioissent 
unques por tot ce ne s enorgueli 
ses cuers ne ne pensoit 
a autre chose qu a mener plus solitaire 
uie que il adonc ne menast 
un ior auint qu il se pensa qu il s 
en iroit si fist amener zz asnel 
por monter sus quar il estoit si 
destrainz par les ieunes 
et par les granz ueiles qu il auoit 
faites qu a paine se pooit sostenir 
ne aler la uoie quant la nouelle fu 
espandue qu il s en deuoit aler 
plus de yy mile que homes que 
fames s asembloient por lui 
retenir mais il lor disoit qu il ne 
demorroit en ne nule maniere 
et que s il ne l en laissoient aler 
il ne beuroit ne ne 
iames tan dist q a la parfin se 
departi il et uint a un leu 
qui betules estoit apelez 
la aresta il por le grant pueple 
qui le suiuoit si lor dist 
qu il retornassent quar ensemble lui 
n iroient il plus auant 
dont eslut yy moines prodomes por 
ensemble lui aler en conpaignie 
et lor ala li sainz hom qu il uint 
au ior a peluse ce est une 
uile de la contree de betules la pres 
auoit un desert qui liconos 
estoit apelez si i abitoient 
sainz homes en ermitages ceus 
ala 
sainz ylariens uiseter puis s en 
rala a un chastel thobastan 
estoit 
apelez por ce qu il uoloit parler et 
uooir draccons l euesque et confes 
qui la abitoient de la s en 
rala en babiloine por uiseter filone 
l 
euesque et confes et puis s en rala 
en yy iors a un chastel qui 
affroditon estoit apelez la 
troua il basien lo diakene qui 
soloit les chamous loier por porter 
l aigue en la desertine a ceus qui 
aloient a saint anthoine et si s en 
ala ensemble aus et alerent 
tant 
en trois iors par la desertine qu il 
uindrent en la haute montaigne ou 
saint 
anthoines soloit abiter quant il 
ert en uie la trouerent il yy 
moines 
qui furent disciple de saint 
anthoine li uns auoit non ysaac 
et li 
autres plusianus cil ysaac 
auoit esté latimiers de saint 
anthoine 
por parler a qui a lui 
uenoient de diuers langages quant 
saint 
ylaries uint au lou ou saint 
anthoines soloit abiter il lou 
regarda 
mult quar trop li sembloit 
delitables la roche estoit 
haute 
et belle et au pie desoz 
sordoient fontaines qui 
rendoient 
aigue doce et clere et desoz lo 
ruisel de ces fontaines si auoit d 
une 
part et d autre paumiers a grant 
plente qui grant profit rendoient 
et 
enbellissoient mult lo leu sainz 
ylaries aloit de totes parz auec 
les 
desciples sainz anthoines qu il 
auoit la trouez et si disoient 
  ci estoit sainz anthoines en 
oroisons et ici oroit il et deca se 
repousoit il quant il ert lasez ces 
arbres ici planta il et ces herbes 
a ses mains meismes et ceste pecine 
fist il par grant trauail por aroser 
son cortisel et cest sachet ot il mult 
longuement por foir sa terre  
sainz ylaries se cochoit en la 
celle saint anthoine et baisoit lo 
leu 
ou il auoit esté tot ausi 
docement com se le sainz hom i 
feust encorre 
la celle n auoit de lonc ne de 
largece se tant non q uns hom se 
pooit 
estendre dont s en alerent a grant 
paine en son le mont la 
trouerent 
il yy celletes ou saint anthoine 
auoit habité por fuir l ennui des 
genz 
qui a granz torbes uenoient a lui et 
ces yy celletes estoient 
entaillies en la uiue pierre dont 
reuint arriere quant il i firent 
si 
parla ysaac a saint ylarien si li 
dist   ueez uos cel paumier et 
ces herbes entor il auint ore a 
anthoine ainzq uns grant trope de 
bestes 
saluages uinrent ici si 
conmencierent a mangier l erbe 
sainz 
anthoine conmanda l une d eles a 
arester et puisque li sainz hom 
l ot conmandé la beste ne se 
osa remouoir dont la conmenca a 
batre parmi 
les costez d une uerge et si li dist 
por quoi mengiez uos 
ce que uos ne semastes pas plus ne 
dist conmanda a la beste que 
tenist 
sa uoie ainz puis cel ior les bestes ne 
furent si hardies qu eles 
atochassent as herbes ia fust ce 
qu eles uenissent boiure a la 
fontaine  
quant li moine ot a saint ylarien 
conté ceste chose il lor proia qu 
il 
la tonbe saint anthoine li 
mostrassent ie ne sai si li 
mostrerent ne 
ensignierent por ce que sainz 
anthoines lor auoit desfendu si com 
uos ai 
comté ariere en sa uie adonc se 
parti sainz ylaries de la et 
reparai 
tantqu il uint au chastel de froditon 
qui estoit a l entree de la 
desertine la departi il tote sa 
conpaignie si qu il ne retint ensemble 
lui que yy freres 
et dont s en ala demorer el plus 
prochain abitacle qui illuec estoit 
por 
mener uie solitaire dont conmenca 
en lui a auoir si grant astinence 
de totes charneus choses et a tenir de 
si granz silence conme s il entreprist 
adont primes a seruir nostre seignor 
quar il ne cuidoit mie que sa 
chars 
poist estre asez trauaillie por 
auoir uie parmenable en cel tempore 
adont auoit yy anz qu il n auoit 
pleu en cele contree si i estoient 
les terres si seches que herbe ne 
autres choses qui de terre deust 
issir n i pooit reuerdir et les 
genz dissoient que cele granz 
secherece estoit por la mort saint 
anthoine et que li element lor 
ploroient c est que les natures 
d els defailloient por ce qu il 
estoit 
trespassez de ces siecle dont uint la 
renomee de saint ylarien a 
cels del pais quar il murent 
homes et fames qui tuit estoient 
pale et descoloré par famine si 
uindrent au saint home si li 
requistrent et demanderent qu il 
a nostre seignor proiast que pluie 
uenist soz terre dont ele fust 
arosee quant ylariens uit 
pueple 
en si grant dolor et en si grant 
destrece il fu dolenz oltre mesure 
et dont leua li sainz home ses 
mains uers lo ciel et si 
fist 
oraison a nostre seignor que pluie 
enuoiast a sor la terra qui trop 
est 
seche dont conmenca a plouoir 
par la proiere do saint home et 
tantost com la terre fu arosee de la 
docor de l aigue si grant plente 
de serpenz et de bestes qui uenim 
portoient s esbolirent fors que 
trop 
pooit sembler grant meruoille et si 
eussent morz mult des genz 
de la contree par lo uenim se il ne 
fussent alé au saint home por 
secors et aie mes sainz ylariens lo 
benei oile de que li anier 
et li pastor qui estoient 
enuenimé oignoient lor plaies et 
maintenant 
erent gariz par cele oile dont 
conmencierent cil de la contree 
a tenir en si grant reuerence et en si 
grant seignorie com ce fust dieus 
en forme home qui fust descenduz 
a terre por elx saluer de lor 
granz auersitez et de lor granz dolors 
quant li sainz hom uit qu il 
estoit si conneuz et si despuliez 
en cele terre et c om li uoloit 
plus d onor qu il ne uosist il se 
parti 
de la si s en ala en alixandre por 
ce que il uoloit aler en la tres 
grant desertine la nuit qu il uint en 
alixandre ne uolt il mie herbergier 
en la uile por ce que adontqu il 
auoit receu l abit de moine n 
auoit il 
ieu en cite ainz s en ala la nuit 
as freres qui pres d alixandre 
demoroient 
et bien lo cognoissoient cil lou 
recurent a grant ioie 
quant uint deuant iornee si dui 
disciple conmencierent 
a atorne l asne do saint home por 
tenir la uoie 
li moine de la maison li cheiren as 
piez et li proierent por deu 
que ce ne feist il mie ne ne les 
deguerpist mie quar il uorroient 
melz morir qu il n eussent sa 
conpaignie il lor respondi qu il se 
hastoit d aler sa uoie por ce qu il 
ne le feissent moleste 
quar bien seussent il qu il 
sauroient par cels qui apres 
uenoient par 
quel chose il en estoit alez 
lors se departi li sainz hom d els 
et quant uint l autre ior apres 
cil de la cite de gase uinrent a 
l abaie por lo saint home querre et 
si le uoloient ocire lui et heschium 
son disciple par lo conmandement iulien 
l empereor qui quere lo faisoit par 
totes terres et quant cil qui lo 
queroient ne lo trouerent en l 
abaie ou il auoit esté la nuit 
il conmencierent entre elx a dire qu 
il uoirement estoit il 
enchanteres si conme li plusor 
testemoignoient puisqu il 
sauoit 
les choses a auenir li sainz hom qui de 
la s estoit partiz entra 
en la grant desertine et la fu il un 
an tantque plusors genz lo 
sorent 
qui a lui uindrent 
quant il uit qu il ne fust 
trouez et que genz ne s 
asemblassent a 
lui il se pensa qu il se metroit 
en mer et queroit tantqu il 
troueroit 
zz isle qui ne seroit mie abitee de 
genz et la aresteroit il sels 
puisqu il ne pooit abiter en nul leu 
en terre ou il peust mener uie 
adont uint un suens disciples de 
palestine a lui adriens auoit non 
si li dist que iuliens li empereor 
estoit ocis et qu il i auoit 
crestien empereor qui gouernoit lo 
reigne et por ce s en deust 
il repairier a ses freres quant li sainz 
l oi issi parler il li 
dist qu il n i retorneroit mie dont 
se parti de la si s en uint 
par la grant desertine iusque a une cite 
de libe qui sus la mer estoit 
asisse la se departi adriens ses 
desciples de lui qui mult li fist 
de mal quar il enporta si que li 
sainz hom n en sot mot une uesteure 
que si frere li auoient enuoie 
mes puis la conpara il mult chier 
quar une enfermetez lo prist dont il 
fu morz par grant dolor 
li sainz hom qui a la cite que ie uos 
ai deuant dite 
estoit troua une nef de 
marcheanz qui s en deuoit aler en 
sezile 
il ne si dui disciples n auoient 
plus de toz auoiers terriens q 
un liure d euangiles et lor affubleure 
li sainz hom entra en la 
nef des marcheanz et pensa que ce 
liure donroit il au notonnier 
por sa deserte quant tuit furent 
en la nef et il orent plainement 
coru par yy iorz ou plus par la mer li 
deables entra el filz del 
marinier si comenca a crier et a 
dire 
  ylaries serf ihesu crist conment 
puet ce estre qu il ne nos 
laist mie par toi que nos 
soiomes seur en terre ne en mer 
done moi espaice que ie uiegne 
en terre que ie ne soie de ci 
endroit trabuchiez en l abisme  sainz 
ylarie dist   se ihesu crist 
mes dieus t otroie que tu i 
arestes demore i tot 
plainement et se il t en uiault 
giter que m en demandes tu qui 
sui pechieres hom et poures  
ce disoit il por ce que li 
notonnier 
et li marcheanz qui en la nef 
estoient ne l ensignassent ne 
demostrassent 
d aucun miracle quant il uenissent a 
terre apres ce non mie mult 
fu li enfes gariz et orent en 
conuant tuit cil qui en la nef 
estoient par uerite que ia de lui ne 
parleroient 
adont corurent tant par la mer sanz 
auoir tormenz si con nostre sire 
lo uost qu il ariuerent a terre et 
pristrent port en sezile dont 
traist li sainz hom au notonier si li 
uost doner le texte de l 
euangile et s afubleure por soloier li 
notonnier qui bien uooit 
qu il n auoient nule autre chose lor 
uesteures et ce liure iura qu il 
n en prendroit nule rien mes li 
sainz hom qui auoit ausi grant 
fiance en la pourete et plus s i 
esioissoit qu en la richece li 
uoloit ades 
faire prendre quar il uoloit que 
cil de la contree quidassent 
qu en lui n eust autre chose forsqu 
il fust poures et mendis 
li notonnier qui de lor chose prendre n 
auoit cure se partirent do 
saint home et de ses conpaignons et il s 
en ala ensus la mer et loing 
en un estrange leu desert por ce qu 
aucun marcheant qui uenissent 
d oriant ne lo requeneussent 
la concoilloient il laigne et 
amassoient et quant il enn 
auoient 
un fais ensemble ses disciples li 
portoient a une uile qui de la 
estoit prochaine si la 
uendoit et achatoit pain qu il 
departoient 
a celx qui uenoient a eus et dont 
il sostenoient lor uies 
ainsi cuidoit estre li sainz hom en 
repos et que de lui ne fust 
plus mencions ne parole 
mes si com li escriture 
testemoigne et dist   maluaisement 
est 
en repose la cite qui sor halte 
montaigne est asise  adont auint 
q uns hom de la cite de ronme ert 
entrepris de l ennemi qui el cors 
li estoit entrez si estoit menez 
al mostier saint pierre la 
conmenca li deable qui en lui ert 
a crier et a dire   uncores n a 
gaires que ylaries li sers ihesu crist 
uint en sezile et nus 
ne l i quenoissoit por ce cuide 
il estre en repos que uos ne 
lo puist iamais requenoistre mais ie 
irai et si l enseignerai  
dont entra li forsenez en zz 
nef ensemble une partie de sa gent 
et nagerent tanqu il uinrent en 
sezile au leu ou li sainz hom 
estoit 
arestez et tantost com li forsenez 
lo uit il se laissa chaoir 
a ses piez en meismes l ore fu il 
gariz de sa malauenture 
ce fu li premerains miracle qu il 
fist en sezile dont conmencierent 
a uenir 
a lui tant de malades qu il n enn 
ert nus nombres et li saint homes 
religious ausi i uenoient entre 
ceus si uint un hauz hom qui 
toz estoit enflez et entrepris de 
grieue maladie et en ce meisme ior 
qu il i uint fu il gariz 
cil li uost doner granz dons et 
grant auoir mais il n en uolt 
rien prendre dementiersque li sainz hom 
estoit issi en sezile com ie uos 
ai dit et com ces choses i 
auenoient isechius ses disciples 
lo queroit par tot lo siecle et 
aloit par toz les porz de mer 
et par les granz desertines sauoir s il 
en porroit oir nouelles quar 
il sauoit bien qu il ne seroit 
en nul leu arestez que la nouelle 
de lui ne fust par tot anoncie 
tant ala qu au chief de yy anz 
oi 
dire a un guif q une prophete des 
crestiens estoit aparue en sezile 
et faisoit si granz miracles qu en 
cuidoit que ce fust des hauz 
sainz 
deca en arriere quant esechius 
oi ensi celui parler et dire il 
li 
demanda quel abit il auoit et 
quel langage il maintenoit et de 
quel 
aage il estoit li gius ne l en 
sot raison rendre ainz li dist qu il n 
enn 
auoit mie ueu ne plus n en 
sauoit que la bone renonmee qu il 
en 
auoit oi dire esechius entra 
lors en une nef qui s en aloit en 
sezile 
et quant il uint la il demanda en 
une uile qui estoit en une angle 
de la mer do saint home dont li 
distrent tuit cil qui la 
arestoient 
ou li sainz hom estoit et conment 
il se maintenoit et mult s 
emerueillerent tuit de ce qui 
ainc puisque li sainz hom estoit 
en 
la contree uenuz qui tant bel miracle i 
auoit fait par uolente nostre 
seignor ne uolt prendre nulle chose 
terrienne tant li seust len 
presenter ne offrir neis une sole mie 
de pain por sostenir sa uie 
hesechius li sainz hom qui ooit 
ces paroles ala tantqu il troua 
son maistre et dont se laissa chair 
a ses genoiz et conmenca a aroser 
ses piez de ses lermes li sainz hom l 
en releua et furent yy iors 
ensemble dont sot et entendit 
esechius que li sainz hom ne 
uoloit 
plus iluec arester en celle region por 
les trop granz torbes des genz 
qui a lui uenoient ainz uoloit 
aler en estranges terres que li nons 
de ne fust cogneuz ne son 
langage kant esechius sot sa uolente 
il l en mena a un chastel en la 
contree de dalmasce la aresta il 
por ce 
qu il cuida mener uie sollitaire 
quar la terre ert saluage et 
estrange mes ill i fut toz 
cogneuz si com uos porrez oir et 
entendre 
adonc auoit en cele contree un grant 
dragon orrible et trop cruel 
qui tote la contree gastoit et 
mainioit homes et fames toz la 
ou il les pooit ataindre li paien 
apeloient tel serpent en lor 
langage por ce qu il ert si tres cruel 
et si grant 
qu il menioit zz buef a une foiz 
quant li sainz hom sot ce il 
conmanda 
zz grant feu a faire de laigne pres del 
leu ou li serpenz abitoit 
dont fist ses oroisons a ihesu crist 
et quant il les ot faites il fist 
lo serpent el feu entrer et si l art 
tot a poudre deuant toz 
ceus qui la estoient 
quant la male beste fu issi essilie 
et la contree en fu deliuree li sainz 
hom fu mult esmaiez quel part il 
porroit aler quar il ne uoloit 
mie 
la demorer en nule meniere et 
porpensoit en lui meismes les 
terres 
ou la nouele de lui ne fust seue 
adonc fu granz crolles de terres 
qui apres la mort l empereor iulien 
auint que les mers esirent fors 
de riues tot ausi com uns autres 
deliues deust uenir par la uolente 
nostre seignor et les nes uenoient 
ia es hautes montaignes quant ce 
uirent 
cil de la contree si com cil qui 
droit auoient que lor chastiaus 
ne ne lor maisons si 
uinrent au saint home et lou 
menerent deuant aus ausi com a la 
baitaille encontre la mer qui 
uenoit 
dont fist li sainz hom croiz en 
sablon et tendi encontre la mer ses 
mains or poez grant miracle oir que 
la mers n osa uenir auant 
encontre lo saint home ainz crut et 
hauca amont ausi com une grant 
montaigne et se retraist arriere 
petit et petit ce testemoigne 
uncore tote la contree iusque a hui 
cest ior et les meres l aprenoient 
et enseignent a lor anfanz por ce qu 
i lo tiengnent en memoire 
a ceus qui uendront tuit cil de 
la contree s emerueilloient 
des signes et des miracles do saint 
honme quant il entendi teus 
choses il pensa que la ne 
demorroit il plus 
lors s en ala par nuit tot 
coiement tantqu il uint au port de mer 
si troua zz nef chargie qui 
deuoit aler en chipre dont 
entra enz 
et si disciple ensemble lui li 
notonnier traisent lor ancres 
si se departirent del port 
quant il orent lor uoielles 
sachies amont et corurent grant 
piece 
selonc terre tantque robeors de mer et 
larrons qui estoient en galies 
lor apparurent por rober et por 
destruire tuit cil de la nef 
auoient 
grant peor et grant dote li disciple 
li proioit et qu i se 
gardast quar robeors uenoient 
li sainz hom les garda de loig 
et dont si conmenca a rire si dist 
a ses disciples   uos poure 
de foi et de creance por quo auez 
paor ia n enn a mie ci tant 
com pharons en ot quant il ensui 
les fil israel parmi la roge 
mer furent il tuit 
noié par la uolente nostre seignor  
einsi 
parloit il a eus mes por ce ne s 
atargioient il mie des galies 
traire ensus ainz feroient a si 
grant force et a si grant air qu il 
faisoient escumer la mer et fendre 
et ia estoient tant aprochié qu 
il 
n i auoit mie une gitee de pierre 
dont se leua li sainz hom si s 
estut 
deuant en la pope de la nef et tendi 
sa main encontre ceus qui 
uenoient si hautement si lor dist 
  tresque la ou uos iestes uenu 
uos soffise sanz plus uenir auant  
or poez uos oir grant force et 
grant meruoillose foi do saint home quar 
les galies resailirent 
tantost arriere et retornerent plus 
isnelement qu eles n estoient 
uenues malgre ceus qui dedenz 
estoient ne ainc puis ne 
finerent 
de torner arriere deuantqu eles 
paruinrent au riuage dont eles 
estoient uenues 
or uos uoil ie laissier plusors 
choses a dire por ce qu il ne uos 
semble que ie uoille alongier la 
uie mes tant sollement uos 
dirai ge que la ou il estoit en 
la nef et trespassoient pres de 
uiles 
et des citez que li desuez 
acoroient as riuages et si 
crioient il 
les ooit et puis les garissoit 
tant nagierent adont qu il 
ariuerent 
en chipre li sainz hom issi fors de 
la nef et si entra en une 
qui paphe estoit apelee qui adonc 
estoit noble et riche 
et de grant signorie mes li grant 
crole de la terre l orent puis si 
anientee qu il n i apert mes nulie 
chose fors la ruine et par ce 
qu encor i puet en bien ueoir 
puet en bien sauoir que la citez 
fu de grant seignorie ca en ariere 
defors cele cite se herberia li 
sainz hom com poures et mult s 
esioi de ce qu il i fu 
ne sai qanz iorz et qu il n i fu 
aperceuz de ceus de la contree 
et qu il en pais menoit sa uie mes 
plus de yy iors ne trespasserent 
mie quant trestuit li desué de l 
ile de chipre ou que il fussent 
par les citez et par les uiles 
conmencerent a haute uoiz a crier 
et 
a dire que ylaries li sers ihesu crist 
estoit uenuz et c om se 
deuoit 
haster d aler a lui ce disoient il 
en la cite de salemine et en la 
cite de currie et la cite de la pyte et 
es autres et bien 
affermoient qu il estoit sers 
dieu mes il ne sauoient ou il ert 
et aincoisque plus de yy iorz 
fussent passé ot il deuant lo 
saint home pres 
de yy que homes que fames entrepris 
de plusors enfermetez qui a lui 
s asemblerent quant il les uit 
il en fu mult dolenz par semblant 
quar il ne le laissoient reposer 
mes nonporquant en fist il ses 
oroisons a nostre seignor teus i 
ot 
qui furent sené en icele hore et 
teus i ot apres yy iors et li 
auquant au tierc ior issi furent 
gari trestuit li yy dedenz 
une semaine par la uolente ihesu crist 
et par les proieres do saint 
home en cele terre maint li sainz 
hom yy anz et dedenz cel terme 
i nostre sire maint bel 
miracle por lui et il enuoia 
esechium 
dedenz ce ausi en la terre de palestine 
saluer ses freres et uiseter qui 
la estoient quant esechius fu 
repairiez li sainz hom se pensa 
qu il en iroit en egypte en une 
desertine qui bucole estoit apelee 
quar la n abitoit nus crestiens 
ainz erent cil de la contree 
mult cruel gent et estrange dont 
se parti de la tantqu il troua 
loig de la mer a yy liues un leu mult 
repost entre montaignes hautes 
et aspres et auironnees de forez et 
d arbres et aigue 
i auoit belle et clere qui de 
la montaigne descendoit et 
arosoit 
un champel qui la estoit mult biaus 
et mult delitables 
et arbres i auoit qui fruit 
portoient de plusors manieres 
mes unques li sainz hom n en gosta 
quar il n enn auoit cure ioste 
cel leu qui si estoit delitables 
auoit un mult ancien temple 
de paiens qui toz estoient gastez 
et les maisieres fondues 
la pres auoit et par ior et par 
nuit tel resonement et teus 
criees de uoiz de diables que ce 
sembloit un granz ouz qui la se 
fust 
logié et ce contoit li sainz hom 
et si disciple le testimoignent 
qui lo uirent quant li sainz hom 
uit ce leu si fait et si estranges 
il li plot mult si i aresta et i 
remest yy anz et ce li fu mult 
granz comforz uers la fin de sa uie qu 
il n estoit mie si traualiez de 
genz com il soloit estre por l 
asprete do leu et por ce que li 
pueples de la contree disoit que 
les ames i abitoient por ce n i 
osoit nus uenir qui au saint home 
greuast 
adonc auint zz ior que li sainz hom 
issi fors de son habitacle 
si regarda deuant lui si uit un 
hom tot palesineus gesir a l 
entree 
quant il lo uit si s en 
merueilla mult et demanda 
esichium qui cil 
estoit et conment il auoit la 
estez amenez isichius li respondi 
qu 
il auoit esté sires de la uile a 
cui li leus tenoit ou il 
abitoit 
quant li sainz oi conmenca a 
plorer si tendi ses mains uers 
celui qui la gisoit et si li 
dist   el non ihesu crist lieue 
sus et si ua  dont auint chose 
esmeruillable quar a paines ot 
li sainz hom la parole dite quant 
cil saili sus gariz de toz ses 
menbres 
quant cete chose fu seue par la 
contree unques la grieztez ne l 
asprete de la uoie n i fu resoignie 
que beisoigne n i chacast 
et feist les plusors aler et ia 
estoit la nouelle espandue par 
tot 
qu il n i aresteroit mie longuement 
quar il fuiroit l onor de cest 
siecle et uoloit auoir silence et 
pais et mener poure uie 
adonc estoit li sainz hom de quatre 
uinz anz de son aage et mult ert 
afebliz et malades si com cil qui 
aprochoit lo ior de son 
trespassement esichius n i estoit 
mie adonc et li sainz hom 
escrist de sa propre main un poi de 
leitre de son testament qu il 
deuisoit 
ce est qu il laissoit a 
hesichium ce qu il auoit de 
propriete 
et que ert ce ce ert ses liure d 
euangiles et une cote de sac 
quar il n auoit nule autre chose 
deuant ce un petit estoit morz 
ses desciples qui lo seruoit dont 
uint a lui plusor religieus hom 
de la cite de paphe quant il sorent 
qu il estoit malades quar il li 
auoient oi dire qu adonc iroit 
il a nostre seignor et si seroit 
deliurs des liens de ceste mortel 
uie et costance une sainte fame 
cui fille et cui baron li sainz hom 
auoit deliurez de la mort par l 
oile 
qu i benei uint alsi 
quant tuit furent asemblé li 
sainz hom les coniura de par dieu 
que tantost com li ame li seroit 
issue do cors que il ne lo 
gardassent sor terre neis une sole 
hore ainz l enfoissent maintenant 
illuec en terre tot si com il 
estoit uestuz a tote sa haire 
tot ert ia li sainz hom refroidiz et 
amortiz ne n auoit en lui 
nule uigor d ome fors tant sollement 
remenbrance de sens et neporquant 
ouroit il les iauz si disoit 
  ame is fors de cest cors 
que criens tu tu as pres serui 
ihesu crist de septente anz 
et si crienz la mort  ainsi com il 
disoit ce si rendi li sainz 
hom 
l arme dont l enfoirent cil qui 
la estoient 
quant hesechius li sainz hom qui alez 
estoit em palestine sot 
ceste chose il s en reuint en chypre 
son cuer por tolir ceus de la contree 
tote sopecon de ce qu i uoloit la 
arrester et menoir por garder lo cors 
do saint home ainsi i arresta il yy 
mois et donc embla il lo cors 
de saint ylarie si l enporta en 
grant peril de sa uie tantqu il reuint 
en palestine a ses freres qant il i 
uint tuit li moine et les granz 
genz des chatiaus et des uiles 
uinrent encontre si lo mistrent 
en l abaie qu il auoit restoree 
tot ausi entier com s il fust 
encore en uie a tote sa haire et bien 
sachiez qu il flairoit 
ausi tres docement com s il fust 
oinz de precieus oignement et ce ne uos 
doi ge mie taire ce me semble 
que costance la sainte fame morut 
tantost com ele l oi dire que li 
cors saint estoit portez en 
palestine quar ele auoit si grant 
amor en lui qu ele ueilloit mult 
souent a sa sepulture et iusque a hui 
cest ior a il grant estrif 
entre ceus de chipre et ceus de 
palestine por saint ylarie quar cil 
de palestine dient que ses cors 
est en lor contree et cil 
de chipre dient que ses esperiz 
est en lor terre quar il ama 
plus chypre que palestine si com il en 
mostra bien lo parant et 
nonporquant encor en tencent et il 
estriuent entre elx en te 
manier maint bel miracle et plusor 
sine auiennent chacun ior 
en l une et en l autre partie por lo 
saint home et plus enn 
auienent en chypre la ou il fu 
premiers enseueliz 
quar il ama plus cel leu si con moi 
semble ainsi trespassa 
li sainz hom de cete mortel uie et fu 
en ioie permenable ou deus 
nos toz paruenir par sa docor 
et par sa misericorde 
