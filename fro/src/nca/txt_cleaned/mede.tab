constentins et maistre galiens et ypocras nous tesmoignent que cascuns cors humains est fais de yy humeurs  et selonc ses humeurs ont ils diuerses meurs  sanc fleume  et rouge cole et melancolie . 
de melancolie dient il ke c est li lie dou sanc  
et si regne sour l estomac en le destre partie . 
et li rouge cole est au cuer mie partie  
selonc cou k ele li est plus pries  tant est il plus hardis  
et ke plus trait ensus  tant est il plus couars  conuoiteus et traitres  et plain de boisdie . 
fleume est partie ou cief et ou uentre . 
et u melancolie surhabunde  le corps malmet et fait deruer et si ne puet la folie de legier esciuer . 
ués chi des yy humeurs le nature  sans est caus et moistes et s est dous par nature . 
la cole est caude et seke  et si doit estre amere . 
fleume est froide et moiste  
si dessenc caude par le cief et s est aucune fois douce . 
ces yy natures regnent en diuers tans  cole regne en este et fleume en iuer  
li sanc croist en printans  et en gain noire cole . 
li sans croist des yy ydes de feurier dusques as ydes de marc . 
de le yde de mai dusques a l yde d aoust dusques en feuerier . 
sans a signourie le iour dusc a tierce  
dres tierce dusc a nonne a cole signourie . 
apres les yy eures regne melancolie . 
fleume des yy moisnes de nuit prent ses sodees . 
ces yy humeurs ont yy issues . 
quant il i a trop sanc  par le nes s en ist fors . 
et li cole se purge souuent par les orelles  li fleumes par le bouche u par les narines  melancolie par les ieus  se ne wellés . 
sans fait l omme hardi et le uis clair et plain . 
cole fait homme ireus  fort et sain et legier et maigre bien beuant bien megnant . 
melancolie fait l omme auer et ireus  couart et pensif  et dormant  et parole uolentiers d autrui  et s a uolentiers noires taches u es pies u es mains . 
fleume fait homme graille et uiellart  et escars et s est mult poissans de cou dont dames se welent aisier . 
se nule de ces yy sourmontoit les  yy li cors seroit perdus  se tost n estoit secourus . 
se sans sourmonte  ki est dous  encontre li doinst on amer et sech et froit  et se gart de uiandes  tantost sera adroit . 
et se cole sourmonte  encontre doit donner moiste  sec et froit . 
contre melancolie  ki est froide et seke et aigre  on ne le doit mie tenir trop maigre  
on le doit plenierement dyeter  et li doit on donner douc et moiste  et ce li uaut . 
contre fleume  qui est cause froide et seche et moiste  doit user caut et sec et de les yy sont sanblans as yy maistres neus . 
a tous ceus ki ont mengison et ki ont blechie le car et gratison en le teste  prendés le semenche d ortie  
si le triblés en uin . 
le cief en faites bien froter auoec le sablon  et puis prendés ius de cresson auoec craisse d aue u de chapon  et en faites ongement et si en ongniés souuent le cief . 
a cele gent ki sont tigneus  raés tout hors  et si prendés fiel de tor  et aisil ensanble destenprét  
et si l en ongniés  il garira . 
apres  siu de tor et le treche d aus arse et le mellés  
et plus tost garira se l en ongniés . 
a ceus ki sont placeus  prendés mouskes  et si les metés en zz nuef pot et les ardés  et si metés auoec ius de cierfuel et nois petites de bos arses en poure  et miel et oile tout ensanble  si l en oingniés et li paus i reuenra certainnement . 
se uous uolés faire cilestre boinne de ierre  et orpiment  et boin aisil  ués de formis asses . 
de ce est li celestre fait . 
trestout la u ons l atouchera  sachiés que li pos i carra . 
a faire crespe caualure  prendés fuelles de fau  cuisiés les bien et longement  
le cief en laués mult souuent . 
apres ferés cet ongement  ius d amer fuel en oile frit . 
si uous en ongniés . 
as ieus ki larmient  prendés rue et le fiel d une cieure et miel  et soit bien trieblé et batue a une penne . 
quant uous irés coucher  le metés en uos iex  
si garrés . 
pour la chachie  prendés fenoul et arrement et kieurefuel et miel et uin . 
triublés tout cou en zz bachin  puis le coulés parmi zz drap  
es iex le metés . 
le celidone me prendés  
a lait de femme le mellés  
ce garist les iex cachieus . 
a tenres eus et a calour  le plantain o aisil triblés . 
le ius apres fors pressés  et s i metés l aubun d uef . 
le lin metés dedens che ius . 
quant il ira coucier  uous en plasterés uos iex de cou  et che uaut . 
a cheus ki ont tourble ueue  prendés fenoul et prendés rue et le fiel de la pietris  et si metés miel . 
et si le degoutés a une penne en uos iex au couchier . 
encore pour tel cose  prendés le ius de le ueruainne et le mellés a lait de feme et si le degoutés en uos iex . 
se uous i aués le mengue  si prendés rue et calidone  et le ius metés en uos iex . 
contre les seurons de sorchius  zz oef dur cuit face peler tout caut et a zz coutiel coper par quartiers et si ait zz drap linge biel et blanc et le doit metre sur ses iex et puis le quartier de l oef si caut k il porra  et si le tiegne sous les iex . 
adont isteront li seuron et puis si escoués le drap es carbons  si orés les seurons croistre . 
uermine i a d autres manieres  es sorcius sunt et es paupieres . 
le cief lor enfle et mengue . 
prendés saulge et airement  et bon aisil  
s en faites zz enplastre et metés sus le mal  
si garira . 
encore ués ci autre mechine contre cachie et autre dolour  l aluisne un petit batés et le metés sour le paupiere  et se li tenés longement k il escaufe . 
dormés uous apres  si serés waris ains l endemain . 
ués ci un autre contre cou encore  prendés freses quant elles sont  et miel caut bien escumét  
si les mellés emsanle et coulés le toute  et si en metés en uos iex  si les arés et biaus et nes . 
contre le mail de l oel  fache batre gingenbre et cire  purer auoec sanc d anguille u de fiel  
si soit bien mellét tout iuel u auoec le fiel de la pietris  
si garira . 
chil ki l ont eut grant pieche  si doiuent prendre uert de grisse bien delié et bien menu molu et si le face passer parmi zz drap por faire plus menu que nule farine . 
si doit estre mellét auoec oint de geline en zz bachin sour le carbon  et puis le mech on en une cambre pour mix garder  et si l en mech on sur cascun iour quant mestiers est . 
pour chou que li maille est close  conuient mout corosiue cose . 
une linge cince prendés  
sour une cuignie l ardés . 
l oile qui ist prendés et en l uel le metés et pour cou fait on zz boiure qui li maille descueure  ecrase propre et la termine . 
rue  betone et tormentine faites en ceruoise u en uin boulir . 
buués cest boire au matin froit  au uespre caut . 
s il est dame u puciele ki decire auoir face biele . 
a pointures des es  prendés foilles de maue et si les triblés  
sour la pointure la serrés  et serés garis tantost . 
se uous de cien aués morsure  prendés rouge ortie et la moriele et lait cru  
ensamble soient bien batu et burré . 
s en faites ongement  si garira . 
se uns chiens erragiés uus mort  bien forte sause destrempés et si en laués la plaie et apres chou prendés le plantain . 
et aigremonne asses et aubun d oef et miel et uies oint et le plantain si garira certainnement mais faites cest ongement  si l en ongniés . 
pour le morsure de l araigne  prendés fuelles de rais . 
si les boulés en uin . 
quant quit seront  bien les triulés et le metés sour la plaie  et li plaie se tenra ouuerte  et si s en ira li uenins . 
des fuelles meismes prendés et si les destrenprés auoec miel et sour le plaie le metés  
si sanera tantost . 
se aucuns est blechiés en l uel  prendés le ius de l aigremoigne et l aubun d un oef  et si prendés un drap linge  si le en cou et li metés sour le paupiere  
et se uous n auez drap  si prendés lin  
ce li uaudra . 
pour les glans  le ble prendés  foille et racine  tout triblés et si metés l emplastre sus tout caut  si garirés . 
contre les escroieles  uous une laisardes prendés  et si le frisiés en oile  et en zz pot et prendés l oile  si l en ongniés  si garira . 
au buen mal  prendés le cuir d un cierf  ki tout le puist couurir . 
le triacle metés deseure  et tantque li emplastre i sera  li maus ne croistera plus . 
l ocule escouse i uaut autant . 
se ongle ciet de piet u de main  prendés miel et fleur de forment  
si croistera deliurement . 
il i a apostumes  les unes sont dures et les autres moles . 
li mol sunt de fleume u de sanc  et si sunt cil ki mains nuisent  et li autre de melancolie . 
a che prendés senecon et oint de capon i metés  
ca moliera  et asses tost a cief traira . 
pour cleus felenes  de ches uers ki sont en terre qerrez  
si les froisiés et faites loier desus le cleu pour auoir cief . 
querés uielle ceruoise et metés dou lait auoec . 
si le boulés et puis si prendés l espes desus  si le liés sour le cleu  che tue tout drancle . 
a feme ki ueut auoir mamelete petite  le chene prendés uerde et auoec froit aisil le metés  
si les arés petites . 
se uous uolés sauoir quant une feme porte  quel enfes c est  prendés eue et zz uaisiel net et li faites degouter ens de son lait . 
se ch est malles  il afonderra  et se c est fumele  il flotera . 
contre escaudure  prendés feutre et le faites ardoir et si le triulés en yy aubuns d uef et metés sur l arsure . 
pour drancle  prendés fleur d orge et semenche de lin  
boulés en aisil u en uin  et si metés siu de mouton  cou ocist drancle felon . 
contre celui ki est ensorcelés querés li yy blans hierens . 
si li deués apariller que geline pour menger . 
d une mechine me ramembre  ki seut ualoir a mal de membre  la primerole me triblés  
auec oint sour le mal metés . 
ués ci la garison des uers dou uentre  
prendés merfuel et coumin aigre uin et aisil et si le cuisiés ensanble et puis tout caut sour zz drap et sour le nombril le loiés  si garira . 
se uous uolés sauoir se uns hom mora u non  quand il est malades  prendés sen orine et se le metés en un uaisiel  et faites une feme ki nourise un oir malle degouter de son lait ens . 
se uous ueés le lait floter  il mora  et se li lais se melle aueuc l orine  si puet bien warir . 
et a le feme s ele est malade  prendés le lait d une feme ausi com deuant ki nourisse une puciele . 
pour gleemee oster du uentrail  prendés aluisne auoic rue et luueske et le cuisiés en ceruoise  et le beués tout caut . 
si serés waris . 
au cief de yy iours serés tous sains se boif aluisne  
l endemain au soir le boif et au matin et polieul . 
tantost que tu ueus deliurer  boin pain et boin uin dois user . 
ki ueut auoir boine uomite . 
des seus prendés les tenrons  
a un coutiel les raés en eue caude  puis lusés  
boine uomite arés tantost . 
a ceus ki ne puent pissier . 
pour le mal de la uesie  prendés le puree de feues  et si triblés auec mente  o le boin uin blanc u en caude eue  si le beués . 
une autre i a . 
prendés commin et grumiel et le beués auec fort uin . 
ki son estal ne puet tenir  prendés ongles de porc et si les ardés en ung feu en poure et puis en metés en sa uiande . 
a mal de mamele  faites un emplastre de fiens de coulon  de miel et de cire et le metés sus  
si garira et li enfles et li doleurs . 
ardés corne de cierf et s en faites pourre par feu et le buletés parmi zz biel drap . 
et si le portés  s il uous plaist  auec uus  et en metés sus uo uiande  
si uaura mult . 
au premier morsiel  ce uaut contre fi et contre torsion et contre menison . 
a uainne ronpue restraindre  beués le ius de plantain et de cresson . 
a celui ki a fieure ague  ch est recours quant il sue  
il doit boire ius d alixandre et si prenge eue rose  et leueche bien ses temples et son front  ses mains et ses iointes pour suer . 
a fieure tierchaine  deuant l acesse buués yy plantes de plantain  yy au matin et yy au soir  par yy iours  se ueus sante auoir . 
a tous maus de cief  triblés rue auec fort aisil et ongniés le cief deseure . 
encontre tous maus de iex  prendés le rouge limechon  si le cuisiés en iaue  puis prendés le craisse  si en ongniés les iex  quant uous alés dormir . 
encore prendés le limechon  si l ardés sur une tuile et metés le poure es iex quant uous alés dormir . 
as iex sanglens  maissiés mente et metés sus et mengiés ieuroisne a eniun . 
a chiaus ki ne puent piscier  prendés presin  fenoul et louueske . 
si le kuisiés en un pot et puis metés le pastiel sur le penil . 
prendés calemine et grains de baie et premiers cuisiés bien le calemine tant qu ele soit rouge ens ou feu si com carbon bien espris et puis l estaigniés en uin et ce puis le remetés ou feu si com deuant  puis l estaigniés et cou faites par yy fois  u par yy  u par yy . 
et puis le broiés bien en un mortier et les grains de baie aueuc  et cele pourre metés  se il en i a plain sausseron  si le ietés en demi lot de boin uin  le mileur que uous poés auoir et ce li mouués bien  et puis le laissiés tant que il soit clers et de ce uin la metés es iex malades et ietés puis le uin en coi uous aués estainct le calemine  car il ne uaut nient et doit estre tout dou mileur c on puet auoir . 
pour le toie des iex  prendés le fiel dou lieure et l oel metés ensamble  
si ongniés les iex . 
as narines puans  li quel cose uient dou ceruiel  ués ci medecines ki ia ne fauront  prendés le ius de le mente et de rue  et le metés es narines  si amendera li ceruiaus et istera li pueurs . 
encore prendés le rose  si triulés et cuisiés en uin auoec un pau de miel et le coulés parmi zz drap  
si metés es narines . 
faites poure d escarnes dont li poulet soient issu  
si le souflés es narines souuent . 
pour pueur de bouche  mengiés poulioel sec  u uous engloutés le cerfuel auec uin d aisil . 
quant uous alés couchier  mangiés souuent fuelles de sau  et laués uo bouche d aisil . 
buués poulioel destenprét en uin apres mengier souuent . 
encore destenprés poiure de blanc uin caut  
si le tenés en uostre bouche  et si est boin pour mauuais dens . 
a doleur de dens  raés bien le corne de cierf  
si cuisiés le rasure en uin u en iaue . 
si le humés si caut que uous le poés soufrir . 
si le tenés en uo bouche tant k il soit refroidiés et puis le metés hors  et reprendés de l autre tant que serés waris . 
as noires dens prendés carbon de brankes de uigne  si en frotés les dens  si blankiront . 
pour chou ke li kauiel ne keuissent mie  prendés sekes rachines de coles  si les boulés en clere fontainne dusques a le moitiet . 
si en laués le cief souuent ou baing . 
se uous uolés auoir cauiaus  laués yy fois le iour uo cief de rousee de mai . 
pour lentilleuse face  ongniés le de oile de nois gauges . 
pour dolour del pis  prendés ius d ysope  miel et blanc uin  
si en buués au soir et au matin . 
se li hons pert le parole par enfremete  destemprés alun d iaue  se li metés en le bouche . 
se li hons ne puet dormir  triulés les moures  se li . 
donnés boire le ius  puis caufés l enplastre  se li metés entour le cief escrisiés ces letres en parkemin en yy lius et les loiés sur les yy cuises de celui u de cele ki sannera  si laskera et se cou uolés esprouuer  escrisiés sur zz coutiel  si en tués un porc  ia n en istera sanc . 
pour les pous et pour les lens triulés le liere  si laués dou ius uo cief . 
pour rongne et pour grature  molés racine d appe o bure de mai et uies oint et cuisiés ensamble  puis coulés parmi zz drap et ongniés u c est . 
a femme ki trauaille d enfant  loiés cest escrit sur le uentre  escrisiés le patenostre en zz hennap de madre  puis le laués de blanc uin  puis se li donnés boire  si enfantera sans peril . 
se li enfes est mors ou uentre  se li donnés a boire isope auoec caude iaue  si metera hors  se il estoit pouris . 
se lait faut une feme  depeciés cristal et en faites poure  
se li donnés boire auoec lait  si en ara asses . 
se li feme a trop de ses fleurs  prendés de ces cauiaus  si les loiés entour zz uert asbre  quelk il uous plaist  puis prendés corne de cierf  si l ardés et faites poure  
se li donnés boire auoec uies uin  s estankera . 
ki crient a estre iures  si boiue semenche de feneule batue auoec uin . 
cil ki est ensorcerés  il se doit tous enuoleper en une touaile benite et dormir ens  
quant il s esuellera  si ert waris . 
cele ki est ensorcelee  boiue le diemenche de le benoite eue  ancoisque li prestres i meche l esperge . 
pour feme auoir ses fleurs  prendés rachine d ortie griant  
estampés et metés boulir en zz pot auoec uin  
si en boiue au uespre et au matin . 
ki mal a dedens se nature  si com de cranke u d escorcure  prendés le ius de saulon et miel cuit en une mesure et pure farine de forment  
che faites espes comme papin et metés sur le mal . 
ki ne puet tenir s orine  prenge le ceruiel d un lieure  semenche d anis et de laitue destemprés de uin ensamble . 
ki est esranés par mauuaises humeurs  boiue aloisne en uin et en iaue  et meche un pau de miel et de poiure molu  si boiue tout ensamble  puis uoist coucier . 
buués ius de mente  si esclarcira uos uois . 
pour drancle ocire  prendés mie de pain de forment auoec iaue et glaire d uef et triulés tout ensamble  si metés sus le mal . 
pour drancle de sainnie  metés sus fuelles de colet et drap de canuene moilliét en iaue . 
contre fieure tierchainne  prendés yy foelles de plantain  apries le fachon dou solel  et triulés auoec iaue benoite  puis li donnés boire quant il tranlera . 
pour glans oster  faites cendre de de coles et destenprés de miel  si l en ongniés souuent . 
quant li hom resde par maladie  destemprés semenche de rue en aisil  si li donnés boire  puis li uersés del ius es narines . 
ki n ot goute  caufés le ius de betoine  si le metés es orelles  si ora cler . 
pour tignous et malans  triulés fiente de coulon auoec aisil et metés sur le tieste . 
pour places et kauiaus faire uenir  prendés sansues  si les ardés en poure  fiente  miel et uif argent ensamble  
si ongniés les places . 
pour dens faire cair  fai pourre de petre et de l iermoise et zz petit d aisil  si metés entour le dent  tost cara . 

