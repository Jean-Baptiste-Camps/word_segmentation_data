amors li a lanchié son dart 
que tot ses cuers esprent et art 
dedens son cuer se sent ferus 
fors de son lit chiet estendus 
plaie quida trouer defors 
mais ele estoit dedens le cors 
sent que amors l auoit greué 
lors a un grant sospir geté 
  hai amors com es poissans  
  com par est ta poissance grans  
  tu ne doutes conte ne roi  
  les plus cointes mes en effroi  
  amors est rage et deruerie  
  qui iouente enserre et lie  
  amors ocit amors destraint  
  amors noicist uisage et taint  
  amors fait l ome ceualcier  
  qu il ne set uoie ne sentier  
  mes cuers est mout por toi destrois  
  desormais seroit il bien drois  
  proi toi sire as de moi merchi  
  ne l te mans pas ains le te di  
  iou qui sui qui parole a toi  
  saces ie sui fille de roi  
  amor m a doné hardement  
  que ie si a toi me present  
  merchi uos quier por deu et proi  
  que uos aies merchi de moi  
  or ait merchi qui merchi prie  
  car en uos est tote ma uie  
  tost me poés sante doner  
  bien nos poomes entramer  
  amis otroie moi t amor  
  ren moi sante tol moi dolor  
  car ases somes d un ee  
  d une maniere de beaute  
cristal l entent et si s en rist 
esgardé l a et si li dist 
  par dieu pucele uoir dirai  
as gentieus cuers est fel et durs 
et bons as sers et as tafurs 
el cuer li entre la folie 
  hai  dist il   tres doce amie  
  or sui ie ia d amor mout sages  
  mout m en a apris mes corages  
  ie ne quit pas qu il peust estre  
  que i en seusse tant sans mestre  
  amor me destraint et destruit  
  qi dedens le cors m art et quist  
  il m aprent tote sa nature  
  et si me destraint sans mesure  
  ha doce riens qui si m esprens  
  se tu sauoies quels tormens  
  et quels paines sueffre por toi  
  tu m ameroies si com ie croi  
  ie muir en fin n i ai conseil  
  or ai el cors ne sai quel rage  
  qui si demaine mon corage  
  quant uoeil dormir trestot fremis  
  or me relief or me regis  
  por coi me remenbre de lui  
  que onques de mes eus ne ui  
or se castie or se confort 
or uoldroit il bien estre mort 
en grant torment en grant dolor 
fu quant ce uint enuers le ior 
greué fu mout et traueilliés 
lors s est un poi asoagiés 
en tel angoisse et en tel mort 
li oeil li cloent si s endort 
ains que on pot le ior ueir 
s est leué ne pot plus dormir 
  ice desir sor tote rien  
  or est mout bon que io retieng  
  mes cuers est mout por toi destrois  
  des or seroit il mais bien drois  
  que tu aies de moi merchi  
  ne l te mans pas ains le te di  
  esgarde et saces qui ie sui  
  ie proi por moi non por altrui  
  iou qui sui qui parole a toi  
  saches que sui fille de roi  
  por uostre amor pens ior et nuit  
  amors m a ichi aconduit  
cristal l entent et si s en rist 
esgardee l a si li dist 
  garderai m ent ia deus ne place  
  io n ai ami io n ai parent  
  ie n ai conseil de nule gent  
  ie soloie estre ases plus sage  
  ie sui deuenus tos saluage  
  or m est s amors tote nouele  
  ce fait amors qu est amors lasse  
  ne sai que plus droit le nomasse  
  getés moi fors de cest peril  
a co ert tornés li solaus 
tote nuit fu en tel dolor 
desque ce uient desi al ior 
c onques ne manga ne ne but 
ne sa folie ne conut 
que qu il plore grant doel demaine 
  helas  dist il   qu est deuenue  
  or est alee or l ai perdue  
  et ie sui ci remes tos seus  
  dolans caitis et angoisseus  
  ne nus auoec moi ne remaint  
  fors seul amors qui me destraint  
  et sa conpaignie me faut  
  morir m estuet et moi que chalt  
  miels uoeil morir isnelement  
  qu en tel paine estre longement  
amors a si la cose enprise 
qu ele ne set mais en quel guise 
ele se puisse contenir 
pense et apres fait un sospir 
or sent froidure et ore chaut 
tote fremist tramble et tressaut 
en mout poi d ore est si atainte 
qu ele en a ia la face tainte 
la nuis paruint li iors trespasse 
la pucele ert de penser lasse 
ses lis est fais si ua gesir 
torne et retorne et uoet dormir 
mais ne poet car amors l asalt 
  lasse  dist ele   moi que chaut  
  ne puis dormir ne reposer  
  torner m estuet et retorner  
  en paine sui et en trauail  
  por coi pens tant  por coi trauail  
  et or sent ie trop dur mon lit  
  de dieu soient tot cil maldit  
  qui ersoir le me durent faire  
  tant sont felon et deputaire  
  hai or sui apercheue  
  la cheute n est pas bien meue  
  que a nuit ne fu retornee  
  la plume est tote amoncelee  
  quel merueille est ce se ie ueil  
  de ce prendrai ie bon conseil  
  ie ferai ces femes leuer  
  por la plume miels retorner  
dont uest un pelichon d ermine 
et uint al lit de sa meschine 
releuer le fait si a dit 
qu ele li reface son lit 
cele se lieue eneslepas 
oste la cheute et puis les dras 
et remue neis l estrain 
ele meisme i met sa main 
torne le cheute et fiert et bat 
or le uelt halt et ore plat 
or uelt haus pies et or halt cief 
or le refait de cief en cief 
auis li est ses caues bas 
encor n est il a son gre pas 
or est estrois et or trop les 
or est trop li caues clinés 
or li reua decha pendant 
sa meschine ua maldissant 
por ce qu il n est a son talent 
cele li fait mout bien seant 
auis li est que bien estoit 
reposer uelt mais ne pooit 
le damoisel pas n entroblie 
ce fait amors qui l en renuie 
or li ramenbre de celui 
ne set que puist faire de lui 
  lasse  fait ele   que poet estre  
  ne gis pas bien deuers senestre  
  or sui tornee moi que chaut  
  ce ne me nuist ne ne me ualt  
  ne puis trouer engien ne art  
  que i aie bien de nule part  
  ou c est li lis dont ie me doel  
  ou plus sui tenre que ne soel  
  or ai el cors ne sai quel rage  
  que si demaine mon corage  
  quant uoel dormir tote fremis  
  or me relief or me regis  
  or uoeil a celui parler  
  mais qu ai a faire del uassal  
  c est la riens que plus me fait mal  
  il est espoir fel u uilains 
  ou enuious ou d ire plains  
  que est ce ore que ie dis  
  ne que a il uers moi mespris  
  par quel cose blasmer le doi  
  ne loer qu en afiert a moi  
  se il est beaus  
  dont me reuint or felonie  
  sos ciel n a omme ia desdie  
qu il ne soit beaus a desmesure  
  nus n est de si bele faiture  
  certes il est et beaus et bons  
  et toi que chaut il n iert ia toens  
  n est drois que ie demant baron  
  se par le conseil del roi non  
  conseil lasse con lonc respit  
  ia n ai ie ioie ne delit  
  ia certes se ie sen auoie  
  le conseil le roi n atendroie  
dont se porpense si se taist 
or li est bon or li desplaist 
  he chaitiue con ie sui fole  
  dont me reuient ceste parole  
  uoel ie par moi tel conseil prendre  
  dont ne me uient il mieus atendre  
  fille es de roine et de roi  
  segnor te donra endroit toi  
  alques t estuet por ce soffrir  
  et se il n est a ton plaisir  
  qu est ce clari n as tu dont honte  
  ses tu donques que blasmes monte  
  et te plaist il auoir cristal 
  oil si ai ia por lui mal  
  mais ie ne puis prendre conroi  
