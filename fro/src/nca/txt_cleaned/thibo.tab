les seignors anciains qui ont batailleor 
cai en arriers esté et de genz uenqueor 
et les nons des poetes qui furent iangleor 
oons tan qu as estoiles esleuer hui tot ior 
et cil qui orandroit sont en presente uie 
lisent en lue d ystoire iceste trupherie 
ou n a honor ni prou ni de bien maalie 
granz partie des genz a ice s estudie 
si les los des faus des si aornés trouons 
o de lors cheualiers co ci nos deuisons 
les dons que des as siens done que ne contons 
se il lo nos otroie a miaus que nos poons 
li sauerres do monde li peres souerains 
cil qui yy mile homes saola de yy pains 
auiau les yy poissons dit toz en sui certains 
a ceaus qui toi uoloient establir de lor mains 
  ourez pas uiande li quels soit trespassable 
mas cele qui sera toz iors mais pordurable 
si quite uolés estre de la main au diable  
ico commande des n o tenez mie a fable 
  mes peres  co dit des   ne refine d ourer 
ni senz sa guarentie qui mout fait a doter 
ne laisse nigun ordre que qu il soit trespasser  
por co se doit chascuns de bien fere pener 
ihesu es patriarches es prophetes comance 
l enor de sainte yglise co creons senz dotance 
et per les seinz apostres i met ferme creance 
per les martirs corones per uirge aornance 
ihesu d ourer ne cesse mas mout est s oure bone 
il reuist sainte yglise de lis quant pais li done 
quant il li soffre guerre de roses l enuirone 
ce fait il qui les siens em paradis corone 
de ce dist sainte iglise n est pas chose celee 
qui est a de espose et de lui mout amee 
qui est dedanz lo cors de darz d amors nafree 
as sainz praacheors bien est chose prouee 
 de maus m anuironez apuiés moi de flor 
demandez uos por quoi quar ie languis d amor  
por flor sunt entendu de bien comenceor 
et por maus ferme oure des parfaiz par labor 
sainte yglise requier de flor apuiement 
quar cil qui bien comancent sunt foible duremant 
par co ont miaus mestier de bon enseignemant 
quar en parler de deu a grant confortement 
de maus anuironee uiaut estre senz mentir 
quar qui uoudra ou reigne des seinz paruenir 
maus poines et engoisses li couindra soffrir 
ne lo puet autrement niguns hons deseruir 
si des le nos otroie disormais desclairons 
per quoi icest prologue ici retrait auons 
feiaument simplement que nos ne corrocons 
nul de uos ianglerie dire ne uos uolons 
a l enor ihesu crist lo fil sainte marie 
do baron sen tibaut uos uuil conter la uie 
deus m otroit par sa grace que ie la traie a chie 
et ceaus qui l entendront preigne a sa partie 
que il lo nos otroit chascuns en die 
mout fu sen tibauz sages point n i auoit d enfance 
et fu fiz co sachoiz a bones genz de france 
arnous ot non ses peres sa mere senz dotance 
auoit par droit non guille co sot sa conuichance 
a prouins fu norris ci seinz qui tant fu sages 
il fu come la flors qui naist es espinages 
ne fu pas seulement nobles ses parentages 
einz fu clers et tres riches co saichoiz ses lignages 
a uiene ot auesque pleins fu de sapiance 
qui auoit non tibauz co sauons senz dotance 
qui ot de ihesu crist en soi tel conuichance 
que einzque ciz nasquisse annunca sa naschance 
iciz sire d auesques de quoi nos uos parlon 
fui oncles a la mere sa mere co sot lun 
quar il out non tibauz tibaut rapele lun 
cestui par autre chose n en ot il tibaut non 
iciz sires d auesques qui de uianne estoit 
come bone persone o munde se tenoit 
et quant il o la mere donne guille parloit 
meintes foiz tels paroles com uos orrois disoit 
  o planterose mere  dit il   esiois toi 
et soies tote alegre mout i a bien par quoi 
de toi naitra tels mere qui porterai en soi 
zz fil qui grant deserte aura ues de lo roi 
li fiz qui de ta fille  dit li auesques   naistra 
trestot nostre lignage en sens sormontera 
deuant de deuant genz granz apelez sera 
mout ert amés li arbres qui tel fruit portera  
a iceste parole que li auesques disoit 
une pourete famme grantie portoit 
la mere donne guille grosse aperceuoit 
d amoroses paroles issi la confortoit 
  dame  disoit la famme   quar uos esioissez 
ie di que en uostre uentre une fille portez 
de quoi naitra yy fil qui granz ert apelez 
a honor ert par lui toz uostre parentez  
ce dit de sen tibaut encoisque il nasquist 
li auesques de uianne de rien n en i mesprist 
ausi li poure famme co meismes en dist 
que lon saiche qu il est membres de ihesu crist 
qui fu par les prophetes auant propheciez 
apres par lo seint ange as pators annonciez 
de la chiualerie de l ost do ciel loez 
qui fui par la nouele estoile desclariez 
et qui fu en apres des trois rois aorez 
es braiz sein symeon qui uiauz estoit portez 
ou temple de seinte anne coneus et auisez 
de celui est ciz seinz membres que uos oez 
a mon proposement disormais tornerai 
lo leu ou il nasquist miaus uos desclarerai 
des rois qui en son tens furent les nons dirai 
a ceaus qui ne sont né conuchance en lairai 
de quel genelogie al issit conterai 
coment guerpit richece par ades xxx 
et coment prist pourece clerement espondrai 
ici est ma pansee ci m estudierai 
prouins est zz chatiaus ou sein tibauz fu nez 
ce est lues qui de puple est mout bien pupliez 
zz contes de champaigne odes estoit clamez 
estoit pruchains de lui qui mout fu renomez 
ce fu au tens henri qui rois de france estoit 
et de son fil phelippe qui adonques uiuoit 
sein thibauz qui la boine de iourece tochoit 
la ioie de cest monde po ni prou ne segoit 
lo coman ihesu crist quant oir lo pouoit 
a grant humilite a oure lo metoit 
si co li saige moiche sa ruche omple omploit 
sein thibauz son fin cuer des biens qu il aprenoit 
que il fust harmitains auoit il grant talent 
helyas fu premiers co trouons nos lisant 
et sein iohans baptistes qui mout fu de grant gent 
et paules et antoines ce set lon uoirement 
lors teneue uiande enuie li fasoit 
l asprete de lors robes plus que rien desirroit 
lo regart des seinz anges ior et nuit couoitoit 
ou reigne des seinz ciels chambre achater uoloit 
senz tibauz de ces choses et d autres embrasez 
s en est tot a celee a zz hermite alez 
qui mout estoit prodonz burcars fu apelez 
en zz yle de saine ou des estoit dotez 
puis fu moignes a sens co est la ueritez 
ou mostier de sein pere qui fu iadis fundez 
consoil quist a l ermite et cil lou conseillet 
li ermites remest senz tibauz s en alet 
gautier zz chiualier o soi acompanet 
mout furent bon ensamble li uns mout l autre amet 
sen tibauz et gautiers issi s acompeignerent 
senz plus fere demore sus lor cheuaus monterent 
lors escuiers senz plus auec aus en menerent 
a la cite de roins droitement en alerent 
sen tibauz chiualiers de la chiualerie 
ihesu au roi puissant a sa maison laissie 
son pere et sa mere ses freres entroblie 
ses parenz ses serianz et des genz compeignie 
conme s il uosist ceidre de la chiualerie 
l espee a la pasque auiau gautier s auie 
a la cite de roins qui mout est seignoris 
s en sunt uenu ensemble si con ie uos deuis 
comme s il uossissant parler a lor amis 
ne sot lor entendue fors que des co saichis 
oiez que firent puis et coment il ourerent 
escuiers et cheuaus a lor otel laisserent 
et de nuit tot a pie coiement s en alerent 
et nule rien qui soit fors que aus n emporterent 
que uos diroie ie yy pelerins trouerent 
de lors tres bones robes endui se despoillerent 
a caus yy pelerins maintenant les liurerent 
et de les lor pouretes pourement s ahornerent 
senz seue nus pies des ou set s en alerent 
a zz leu que on apele pitingo se paisserent 
ou reigne d alemaigne ou lon tens demorerent 
iqui por l amor de grant pourete soffrerent 
a grant trauail aquistrent lou pein don il uisquerent 
co que on lit de ioseph co sai certeinement 
ou saume dou sautier qui lo sens bien entent 
pot lun de ces yy lire tot uniuerselment 
lors mains em plusors oures seruirent uoirement 
a oures de uilains lor blanches mains metoient 
les pierres par murs faire a ces macons portoient 
les erbes ou les fauz quant poinz estoit trenchoient 
lo fiens fors des estables a ciueres portoient 
si con sen tibauz dit ausi charbon facoient 
de cel petit argent lors uies sostenoient 
de cetui laboraige que il tant comparerent 
de co que a lors uies sostraitrent et colerent 
a grant poine a po d aise po et po estrangerent 
argent siqu a sein iaque en galice en alerent 
a grant deuocion lou seint leu uiseterent 
quant lors oroison orent fenies bel et bin 
et fait lor offerendes come bon pelerin 
et il s en retornoient porpensant de lor fin 
zz diauble toruerent trauersé ou chemin 
il auoit forme d omme lo cors ot grant et fier 
ne sembloit pas si home con sembloit auersier 
il entendoit en faire sein thibaut trabuchier 
iqui se il peusse lou cuida perilier 
mes sire sein tibauz onques ne s esmaiet 
la croiz ou des fu mis autement reclamet 
et de la trinite autement se seignet 
a tant come fumee diables s en alet 
si au seriant de de trabuche porchacoit 
diables niguns honz meruelier ne se doit 
quar ihesu crist meimes trabuchier ius cudoit 
d un pignacle dou temple quant il lon lui estoit 
a triue la cite est sein tibauz uenuis 
et gautiers ses compeinz nus pies et mal uestus 
iqui troua son pere dont mout fu irascus 
mas a ior de sa uie ne fu issi confus 
de triues uint a rome tant a il espletié 
de ueoir lou sepulcre do fi deu ot enuie 
si s en uient a uenice la cite seignorie 
comme se il uossit passer mer en galie 
sen tibauz que ihesu li peres tant amet 
les fins de lonbardie apres co trespasset 
zz leu qui mout li plot iqui endroit trouet 
uesinetes cal leu salanique apelezt 
sein tibauz iceal leu entor anuironet 
et par la uolente de de forment l amet 
zz grant bois i auoit qui mout lo confortet 
d une anciaine iglise la muraille i trouet 
il lassez de son oirre iqui se reposet 
et as seignors dou leu maison i demandet 
si comme il la quist l un la li otreiet 
a tenir uie d anges en terre comencet 
de char de tote graisse s asteint premerement 
pains d orge fu sa uie et aigue solement 
puis se soffrit dou pain et d aigue ausement 
fruiz herbes et racines usoit ni plus noient 
et si portoit la aire qui lo greuoit forment 
ihesu cui il seruoit en ice lo poruut 
que tanque il fu prestres toz ses ordres recut 
ou mostier de uincence leuichiers lo conut 
qui en estoit euesques cil uiaust que issi fust 
ou est cils qui conter porroit or dignement 
que li diables fit a son cors de torment 
sa croiz portoit toz iors deu prioit docement 
chacun ior de corgies se bastoit asprement 
li glorious cors seinz issi se tormentoit 
par l amor ihesu crist que il tant couetoit 
de yy anz ne dormit en gisanz co disoit 
sa maignie priuee mas en seanz dormoit 
lo los ni lo bobant de la gent ne uoloit 
par ce que lun cuidast qu il dormit se fasoit 
courir dedanz son lit et do lun se cochoit 
et apres s aseoit et en seanz dormoit 
puis auint que gautiers ses compainz trespasset 
lou treu de nature si co deus uiaut rendet 
einzque mie nuiz fusse sen tibauz sus leuet 
quant li autre dormoient et il deu aoret 
les mains teint estendues de prier ne cesset 
apres quant estoit hore que lan leuer deuoit 
par aler a matines en son lit se tornoit 
il ne uoloit pas los des biens que il faisoit 
que niguns les seusse fors que deus ne uoloit 
lo guiardon de lui senz plus en atendoit 
zz arche fu auant li liz ou il gisoit 
la quele par dessus tote igues estoit 
zz linouel fait de laine sus cal fust estendoit 
que de iors en sa teste contre lo chaut portoit 
ie sai ce que ses menbres d aire armés auoit 
sos lo lincuel de lainne autre aire estendoit 
et en leu de cele arche ou il gisir soloit 
sus une large ais bien dolee gisoit 
dui an compli estoient ce sauons uoirement 
que uenus iqui ere ci seinz premirement 
quant ses compeinz gautiers ueint a son finement 
et si com nos creons aiostés dignement 
au nombre des feiaus deuant de qui ne ment 
tentement de diable ne li faillirent mie 
de ce que dit sein iaques qu il eust sa partie 
amont en paradis en la grant compaignie 
des anges des archanges que deus a en baillie 
il reconte sein iaque ce est la ueritez 
  bien auenturez est li honz qui est tentez 
quar quant il sera bien finement esprouez 
de la sainte corone de uie est coronez 
que deus promist a caus de cui il est amez  
ia auient une nuit que sein tibauz estoit 
acostez en son list mas pas ne se dormoit 
zz diable d enfer decoste lui auoit 
qui la paroi par force de sa maison crosloit 
qu il alast a matines par son non l apeloit 
et que tost leuast sus souent l amonestoit 
a cel apel se leue seinz tibaut qui cuidoit 
que fust zz de ses freres qui ansi lo hatoit 
tost s en uait a la celle ou cil freres gisoit 
en son list lo troua ou il enquor dormoit 
lors sot bien sein tibauz de fine uerite 
que ce estoit diables toz pleins d iniquite 
autement reclama la sainte trinite 
de la croiz se seigna lors chaca cel maufe 
il l en oit aler durement fremissant 
se il eust cent homes qui lo bois tranchessant 
a coignies tel noise ce croi ne feissant 
mais tel bruit ne menerent sarrazin ne persant 
en autre tens aueint que il fu apelez 
a peleion lou chatel ou contenz estoit nez 
et il qui a bien faire estoit toz abriuez 
por cele pais refaire tanttost i est alez 
mas d l aler nus pies si atiriez estoit 
que les plantes des piez totes onflés auoit 
quant il uit que a pie aler n en i porroit 
si monta sus zz char qui prestez li estoit 
une aigue li coueint passer dedanz entret 
or orroiz dou diable quel berat porpenset 
une roe de char en l aigue li emblet 
lo glorious cors seint issi noier cuidet 
bien lo cuida iqui noier se il poist 
mas mout li ualut po onques riens n i conquist 
car ausi comme plume ligere fors salist 
senz roe toz essuiz onques ne s esbaist 
ceste grace et autres ihesu sen tibaut fit 
a conter ses trauauz et ses tentacions 
tantque ci bon chimin et droit tenu auons 
a reconter les choses honestement aluns 
qui sont pleines de ioie a ce nos escorcons 
li angile dou ciel souent lo uisetoient 
si come si seriant por termoin afermoient 
en samblant de columbe aucune fois uenoient 
et en samblance d ome autre fois se mostroient 
et dun il estoit dignes autres choses disoient 
de par de son seignor souent lo confortoient 
la poine qu il soffroit issi li aliioient 
il auint a zz ior que ses pechies ploroit 
et ensamble lo plor durement sospiroit 
lors oit une uoiz que li dit que uoloit 
que de toz ses pechies ihesu quitié l auoit 
et seinz hermagoras ausi sen fortunez 
en cui ses oratoires honor estoit fundez 
aparurent a lui et portint granz clartez 
qui tel chose li distrent com ia dire m orrez 
  graces beneicon de de omnipotent 
aies tu quar tu siers si entenduement 
ci en nostre memoire qui somes en present 
guiardon en auras n atendras pas grantment  
il auoit zz seriant que odon apeloit 
qui tant estoit cassez de feure qu il auoit 
tant asprement lo ior et la nuit lou tenoit 
a par po que li arme dou cors ne li partoit 
que il priast par lui sein tibaut mout priet 
par lui premerement a proier refuset 
al simples con columbe gaires ne demoret 
tot en ceste meniere a odon respondet 
  ie redote d aler contre la uolente 
de de par cui guinier tu as l enfermete 
ie sa ce que la feure t ait forment tormenté 
tost t aura des donee quant lui plaira sante  
quant uit son bon seriant qui dou tot enpiroit 
qui par la maladie de la mort pres estoit 
dolanz de sa presence si issi lou perdoit 
lors dist   tost a l iglise maintenant portés soit  
sein tibauz lui present la messe celebret 
et en ses oroisons dou uaslet li membret 
ihesu par sa priere sanite li donet 
itel que senz aie de ses pies s en tornet 
li peres et li mere qui oirent la renomee 
de lor beneoit filz bruiant par la contree 
cele part sont uenu endui a grant iornee 
quant son fil uit la mere sachoiz mout par fu lee 
que ele cuidoit auoir perdu senz recouree 
bien puet sauoir qui a en ihesu crist pensee 
que ne fu pas larmes cele doce asamblee 
entre sospirs et plors en pansee estoit 
la mere de yy choses la quel ele faroit 
son pais son mari ses enfanz ne uoloit 
guerpir ni son chier fil delaissier ne pooit 
li amors do fil mas cele de ihesu cristi uenquit 
par l amor de son fil tot le monde guerpit 
toz les liains qui loient dessiret et rumpit 
a de s aer cui ele auiau son fil seruit 
ale ne fu pas fole au choisir lo miaus prist 
mout fu sa remanance sein tibaut granz confors 
mout en fu plus a aise et de cuer et de cors 
si com dit salemonz mout par est amors fors 
i n est riens qui s i preigne fors solement li mors 
par l amor do fil ueint a la de charite 
ale qui auoit au a toz iors largite 
d aleus et de richeces et de toz biens plante 
se tient or a paié de grant estrecete 
hiqui remest li dame a grant humilite 
par seruir lo grant roi qui maint en trinite 
i n en est honz ce croi qui reconter poist 
tant docement li fiz a la mere obeist 
ni par froit ni par chaut que il onques feist 
ne trouet en lui faute de rien qu ale uossist 
yy anz auoit esté ciz seinz bien aorez 
deuant que il fenisse ce est la ueritez 
que de nigun diable n auoit esté tentez 
ni de pollution charnel contaminez 
ce dit il a ses freres issi co uos oiez 
la dolor lo mesaise que il adon soffroit 
les plaies dun ses cors anuironez estoit 
nuls honz mout grant panse conter ne uos porroit 
ni pou ni prou des pies il ne se sostenoit 
ne sa main a sa boiche conduire ne pooit 
li peres souerains ou il son cuer auoit 
tot en ceste meniere li sires o uoloit 
par tribulations son seint cors espurioit 
que il fust senz ruille la ou il lo metroit 
amont en paradis ou il habiteroit 
sus totes autres choses se doit lon merueillier 
d une rien que de lui m orrois ici noncier 
onques tant maladie ne lo put iostisier 
quel il lo ieuner uossist entrelaissier 
bien conut li seinz honz que gaires ne uiuroit 
a co que maladie tant fort sus li corroit 
de la grace de deu si raumplis estoit 
que il ne uoloit riens fors ce que des uoloit 
l an douzein que partis de son pais estoit 
conuit bien que la force de son cors lou laissoit 
l abe qui ot non pierres apeler conmandoit 
qui iainz sus toz les autres a lui d amor estoit 
cel an estoit de lui en icel lue sacrés 
li seinz ordres des moignes ou des est tant amés 
a guarder li commande ce est la uerites 
sa mere et ensamble ses fiz esperites 
trois iors deuant sa fin et son trespassement 
crosla yy fois li terre mout meruelleusement 
cil de la celle o sorent uoirs fu communement 
de caus de fors aucun ce trouons nos lisent 
aus oures ihesu crist qui bien uodroit panser 
il ne uodroit gemais de lui son cuer oster 
ice fit la presence de celui senz doter 
qui regarde la terre et qui la fait trembler 
si com cil qui hi furent em portent garantie 
mout fu de l arme dure et do cors la partie 
a celui s aherioit qui par nostre pechie 
ot ou coste la lance lo grant uendres fichié 
demandresque lonc tens en engoine suet 
zz serianz de laianz cui ihesu aspiret 
que il se saillessant toz et totes priet 
et il se sont issu si com il commandet 
quant furent tuit et totes de la celle sailli 
son sauueor recut ce sachois uos de fi 
meintes fois commanca   doz des aies merci 
de ton puple  atant a de l arme rendi 
or sunt li sien em plor triste et esbai 
li ange li archange aliegre et esioi 
li puples nos tesmoigne qui pres do cors estoit 
a l ore que li arme do seinz de s empartoit 
que tache quels que fusse lo cors nen bloissoit 
mas comme s il fust uis ses uis resplendissoit 
nus honz signe mortel ou uis n aperceuoit 
li iors einz la calande de iuillet lors estoit 
li quarte inditions qui bien s en apercoit 
et adonques henris li fiz henri regnoit 
qui la grant seignorie do roiaume tenoit 
quant les genz de uincence oient son finement 
cele part sont uenu ce fu astiuement 
clerc chiualier boriois et fammes et enfant 
armé et desarmé ueil et ioure aussement 
n i sont pas de uincence tant solement uenu 
cil des ueisins chataus hi uont grant et menu 
tuit uinent au seint cors et iene et chanu 
par entrer en la celle ont lou mur corrumpu 
li autres qui remes a uincence estoient 
fammes uilles enfant qui aler ne pooient 
cele part uers lou cors de proiant s apruchoient 
yy liues fors la uile a l encontre uenoient 
de l aler uers lou cors tant forment se haterent 
que ces qui lo portoient a corchin lo trouerent 
ou il se reposoient et il se reposerent 
et a grant reuerence en apres l em porterent 
de lui porter estoit chacuns ameneuis 
a grant gent a grant ioie fu li cors seuelis 
lou tiers ior de iuillet fuit il en terre mis 
ou mostier nostre dame si com ie uos deuis 
a cui titre fu prestes ciz cors seinz deu amis 
quant il fu seuelis a l onor de clergie 
plut il a ihesu crist et a la uirge marie 
et as seinz qui auoient esté martiriié 
leuntin carpunforte en cui n em dotez mie 
iglise il repose que fust la renomee 
de lui ades seue par tote la contree 
par uertus par miracles uiaust que fust essaucee 
li uie sein tibaut et sa fins anoncee 
a yy miles d iqui droit zz chatel auoit 
que li uesinetes auteuile clamoit 
ou chatel une famme no ueianz demoroit 
par nul home mortel garison n en trouoit 
tanttost con de cest seint a nouele seue 
d un bastum apuiant es cele part uenue 
sus la tumbe a cest seint ou auoit s entendue 
par la grace de deu recuit clere ueue 
droit en ceste cite de uincence auoit 
ausi une autre famme qui ren nen i ueoit 
ele quist consoil deu ou ele se fioit 
et au seinz et tantost ueue arriere recoit 
zz autre leus apres est coneus assez 
qui est chatiaus drixius por son non apelez 
une famme i auoit qui i a recourez 
les iauz de quoi ses chies estoit toz auuglez 
apres cestes yy fammes i est zz clos uenus 
contraiz estoit des pies et des mains deuenus 
par l amor do seint cors hi fit deus tels uertus 
que il s en est alez de ses pies sains et drus 
zz autres ausement a malaise estoit 
la uigor de ses menbres do tost perdue auoit 
ni de mains ni de pies adier ne se pooit 
sainete sus la fosse recoure et recoit 
li cites de uenice qui tant par est loee 
a mout bien la uertu de cest seinz esprouee 
une famme i auoit qui estoit aornee 
come religiose preuz estoit et senee 
apres si co soffrit li peres souerains 
aueint que soiches ot do tot les does mains 
cele part est uenue mout estoit ses cuers uains 
sanite i recoure chascuns en soit certains 
bien pert que ihesu cris sein tibaut mout amet 
a l entrer a uincence enseignes en mostret 
car par amor de lui ses miracles doblet 
a zz uaslet et une tose la ueue rendet 
mil homes i auoit quant des issi ouret 
a l entree do cors do quel deus l arme xxx 
comenca ceste antene li clergie et dist 
deuant toz ses deciples ihesu meinz seignes fist 
li quel ne sunt pas tuit en cest liure esscrist 
ueneriains zz enfes de uile nuue estoit 
de zz pie paralitiques et d une main gisoit 
tirier ni l un ni l autre enuer soi ne pooit 
granz estoit li angoisse et l maus qu il soffroit 
l uitane ior de paques fu au seinz amenez 
ou li couenz des fiz de estoit toz asenblez 
et de main et de pie li reuient sanitez 
sique sains et alegres s en est arriers tornez 
uoirs est qu en lumbardie une dame auoit 
qui en son braiz zz cercle de fer mout grant portoit 
non par nigun mesfait mas quar ele uoloit 
or s en uient au sepulcre ou cil cors seinz gisoit 
or oiez quel miracle ihesu cris par lie fit 
li chandoile aroanz dou chandelier cheist 
par drecier la chandoile lo braiz li estendist 
et li cercles uait freindre et do braiz loin sailist 
zz qui ot non martins et qui fu de cors nez 
de lioires de fer ot les yy braiz liez 
les lues de plusors seinz auoit enuironez 
enquor uiuoit ciz seinz dun uos parler m oiez 
quant il uit que trouer nul consoil ne pooit 
uers nul de toz ces seinz ou il esté auoit 
au barun sein tibaut s en est alez tot droit 
en zz leu solitaire ou quel il demoroit 
confession li quist et il le confesset 
por quoi portoit les fers es braiz tot li contet 
en ploranz reioit que son frere tuet 
bien fu confes a droit onques rien n i celet 
il auoit proposé qu il alast outre mer 
au sepulcre ou deus lassa sun cors poser 
et seint tibaut li dist que pensast de l aler 
et son cors traualasse s il se uoloit sauer 
  ua tot  dit sein tibaut   ne faire demorance 
ihesu cris te fara de l um braiz desleiance 
par ades se tu as en lui ferme creance 
toz iors done as siens de lors maus aliance  
a iceste parole s en est martins alez 
au precieus sepulcre lai ou deus fu posez 
quant fu des faus iuis ses cors crucifiez 
iqui li est li zz des yy braiz desliez 
al i fit s oroison et puis s en est tornez 
il en i ala tristes or s en torne liez 
mas fu mout tost changiés en tristor ses confors 
par ce qu il oit dire que sein tibaut fu mors 
en ploranz en criant al qui ot lo cuer gros 
est uenuz a la fosse la ou gisoit li cors 
bien fit iqui senblant que sein tibaut amasse 
por rien ne se tenisse que des iauz ne plorasse 
  tu me commandas sire   fait il   que ie i alasse 
outre mer et que puis enuer toi retornasse 
sire g i ai esté et or suis reuenus 
par quoi n estes uos sire amis deu sains et drus 
mout sui de uostre mort dolanz et irascus 
doz sire fai en moi miracles et uertus 
seinz de aies de moi et merci et pitie 
de cest liain de fer moi colpable deslie 
tun pelerin conforte amis de de et guie 
qui ai par ton conseil tante terre tracie  
a iceste parole des tel miracle fit 
par l amor do cors seint que li cercles rumpit 
de fer et au derompre mout loin do braiz saillit 
d ou toz ceaus qui estoient de ioie raumplit 
saichois qui cil meimes ice nos recontet 
cui de ces yy liains ihesu crist desliet 
quant de la sainte terre d otremer retornet 
par amors do cors seinz ihesu issi ouret 
ausi de yy auugles trouons generalment 
que il i recourerent de lors iauz uoiement 
de la cite nouaire fu li zz uoirement 
et li autres senz faille fu nez de ualeuent 
li tiers fu senz dotance de conte de taurin 
li quars une pucele qui fu ce sot lun bin 
uenue de zz chatel que on apele colmin 
cist quatre quant il uindrent ne ueint po ni bin 
l enfant de ualeuent uiaust des qu il recourasse 
les iauz sus les degrez einzqu en l iglise entrasse 
et einzque lo sepulcre do seint cors seinz tochasse 
ce ne doit nuns doter que des nen i ourasse 
li tauriains meimes quant les iauz ot courés 
toz souz et tot a pie s en est ades alez 
au sepulcre sein marc ou il s estoit uoiez 
issi est en s estoire escrit com uos oiez 
li puples ihesu crist autres foiz celebroit 
la sainte ascension ou mout de gent auoit 
qui de la sainte feste les uegiles gardoit 
zz enfes qui auugles amenés i estoit 
par la grace de de la ueue recoit 
au glorious cors seint en cui tant se fioit 
de yy autres aueugles est bien chose seue 
que sus lo cors seinz ont recouree ueue 
qui sein tibaut requier n a pas poine perdue 
bien li ert au besoin dou puissant roi rendue 
ausi zz ydropiques fu iqui amenez 
cui li uentres dedenz estoit toz boranflez 
au glorious cors seinz est gariz et senez 
sains s en est et alegres en son pais tornez 
dui autre dunt li zz genous contrait auoit 
li autres qui de rien adier ne se pooit 
de cele maladie qui tant nuit lor auoit 
garirent au seint cors et s en alerent droit 
cil qui les biens de lui toz reconter uodront 
encoisque a miracles a paroles faudront 
si il font come saige a meins s en passeront 
que plus croitra lor poine co plus i entendront 
par ce a nos paroles couient boine poser 
quar n est honz qui peusse tant saiges soit nombrer 
quant auulgles quanz foibles quanz malades courer 
deus i fist la ueue la force et l aler 
par l amor sein tibaut qui tant fait a doter 
a la tumbe ou il son cors laissa poser 
ou ihesu crist ne fine ne ior ne nuit d ourer 
atant uuil faire fin de cest recontement 
n est hons qui conter puisse ni nombrer solement 
quant malade quant foible quant auugle ausement 
et queint demoniaque et quant febricitant 
ont troué sus la fosse de toz mauz senement 
a garant uos en trai lou fi sainte marie 
qui dedanz lui habite que ie ai grant partie 
laissie de ses miracles que diz ne uos ai mie 
petiz rains de grant silue ai ci endroit trechie 
sen tibauz que mout loent en toz lues li escrist 
de cui furent tuit bon et li fait et li dist 
qui fu de noble gent de france ou il nasquist 
ansi comme estoile reluisanz resplendit 
entre toz ceaus que des par la soe bonte 
montet en ses seinz ciels coste sa maieste 
en tot lo tens qui ha cai en arriers esté 
hissi lo trouons nos en la diuinite 
par la grace celui qui maint en trinite 
li enciain poete acostumé auoient 
que les los des mortels deuant toz recontoient 
des tiranz et des rois es disoient 
les faiz et en escrit lors uitoires metoient 
a ceaus qui apres aus par nature uindroient 
par lettre par escrist memoire en laissoient 
a tels choses escriure lor entente perdoient 
quar ausi come umbres lor conte trespassoient 
nos qui coueitons estre de pardurable uie 
hoir sus pitagoram ou n ot fors trupherie 
et sus enpendeclem qui sont or a meschie 
car ou parfont d enfer sont ambedui plungié 
deuons de le sereynes do tot lo cham laissier 
et cels do rossinol qui meinz fait foloier 
et en totes meneres nos deuons enforcier 
que nos puissien au reigne ihesu crist apruchier 
n i uiaut pas apruchier nuns hons qui se forsuoie 
qui ne uait droit chemin fors est de la corroie 
quar ansi com des dit estroite est la uoie 
que cil uont qui desirrent de paradis la ioie 
de tant com par merite est plus clere li uie 
de cest seint tant doit ele miaus estre essaucie 
do puble ihesu crist lo fil sainte marie 
qui ceaus qui bien recontent toz iors gouerne et guie 
de la maison son pere coment se departit 
ciz glorious cors seinz nos auons desus dit 
quant bien quant purement trestot son tens uisquit 
en zz leu cui li genz salanique nom mist 
et coment de cest monde en paradis montit 
li arme quant do cors en la fin se partit 
de mostier nostre dame pierres albes escrist 
li lues ou li mostiers nostre dame est fundez 
do quel ciz prodonz pierres est albes apelez 
est tot certainement uanguadice clamez 
issi lo dit l estoire ce est la ueritez 
en cal lue se reposent tuit en seis certain 
li tres precios cors do baron premiain 
et caus tot ausement de sen feliciain 
des quels cors a les armes abraham en son sein 
mout espiritelment sen tibaut enseignet 
ciz sires pierres abbes qui mout en de l amet 
mout mist bien la semmance que il en lui semmet 
oiez coment que fruit en cent dobles rendet 
de preciouse uie iciz abes estoit 
toz iors et totes hores sen tibaut uisitoit 
si des biens tempores souent lo secorroit 
es biens espiritables mout miaus lo sostenoit 
bien put auiau dauid chanter li ques chanta 
lo saume do sautier ou quel zz tel uoirs a 
  ihesu crist me gouerne et renz ne me faudra 
ou lue de cel pasquer ou il m aloiera  
li puble de uincence par ades s atirerent 
a grant bruit et grant noise cele part s aprucherent 
sens raison par lor force lo seint cors en porterent 
par deffens par chalunge onques ren n en laisserent 
quel dolor ot li mere par ades uos dississe 
li abes et li frere si plus aut n entendisse 
lo tort que lon lor fit par ades escrississe 
mot et mot point et point que iai n en i mentisse 
li abes que nommé uos ai ci en present 
et odes li custoide et li mere ausement 
mon seignor sen tibaut et tuit cil do couent 
blecié par tel et trenchié apresment 
osseierent par force de puissant coment 
do glorios cors seint eussant courement 
quant uirent que ami de ren ne lor aderent 
et que tuit li meillor aie lor ueherent 
nostre seignor de cuer docement deprierent 
que il les consoillast et a lui s apuierent 
d ahorer de prier de ueillier ne cesserent 
au poures largement au moignes espenderent 
la puissance de de de fin cuer regracerent 
que lor donast pooir a ice s acorderent 
de recourer lo cors que chacuns desirroit 
al moins une partie si ses plaisirs estoit 
li promise de de les cuers lor enforcoit 
qui dit   qui quiert mon pere en mon non il recoit  
por ce uiaust nostre sire qui toz les biens poruoit 
que odes qui gardierres de sein tibaut estoit 
fust enclos a celee quant nus n o perceuoit 
lun lo mur de l iglise ou li cors seinz gisoit 
entre lui et lo cors aut murs et large auoit 
ice fu sa pensee a ico entendoit 
coiement a celee que tant fessoreroit 
desoz lo pie dou mur que dedanz entreroit 
et que de sein tibaut grant partie en trairoit 
se ihesus cele grace c al pooit li donoit 
prouz estoit do bien faire gran uolente auoit 
se des li rois de gloire conduire lo uoloit 
de proier ihesu crist ior ni nuit ne cessoit 
aumones qui mout aident ues de as genz donoit 
a grant deuotion qui mout uaut ieunoit 
en cetes yy uertus tot son cors tormentoit 
si religious frere qui auiau lui estoient 
de tote la cite es iglises aloient 
nus pies a plors a larmes ihesu crist deprioient 
que il lor otroiasse ce que il desirroient 
li peres glorious tot ades les oit 
quar odes li garderres yy fois en dormanz uit 
une persone de home tot blan qui l esioit 
en abit de preuoire qui tel chose li dit 
  odes resueile toi or sus n endormir mie 
pense de fessorer par tens auras aie 
mout a bien nostre sire ta priere oie 
il uiaut que de tot soit ta priere complie  
trois foiz li dist tel chose dont fu mout esbais 
mas qui a lui parloit ne sauoit ce sachis 
par ce li dist li uoiz   ode soiés toz fis 
que ie sui anges de qui m a ici tramis 
por garder cest seint cors qui tant est ses amis 
escrist est en s ystoire issi ce ie deuis 
por ce puet lun sauoir que ihesu crist l amoit 
quant son seitime ange de cel tramis auoit 
par lo seint cors garder qui seueilis estoit 
mas odes en dotance enquor ades pensoit 
quant li sires de gloire qui onques ne mantit 
en issi grant pensee encores odon uit 
derechie son seint ange glorious li tramit 
qui ce que dit li auoit enquor ades li dit 
par cestes uisions a por po defailloit 
pensee an mainte guise li cuer li contreuoit 
esperance coraies ce li amonestoit 
mas li noise dou puple et peors li torboit 
proiant chantant les saumes do sautier s endormit 
derechie la senblance do tres seint home uit 
qui li dist itel chose come ci a escrit 
par la uolente de qui iqui li tramist 
  garderres de seint cors en pensee es grant 
bien ses que tu dois faire que uas tu atendant 
si de fessorer penses tu auras maintenant 
lo tresor que o cuer uas issi desirrant 
or es tu bien certains par quoi demores tant 
puis lo prist por la main et dist   ses que faras 
ci endroit non aillors ode fossereras 
tanque au bas desoz do pie do mur uindras 
au droit de mon sepulcre iqui me troueras  
ico fu seinz tibaut qui par la main lo prist 
qui parla si a lui et qui ico li dist 
odes corporelment remuer lo sentit 
si s esueilla atant et de sein tibaut uit 
droitement la senblance qui issi resplendit 
que il n est honz mortels qui la poit 
odes contre sa face quant il lo uit chaist 
et comme dimi mors longuement demorist 
ne fu pas granz meruoille si odes mout dotet 
quant cil qui estoit mors issi a lui parlet 
a tant prist lo fessor odes et xxx 
et de tote sa force aual bas descendet 
a parsuir cele oure quant fu las comandet 
a yy de ses serianz que o soi amenet 
li zz ot non iohan l autre martin clamet 
icist dui fessorerent odes se reposet 
cist dui solun lo mur longuement entanderent 
au bas do pie desoz do mur droit aualerent 
l espace de yy pies aual en bas chiuerent 
puis ne sorent que faire a odon s en alerent 
odes sens plus atendre ues terre s enclinet 
et de cuer et de boiche docement xxx 
ihesu cris sen tibaut derechie li enuiet 
quant en son lit dormoit qui ades l amonestet 
par s amonition odes tant laboret 
que lo trauers do mur por desoz trespasset 
li fundemenz do mur espes forment estoit 
yy pies mesurés tot droitement auoit 
tant firent a l aie de de qui les guioit 
qu a une pile uindrent ou apuee tochoit 
li colome de pierre a quoi cil s apuoit 
pres dou cuer qui lo puple et la gent confessoit 
au soutain pauement uenir mout redoterent 
ou li clerc demoroient qui dedanz lou cuer erent 
por cremance de ce lou fessorer laisserent 
et a odon lor meitre lor dotance noncerent 
derechiez dit li uoiz   ode ses que faras 
a senestre partie droitement chiueras 
et apres a la destre issi me troueras 
si tu chiues issi saiches i faudras  
odes dormoit quant ce sen tibaut li noncet 
quant dit li ot tel chose maitenent sus leuet 
une uerge de fer portant lai s apruchet 
a l endroit do sepulcre en terre la fichet 
droitement sus la tumbe li uerge descendet 
au sarcuel qui desus lo cors estoit hurtet 
n estoit mie certeins encor aloit dotant 
que ce ne fust la pierre que il aloit querant 
por ce laissa iohan et martin fessorant 
qui de ce traire a chie talent auient grant 
icist dui longuement a force fessorerent 
tant firent que la fosse desirree trouerent 
do cors seinz sein tibaut et la pierre percerent 
atost broiches de fer lou sarqueu trespercerent 
il estint raumpli ce sauons nos par uoir 
de la grace de de qui lor dona pooir 
tel pertuis senz plus firent dont firent grant sauoir 
que lo cors do seint home peussant receuoir 
cils iohanz et martins estoient mout puissant 
et cil lor dona force qu il aloient querant 
en yy iors et troies semaines firent tant 
que cent home en zz an a poines feissant 
a co que laborer ades pas ne pooient 
quant nigun en l iglise n auoit lors fessoroient 
et quant gent i auoit adon se reposoient 
qu il ne fussant seu totes hores dotoient 
ihesu tot lor afaire a point lor ordenoit 
cil qui par lo cors traire soz terre fessoroit 
une corde liee a sa corroi auoit 
que tenoit en sa main cal qui desus tiroit 
la terre la quel cils qui fessoroit bailloit 
quant cil qui de la corde desus lo chie tenoit 
par dedanz l iglise aucun entrer ueoit 
tantost tiroit la corde et cil d ourer cessoit 
et quant il s en aloit et cil recomencoit 
sen tibauz qui en ciel ia receus estoit 
d ourer ou de repos enseignes lor donoit 
quant tens estoit et hore ourer lor commandoit 
et quant il n estoit hore reposer les facoit 
non par angelial solement uision 
non par esperitel seul anmonition 
uiaust mostrer nostre sires cest fait au dit odon 
einz lor mostret ausi tot a l abe pierron 
iciz abes diz pierres prodonz qui meinz biens fit 
une nuit en l iglise sen sauueor dormit 
par cest fait curious se resueilla et uit 
une blanche persone qu il ne conut qui dist 
  pierres  dit li persone   que ci uos ai nommee 
en quel espens es tu di moi ou tes cuers bee 
li chose par quoi tu es en si grant pansee 
si est qui laboroit sera par tens trouee 
amoneste odon ce soit senz demoree 
que pensoit de parfaire la chose commancee  
pierres de ceste chose remembranz s esueillet 
zz des serianz sa mere que lun andrer clamet 
si ihesu crist a soi uenant trouet 
par celui tot l afaire a uincence mandet 
a odon tot issi con des li reuelet 
endres fit son messaige mout bien et tost alet 
grant ioi ot grant ardece odes quant ce oit 
qui raomplis estoit toz de seint esperit 
lo glorious cor seint de uenue enuait 
grant talent en auoit et bien senblant en fit 
que fust faiz li offices des messes atendet 
encens et merueillables odors i amportet 
do cors seinz li sepulcres ces odors sormontet 
odes sen plus atendre cele part s apruchet 
nus ienoz iointes paumes en plors ihesu priet 
et ce que uos m orrois ci dire comencet 
  si te plait qu a toi sierue pere et en baillie 
ton glorious cors aie uois moi aparoilie 
si co comande mas ie ne me fic mie 
en moi einz uuil que soit ta uolentes complie  
a iceste parole cil odes se taiset 
lo cors fors do sepulcre senz plus dire tiret 
la charz qui remenoit de ses mains araget 
et la char et les os trestot enuelopet 
ot une blanche nape que il i aportet 
et merueilleusement celui tresor gardet 
son feial larrecin odes mout esgardet 
mout ot lou cuer en ioie et ihesu crist loet 
ne fu pas li premiers qui tel tresor emblet 
saichois que sein tibaut i fu qui li aidet 
lo cors de sein iohan si deciple tolerent 
cil de tors sein martin as peteuins emblerent 
et les genz de uenice en ceste guise ourerent 
quant lo cors de sein marc a uenice aporterent 
mout i a des essemples ites co uos ai dit 
qui bien sunt en memoire et qui souent sunt lit 
par ce ne couient mie que il soient escrist 
orandroit de par moi par ce en prenz respit 
iciz deciples odes qui tant bien s est prouez 
de deu feiaus ministres issi com uos oiez 
et son coman a fait ce est la ueritez 
par tantes uisions de deu amonestez 
de nul home mortel ne doit estre blamez 
mas par droit de la boiche de toz estre loez 
traiz fu li cors es ydes de iuilet ce sest lon 
mil anz septante et yy en l incarnation 
et fu en la dozeine tot droit indition 
tot ce uiaust ihesu crist et li fu bel et bon 
cal ior plut ihesu crist qui tot set et tot uoit 
par l amor do cors seinz qui tant serui l auoit 
que il tramist sus terre pluie qui lor failloit 
rostie estoit et arse desirranz en estoit 
yy mois auoit passé que pleu n en auoit 
issi les poruit des qui toz les sienz poruoit 
iciz abes diz pierres par lo de guinement 
et de celui meimes por l amonestement 
est uenus por la cause de bon uisitement 
au leu ou quel faisoit lo suin demorement 
li mere sein tibaut et de li congie prent 
et s en uait a uincence senz nul arestement 
odes li fit grant ioie et recut leement 
qui lo seint cors auoit troué nouelement 
comant auoit ouré li dit entirement 
dont mil gres et mil graces li abes a de rent 
et de cors et de cuer par raison s alegrerent 
nus ne uos porroit dire la ioie qu il menerent 
endui de fine ioie mout tanrement plorerent 
en enbracanz li zz l autre asez en piez esterent 
son pere et son meitre desirantment faisoit 
parier de son secre odes qui tant l amoit 
il estoit toz certains que bien li adiroit 
a conduire lo cors ou tel mal trait auoit 
et que a ihesu crist mil graces en rendroit 
et que a nigun home mortel n en parleroit 
auiau odon zz ior li abes demoret 
l endemain a s iglise leement retornet 
mes einzqu il s en alasse de retorner parlet 
a odon qui lo ior do torner assignet 
mas a aucun des freres pierres son secre dist 
comment ouré auoient trestot lor reiuit 
par lo conseil de de tot lo fait descruuit 
que il n en parlesant auant iurer lor fit 
cist dui a oroison celui tens preseurerent 
et tuit li autre frere a ice entenderent 
que mostrer lor deignasse docement deu prierent 
ou lo cors porteroient dou quel en esuoil erent 
li abes ou ses freres a uincence tornet 
a l ore et au ior que odes lor donet 
or oiez si uos plait comment des i ouret 
coment il les conduist coment les auiet 
conseil prident ensamble de rem ne descorderent 
a ce qui li zz uiautrent li autre s acorderent 
entor la mie nuit de la cite isserent 
coiement bruit ni noise ce sachoiz ne menerent 
par la uolonte deu uindrent a une iglise 
solun une riuiere que lun apele adeyse 
lou tres seint cors portoient si com ie uos deuise 
l iglise ou lo mistrent auoit non uangadice 
bien pert que des o fit ce est la ueritez 
qui uiaut que li cors seinz fust anqui enterrez 
au titre de la quele il fu ia ordenez 
tot ce ordena des issi com uos oiez 
a cel mostier s en uint une fame lodroit 
la quels ne ueoit gote et do tot sorde estoit 
a grant deuotion i uient quar bien pensoit 
que des apers miracles par lo cors seint faroit 
quant plus auoit de gent seint tibauz en presence 
lors auoit ceste fame en lui greinor fiance 
ole auoit de tot mise ou cors seinz s esperence 
consoil quist de fin cuer et si l ot senz dotance 
deuant lo precious cors seint s aienoilet 
de part nostre seignor conseil li demandet 
de sa main fit sa colpe forment son piz batet 
et meintes foiz la terre lon lo cors seinz baiset 
de ce que do sepulcre a soi traire pooit 
sa boiche et sa face tote anuironoit 
ses oreiles et sa face docement en fretoit 
trestote s entendue a ice mis auoit 
li granz deuotions qui en son cuer tornoit 
ses plors sa uoiz confuse ce qu ale se batoit 
esmouoit tot lou puble qui enuiron estoit 
et a misericorde trestot les flechissoit 
de pitie tuit et totes a ice s acorderent 
que por la bone famme lo cors seint deprierent 
  sein tibauz aide nos  tuit ensamble crierent 
par amor de la famme forment lou regreterent 
por la priere d aus ihesu la famme oit 
maintenant la ueue et l oir li rendit 
ice fu li miracles premiers que deus i fit 
que por sa sainte grace en la uirge char prit 
li ueisin qui deuant la famme conuissoient 
quant auulgle et sorde estoit se mereueilloient 
tuit et totes mil graces a ihesu crist rendoient 
et en honor de lui lo cors seint aoroient 
aussi en zz chatel une feme estoit 
qui por dedanz lo cors les diables auoit 
matin ni soir ior ni hore aidier ne se pooit 
a bien pou que li arme do tot ne s en partoit 
li desloial diable qui si la tormentoient 
pesint tant et tel force dedanz son cors auoient 
qu a l auter ou au seinz porter ne la poient 
zz homes por destrece de son pois la posoient 
quant plus de cal seint leu la famme apruchoient 
plus forment li diable dedanz la tormentoient 
les uoiz de totes bestes de lor cors fors metoient 
aucune foiz ianglint aucune fois bruloient 
lor uisaige orrible tote rien estoient 
regars espoentables peor a toz facoient 
or oiez lou miracle que des por son seint fit 
deuant toz li diables por la boiche l issit 
et sans toz conchiez qui plus que riens puit 
lors loia des li puples qui estoit quant ce uit 
une autre fame fu ytalie clamee 
qui si co ihesu crist soffrit fu mue nee 
deuantque au cors seinz se fuisse apruchee 
li est de ihesu crist la parole donee 
estenes de zz chatel uignole ot non fu nez 
de la main et do braiz durement acriblez 
par anmonition au cors seint est alez 
a de i rendit graces et sains s en est tornez 
de calcar lo chatel une fame amenee 
i fu qui por droit non marie estoit clamee 
qui estoit dou diable en apert assigee 
la ou li seinz gisoit est garie et senee 
par boiche por narries _ escume gitee 
de diuerse color bien l ot des regardee 
prauise une uile por ueritez estoit 
en la quele une famme auximent demoroit 
qui autel maladie et ior et nuit auoit 
autre tel garison con marie recoit 
autre miracles i a que nuns celer ne doit 
ou chatel de ioni dontresque lun fundoit 
l iglise ot zz ualet que lun martin clamoit 
li quels zz mout grant tens corués esté auoit 
requiere la puichance de seinz martin alet 
que il lo redrecesse meintes fois li priet 
a son autel s aert et lo seinz regracet 
iqui ueint sein tibaut que des i amenet 
li uenue de lui sein et dru lo rendet 
et la teste leuee droitemant s en alet 
icaus qui cele iglise que ie uos ai ci dit 
et martin tot alegre et droit aler en uit 
et l aigue que martins a l iglise aportit 
en cestui present liure cest miracle escrist 
et de cest seinz ensamble l autre uie i mist 
la translations ci de seint thibaut fenist 
