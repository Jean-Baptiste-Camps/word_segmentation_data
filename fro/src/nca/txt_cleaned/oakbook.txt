ceo oyez uous meyre baillif et bones gentz que uoos 
serretz foial et loial a nostre seignour le roy et a ses 
heres la ffraunchise de la uille les poinctz de la gilde 
meyntendrez le couseill celerez a les courtz et a les assemblez 
par renable somounse uendrez nule estraunge partener ne serrez 
par qei la custume de la dite uile ne soit amenusé nules 
couiengnes ne assemblez hors de comune assent de la dite uille 
ferrez ne soeffrez estre fait par qei nule homme de la uille 
ne soit endamagé ne deffait et si nulles itieles confederacies 
ou malueis alliaunces porretz sauoir par uostre serment freez 
garnyr le mayre et les bones gentz pour tieles iniquites 
destourber ouesque uostre seen od uostre corps od biens et 
chateux les poyntz surditz meyntendrez si dieu uous eide et 
les seyntz 
coment le alderman seneschal chapellayn eskeuyns usser 
serrount esluys en gilde en primes chief que de la gilde 
marchaundz soient eslus et establiz un alderman un seneschal un 
chapelayn et yy eskeuyns et un usser et est a sauoyr que 
celuy que serra alderman deit auoyr de chescun entraunt en 
la gilde le seneschal le chapeleyn et le usser et doit la 
gilde feer deuz foyz en le an cestz a sauoir le dymaynge 
prochayn apres la seintz iohan le baptisez et le dymaynge 
prochayn apres la seintz hyllery 
quaunt la gilde serra nul entre eux ne uendra si ne 
seit par le alderman et quant la gilde serra nul de la 
gilde ne doit mener nul estraunge si il ne soit requis 
par le alderman ou le seneschal et le alderman doitz auoir un 
sergaunt a seruyer deuaunt ly le seneschal un autre sergaunt 
et les deuz eskeuyns un sergauntz et les autre deus eskeuyns 
un sergaunt et le chapeleyn auera seon clerk 
de ceo que le alerman auera chescun nuzt taunt cum la 
gilde y serra et quaunt la gilde serra le alderman doit 
auoyr chescun nuiytz tauntz come la gilde sietz yy galouns de 
uin et deus chaundeles et le seneschal autresy et les yy 
eskeuyns e le chapelayn chescun de eus un galoun de uyn e une 
chaundele e le usser un galoun de uyn 
que le meseaus auerount de la gilde tan cum y serra et 
quaunt la gilde serra les meseaus de la maudeleyne auerount 
del aumune de gildeyns yy cestres de la ceruoyse et les malades 
de la maysun deu et de seintz iulian auerount deuz cestyers de 
ceruose et les freres menors auerount yy cestres de ceruoyse et 
un cestre de uyn et yy cestres de ceruoyse serrount donez a 
poueres la ou la gilde serra 
nul de la gildeyn ne isse hors de la uile tan cum la 
gilde seit en la uile et quaunt la gilde seetz 
nuls que seit de la gilde ne deit issir hors de la uile 
pour bosoigne saunz le conge del seneschal e si nul fetz le 
soit en la merci de yy et les paie 
coment yy gildeyns uisiterent le malades de la gildeyne et 
que chescun prodeshome auera et quaunt la gilde serra et 
ascun gildeyn seit hors de la uile issi que il ne sache 
quaunt la gilde beuera il auera un galoun de uyn sy les 
seruauns le uynent quere et si gildeyn est malades et 
seit en la uile um luy doit enueer yy payns et un galoun 
de uin et un mes de la cusyne et deuz proddeshomes de la gilde 
deyuent aler uisiter et regarder seon estatz 
quant gildein moert ceux qui sount de la gilde 
facent issy toutz ceux que sount en la gilde et 
sount en la uile serrount a la seruise le mort et quaunt 
gildeyn muert toutz ceutz que sount de la gilde 
sount en la uile deuent estre a la seruyse del mort e 
gildeyn deuent le corps porter et cundure le corps a 
sepulture e quy ceo ne fra il paiera par seon serment a 
doner as pouers et chescun de la garde ou le mort 
serra doit trouer un homme a ueiller al corps celuy nuzt que 
le mort girra en sa meysoun et taunt com le seruise del mort 
durra cestz a sauoir la uigille et la messe deyuent arder yy 
cyrges de la gilde chescun cirge de yy ou de plus deske le 
corps soit enteré e ces yy cirges deyuent demorer en la 
garde le seneschal de gilde 
le seneschal doit garder les roules et le tresour de la gilde 
desuz seel et e seneschal doit garder les roules et le tresor la 
gilde desouz le seel le alderman de la gilde 
coment le prochayn heir de gildein mort auera le siege seon 
pere et quaunt gildeynt muert seon fitz einz nei ou soun 
prochayn heyr doit auoyr le siege seon pere ou de uncle sy 
pere neist gildeyn et de nul autre e riens ne dorra por 
son siege ne nul baron par encheson de sa femme ne putz siege 
de la gilde auer ne sige demander par nul dreit des auncestres de 
sa femme 
nul ne deit ne ne puytz doner seon siege de la gilde et 
nul ne doit ne ne putz par dreitz seon siege de la 
gilde a noul homme uendre ne doner et fitz de gildein autre 
que seon fitz einé deit entrer en gilde donaunt e deit 
fermer la gilde 
si gildein seit enprisoné en leu qe seit en engletere et 
si nul gildein soit enprisonné en engletere en tens de pees 
le alderman ouesque le seneschal ouesque un des eskyuyns 
deuent aler sur coustz de la gilde a porchacer la delyueraunce 
celuy que serra en prison 
si nul fiert a autre del poin et seit de ceo ateint yl 
doit perdre la gilde desqe et si nul gildein fiert a 
autre dol poin et soit de ceo ateint il doit perdre la 
gilde deske a taunt que il auoyt rechaté de e doit fermer 
la gilde autresy come nouel entraunt e si gildein fiert a 
autre de bastoun ou de cotel ou d autre arme quele qe ele 
soit il doit perdre la gilde et la ffraunchise e serra 
tenu estraunge deskes ataunt que il seit reconsillé a la 
bone gentz de la gilde et eit fetz gre a celuy que il auera 
trespassé e soit en la merci de la gilde de e ne soient 
pas pardonetz 
si ascun estraunge fiert gildein et seit de la 
ffraunchise ou trespase et si ascun trespase que ne 
soit de la gilde e seit de la ffraunchise ou fiert 
gildein e seit ateint resonblament perde la ffraunchise e 
uoit a la prison un iour et un nuytz 
si ascun fiert gildein que ne seit de la gilde ne du 
ffraunchise et si estraunge ou ascun autre que ne 
seit de la gilde ne de la ffraunchise fiert gildein e 
seit de ceo ateint resonblament seit en la prisone yy 
iours e yy nuytz si le trepas est tiel que il pende 
plus graunt punysement 
si gildein mesdie ou despersone a autre gildein de 
quei pleinte uiegne et si gildein mesdie ou despersone 
autre gildein de qei pleinte uiegne al alderman e de ceo 
seit ateint resonablement il deit paier de mercy a la gilde 
et si il es ne paier putz perde la gilde 
qe nul de la ffraunchise ne autre uiene a maudir ne a 
maufere a gildein et se le fetz et seit ateint et si 
ascun que soit de la ffraunchise mesdie a gildein e de 
ceo seit ateint deuaunt le alderman il deit doner de la 
merci ou perdre la ffraunchise 
e nul ne uendra al conseil de gildein si yl ne seit 
gildein et nul ne deit uenir al counseil de la gilde si yl 
ne seit gildein 
si nul de la gilde forface la gilde par ascun feitz ou 
trespas et foriugé seit et sy nul de la gilde forface la 
gilde par ascun fet ou par trespas e seit foriugé par 
le alderman et le seneschal et les eskeuyns et les duzze iureis de 
la uile e uoille reauer la gilde il deit fere tutz de nouel 
auxi com celi que unkes ne fu de gilde e amender soun 
trespas par esgard del alderman e des auauntdiz proddeshommes 
et si nul de la gilde ou de la ffraunchise enplede autre 
hors de la uile par bref ou saunz bref perde la gilde et 
la ffraunchise si yl de ceo est ateint 
nul ne deit rien acheter a reuendre en la uile meyme fors 
y set gildeyn et nul ne deit en la uile de 
suthaumtoun rien achater a reuendre en meyme la uile si il ne 
seit de la gilde maarchaunde ou de la ffraunchise et si 
nul le fetz e seit ateint toutz quaunke il auera 
achaté en tiel manere soit encoru al roy e nul ne soit 
quite de coustume si il n eit feit purquei il seit en 
gilde ou en ffraunchise et ceo de an en an 
nul deit achater miel seim sel de arang ne oile ne moeles 
quirs fors gildein saunz iour de marche ou fere et nul 
ne deit achater miel ne seym ne seil de araunk ne nule manere 
de oyle ne moeles ne quirs fres ne nule manere de peaus fresches 
for le gildein ne tauerne tener de uin ne uendre dras a detail for 
au iour de marchee ou de feire ne tenir ble en gerner utre yy 
quarters a uendre detail si yl ne seit gildein et quy le 
fra e seit ateint seit toutz encoru al roy 
e partie maunder en marchaundise entre gildein et gildeyn auaunt 
nul de la gilde ne deit partenir estre ne comunier 
en nul manere de marchaundises auaunt dites a nul que seit de 
la gilde par nule manere de couerture ne de art ne de engin ne 
de collusion ne de nul autre manere et quy le fra et seit 
ateint le auoyr que serra en tiel manere achaté seit encoru 
al roy e le gildein perde la gilde 
si nul chiete en pouertez et ne eitz de quei uiuere et 
si nul gildein chiete en pouerte et n eit de qei 
uiuere ne ne puyse trauailler om ly puruoiera yl auera 
un mark de la gilde a releuer seon estatz quant la gilde 
serra nul de la gilde ne de la ffraunchise ne auowe 
autre chose pur le seon pur quei la coustume de la uile 
seit besilliez et si nul le feit et seit ateint 
perdre_523 la gilde et la ffraunchise et la marchaundise issi 
auowez seit encoru al roy 
et nul priue ne estraunge ne uende marchaundise ne 
achate auaunt bourgeis et nul priue ne estraunge ne 
doit nule manere de marchaundise uenaunt en la uile deuaunt 
burgeis de la gilde marchaunde bargaigner en achater taunt come 
ly gildein est present et cele marchaundise uoille 
bargaigner et achater et si nul le feit et soit ateint 
ceo que yl achate soit encoru au roy 
coment gildein departira des marchaundises que autre gildein 
achate et celi est de gilde marchaundez deit 
partir en toutes marchaundizes que autre gildein achatera ou 
autre kyque il soit si yl ueut et demaunde partie 
e seit la ou la marchaundise seit achaté issi que yl 
face grey al uendour et quy il soit en seur del seon 
mes nul qe gildein ne seit ne putz ne ne deit a 
gildein partir saunz la uolunte del gildein 
la coustume et toutes autres choses seient paiez saunz delay et 
si nul gildein ou autre de la uile deneie partie al gildein 
en la manere auauntdite yl ne deit achater ne uendre en cel 
an en la uile fors que sa uitayle 
si marchaund de la uile achate uins ou ble ne coustume mye et 
si nul marchaund de la uile achate uins ou ble issi que 
toutes auentures soient sur l achateour ne paie nule 
coustume de cele marchaundise et si ascun auenture est sur le 
uendur seit la coustume paiee del uendour 
poruou est que le chief alderman de la uile ou les baillifs 
et les douze iurez soient entendauntz as marchaunz auxi 
bien estraunges come as priuetz auxi souent come il serroit 
requis aueer que il eient suffisaunt a seurte de lour dettes et 
de la reconisaunce de lour dettours et le iour de ceo soient 
enroulé deuaunt eus issi que si cele iour ne soit tenuz a la 
demonstraunce le creauncer seit le dettour meintenaunt 
destreynt solom la reconisaunce que auera fete par terres 
et par chatels a fere gre solom le usage de la uile saunz nule 
manere de play si que les gens de la uile ne eient damage 
par dufaute de le paie de les dettours auaunt dites 
et si gildein ne ueut soffrer que yl soit destreint pur 
dette ou debrese le lok le roy et soit ateint et si nul 
gildein pour ascun dette que il deuera deyue estre destreit ou 
namé et ne suffra mie que il seit destreint et si yl est 
destreint et depiecé ou fet ouster ou depecier le lok le roy et de 
ceo soit ateint resonablement perde la gilde deskes 
ataunt que yl la eit rechaté de et ceo est chescune 
fiez que il trespase en tiel manere et ia le meynz ne 
seit destreint desque a taunt que yl est fet gre de la 
dette que il auera e si yl ne se suffre iusticeer en la 
manere auaunt dite et de ceo seit ateynt seit 
enprisoneez un iour et un nuyzt come celuy que est contre 
la pes et si yl ne se sueffre iusticer soit monstré al 
roy et seon conseil en la manere auaunt dite 
pur l asise de payn et de la seruoyse seit tenu driturelement 
en touz poinz et le chief alderman et les yy iurez ou les 
baillifs chescun meis ou al meyns yy fez en le an gardent 
qe assyse de pein et de ceruoyse seit bien tenue en touz pointz 
solon la uente de ble 
que nul de la uile uende marchandise de marchaunt achaté 
par colour nul de la uile par colour de achat ne par 
autre manere de colour ne doit uendre autri marchaundise de 
marchaunt estraunge par quei la marchaundise seit plus 
uendue qe le marchaund la peutz uendre par sa meyn par 
quei le genz de la uile perdent lour gayn mes les marchaunz 
que lour auoyr meynent a uendre le uendent par lour meyn 
e qi le fra et de ceo est ateint perde la gilde si yl 
est gildein et si il seit de la ffraunchise perde la 
ffraunchise desqe ataunt qe il est amendé le trespas a la 
uile 
qe marche de peisson et de bocherie et de la peletrine 
soient tenu en touz poinz et chescun an lendemayn de la 
senntz michel serrount eslues yy proddeshommes et iurez a 
garder que les estatuz feez sus le marche de peisson soient 
tenuz en toutz pointz et auerount lour pointz en escriptz en meyme 
la manere seent proddeshommes eslus et iurez a garder que 
les estatutz feez de la bocherye et de la peletrie soient 
tenuz en toutz pointz et ces yy iurez prendrount garde de que 
l estatutz del pain que ueent a uendre hors de la uile 
soit bien tenuz et si nul face encountre le facent 
a sauoir al chief alderman et a baillifs 
coment yy prodeshommes serrount esleus de meintenyr la pes 
le roy et coment baillifs seriaunz chescun an lendemayn de 
la seintz michel serrount eslus par toute la commune de la uile 
asemble en luy porueu a ueer lour estat e a treyter de communes 
bosoignes de la uile et dounk serrount esleus par toute la 
commune yy proddeshomes a fornier les comandementz le roy 
ensemblementz ou les baillifs et a meintenyr la pes et a garder la 
ffraunchise et dreiturel fere et tenir a toute genz auxi bien as 
poueres com a riches et a priues et a estraunges 
toutz celuy an et a ceo fere seient iurez en la forme que 
est purueue et ces yy proddeshommes eslirunt meyme 
le iur yy proddeshomes de eus et de autres profitables 
et sachaunz a estre baillifs l an suaunt des queus la commune 
se tienge bien paiee et deyuent receyuere la baillie 
lendemein de la seintz michel si com yl est usé e issi seit 
feit de an en an issi que les baillifs soient chescun an 
remuez e les yy auaunt dites si mester est en meymes la 
manere seit feit del clerk et des seriaunz de la uile a 
feyre et a remuer 
qe nul baillifs ne doyne repytz ne prenge gage pour la 
coustume ne ne preste la coustume nul baillif de la uile ne 
doyne respitz ne prenge gage por la coustume ne ne 
preste la coustume dewe de chose que en y deiue mener hors 
de la uile e si yl le feit et de ceo seit ateint le 
baillif paie al double de ceo q il auera yssi prestz e 
le baillif seit a seur de toutes choses que coustume 
deyuent de entree si qe la uile ne soit perdauntz par 
sa defaute si com yl ne uoedra respondre del doublee 
chescun entre de nef et de chose que coustume donne par mer 
soit en roule et chescun entree de nef et de chose que 
coustume deyue et chescune issue de la uile ou de chose que 
coustume deyue de issue par mer soit en roule issy qe 
homme peustz a chief de la seymeine sauer le issue de la uile et 
quy la boiste de la coustume ne seit ouerte saunte la uewe 
del chief alderman et des yy iourez ou de yy al meynz e dount 
seit celuy issue en roulee en double roulee que chief 
alderman eitz un roulee et les baillifs un autre e celi 
issue seit mys al comon coffre issy que rien ne seit 
remuez ne despenduz saunz la uewe des auaunt ditz alderman et les 
iourez 
qe la comon coffre soit en la meson del alderman ou del 
seneschal et le comon coffre deit estre e la meson del 
chief alderman ou del seneschal et les yy clefs del coffre 
serrount baillez a yy proddeshomes des auauntditz yy 
iourez ou a yy des eskeuyns que leaument garderount le comon sel 
et les chartres et le tresor de la uile et les estaundars et les 
autres munymenz de la uile et qe nule lettre ne seit enselee 
du comun seel ne nule chartre baillé hors de coffre saunz la 
uewe de yy iourez des yy iourez e del alderman 
et del seneschal e que nul ne uende par nule manere 
de mesure ne de peis si ele ne seit enselee sur forfeture 
de yy 
cest que rien ne auerount les baillifs de chose que 
apend a la custume come de forfeture et ceutz que 
serrount baillifs rien ne auerount de chose que apende 
a la coustume come de forfeture et de entree de ble et de auoyr 
de peys ne rien n auerunt for que les amercyamenz et les presens 
et la busche c estz a sauoir charette de busche de chescun 
charetter que meyne buche a uendre en la uile et dount auerra le 
charetter pour sa busche 
ceux que al alderman ount feit trespas serrount amecié 
par egard des prodeshommes et celuy que est de la uile 
et deyue estre amercié pur nul trespas seit sa 
merci taxee soloum le trespas et par esgard des aldermans 
de la garde dount yl est 
ceux que sount somonz a la curt le roy ou a l asemble et ne 
uoillent uenyr et ceux que serrount somons de uenyr a 
court ou asemble por le comandement le roy oyer et fornier ou pur 
lo comon bosoing de la commune de la uile et ne uiengent a 
la somonce et la somonce soit tesmoignee pur seriaunt 
iurez soient amerciés auxi souent com yl trespasserunt en 
cele manere ky q il seient pouere ou riche par le 
esgard des aldermans de lour garde et la merci meyntenaunt leuee de 
la uile 
qe nul ne herberge ffein aueyne ne autre bleez apres 
ceo que la choses sount portez a uendre et nul ne deit 
herbe ffeyn aueyne ne nule manere de blee herbergier apres 
ceo que la chose soit porté ou menee al marche a uendre si 
nul fetz et de ceo seit ateint il perdra toutz ceo 
qe il auera issi herbergié 
que nul alowe meson que marchaunt estraunge ad lowé 
ne herberge autriens nul de la marchaunz 
estraunge que auera alowé mesoun ou celer en la uile ne 
deit ne ne puytz autri marchaundise herberger en cele 
meson ne en cele celer pur nule manere de colour for qe la 
seone propre a toler le lowage des mesons as borgeys de la 
uile et quy le fra et seit ateint resonablement yl serra 
greuousement amercié par esgard de la uile et solom le trespas 
que bocher ne nul que ne uende uiande autre que auenaunte 
et nette sur peine nul bochier ne queu rien ne uende a nul 
homme que seine et nette chose et bien quizte e si nul le 
face et de ceo seit ateint seit mys a pilori un hour 
del iour ou doigne a la uile por le trespas 
qe nul bocher ne queu nule ordure ne autre chose ne iette 
en la rue sur peine et que nul bocher ne queu neule ordure ne 
autre chose ne iette en la rue par quei la uile ou la rue 
seit plus soillé ou plus orde ou plus corumpue e si nul 
feit le et seit ateint il paiera de mercy auxi souent come 
yl trespassera en la manere auauntditz 
que nul eit deuaunt seon meson femer ne fienz ne pork 
alaunz nul homme n eitz pork alaunt en la rue ne nul 
homme n eit deuaunt son eus ne en rue fumer ne fiez 
outre dous nutz et si nul eitz qe ke uoudra l enporte 
et celi qi auera feitz contre cestz estatuz soitz amercié 
greuousement 
coment les yy iurez serrount entendanz en touz poinz as 
baillifs de uile les yy proddeshommes iurez deyuent iurer 
que il serrount eidaunt et consaillaunt as baillifs de la uile 
en toutz pointz a fornyr le commandemenz le roy et a feire 
dretiz communaumentz auxi bien as poueres com a riches et 
a meyntenyr les bailis en toutz leus a dreit et la ffraunchise et 
les usages de la uile e serrount a chescune court et uendrount a 
la somonse des baillis auxi souent come il serrount somonés por 
oyer le commandement le roy ou pur iugement rendre en court e 
le conseil de la uile celerount et tendrount et frunt tenyr 
les estatutz de gilde et de la uile ensemblement oue le chief 
alderman oue le seneschal et oue les eskeuyns 
de ceo que les aldermans et gardayns des rues de la uile de 
suthamtone les aldermans gardeins des rues de la uile 
deyuent iourer qe ils leaument frount garder la pes le roy 
et qe yls frount enrouler les nouns de toutz ceux que 
sount en lour garde et frount en tour chescun meis al meyns a 
ueer que bien soient tenuz les pointz et les establicemenz 
feitz de lour garde et sy il trouent rien que seit encontre 
les establissemenz de la gilde et de la uile en lour garde 
il le frount a sauoyr al chief alderman et as baillifs de la uile 
et ceo ne lerrount en nule manere sy com il uoillent ioier 
de la ffraunchise de la uile 
de deus aldermans que tendrount la pes dedens les boundes poruou 
est par comon conseil de la uile que de la porte de north 
deskes a la porte de estz et deskes a la cornere que fu richard 
de la prise e le chief mys que fu iohan de la bolehusse de 
une part et d autre de la rue oue toute la paroche nostre 
dame en estret seient yy aldermans esleus gardeyns a 
prendre garde que la pes seit bien gardé dedenz les 
boundes auaunt ditz et ceus frount mettre en roule les 
nouns de toutz ceux que sount demoraunt en lour garde et 
serrount pleuis par bone pleuyne que ils serrount a la pees 
le roy et lour plegges en roules et prendrount garde que nul 
demoerge en lour garde outre nutz si il ne trouisse plegges 
auxi com auaunt est ditz si yl ueutz demorer en la uile que 
mal ne damage ne auyegne par luy a la uile e les dous 
aldermans facent chescun yy iours ou yy iours al meyns en 
tour parmy lour garde a sourueer que nul ne seit encontre 
la manere auauntdite dedenz lour garde e si yl seit nul en 
la garde auauntdite que trespasse et ne seuffre 
de atacher le seriaunt iurez de la uile et les aldermans ou 
toute lour garde uoysent oue toute lour poer et seiwent le 
mesfesaunt desques a taunt qe yl seit pris et si les 
aldermans ne le facent la uile se prendra a eus 
qe les ueilles de la uile soient sagement fetes et agardez en 
touz poinz en lour et les aldermans prendrount garde que les 
ueiles de la uile seent bien gardetz et sagementz fetez en lour 
garde 
de la cornere qe fu richard de la prise deskes a nieweton yy 
aldermans en tout de la cornere que fu richard de la prise 
et le chief mys que fu iohan de la bolehouse et desqes a la mer 
ensemblement oue la rue de niewetone seient yy aldermans en la 
forme auaunt ditz 
de la rue le ffrauncoise deskes a la mer yy aldermans auxi com il 
est auaunt dite de toute la rue ffraunceyse feit a sauer 
de la cornere que fu richard de la prise et henri brya d 
autre part et de une part et d autre de la rue desques a la 
mer soient yy aldermans auxi com yl est auauntditz 
de la rue de symenelstrete deskes a la chastel serrount yy 
aldermans de la rue de symenelesstrete oue la marche de peisson 
et toue la bolestrete oue toue wesheuthe desqes al chastel 
soyent yy aldermans auxi com auaunt est purueu 
de hors la porte de norhtz deskes a la lubriestrete serrount yy 
aldermans de hors la porte de norhtz de ne une part et d autre 
part de la rue de ffuleflode oue la struande et lubriestrete 
soient yy aldermans en la forme auaunt ditz 
qe nul peissonyr ne uende peisson que uenu est en nef ne en 
graunt batel saunz conge del alderman nul peissoner desoremes 
que peisson meyne en nef ne en graunt batel ne deit le 
peisson deskarger ne uendre auauntz q il eit conge del baillif 
et qy le fra et seit ateint seit greuousement puny et 
feit entendre de peisson salee ensement est establi de 
toutes autres marchaundise 
qe le alderman seit cheueteyn de la uile et de la gilde en 
uile le alderman est cheuetein de la uile et de la gilde et 
doit principalment mettre peine et entente a meyntener la 
ffraunchise et les estatutz de la gilde et de la uile et deit 
auer la primyere uoyz en toutes eleccions et en toutes choses 
que touchent la uile et la gilde 
et si baillif ou autre de la uile que soit en office 
trespasse et ne face dreit et si baillif de la uile ou 
autre que soit en office de la uile trespasse ou le 
baillif de la uile ne 
face dreit as priuez et as estraunges solom seon 
serrement par qei pleinte uieigne ou saunz pleinte la 
chose est conue et aperte le alderman deit feire 
asembler le seneschal les eskeuyns et les iurez de la uile et 
tels trespas fere amender et dreiture fere par la defaute del 
baillif 
auxi souent com mester seit puytz hom asembler le 
comune pur bosoigne et deit auxi souent com mester 
est fere asembler la comune par le seneschal et fornir les 
comandemenz le roy et pour estraunge cas et pour comune bosoigne 
si cas aueigne qe contek surde entre borgeis en uile et 
deit si cas auient que contek surde entre borgeis de 
la uile en la uile et un pleinte ly uiengne mender ceus de 
quei le contek surde et le baret et deuaunt les 
proddeshommes fra fere hastyuement les amendes celi qe 
auera trespassé issi que bone pes soit et unite entre les 
proddeshommes de la uile et si nul seit rebel qe ne 
puse estre iustice homme deuera feire de ly solom les 
establissementz de la uile 
si nul non menaunt en la uile seit par la grace des 
proddeshommes et si y seit receu et si nul que ne seit 
menaunt en la uile soit par la grace des proddeshommes 
de la uile receu en la gilde seon heyr ne doit par seon pere 
rien ioier de ce grace ne de la gilde 
si deuz hommes de la gilde tesmoignent trespas feit contre 
le estatuz et si deuz homes de la gilde tesmoignent sur lour 
serrement trespas feitz contre les estatutz et encontre la 
ffraunchise de la uile lour tesmoignaunce doit ester et estre 
creu et si ceux que issi tesmoignent seent resonablement 
ateint qu il eient tesmonyé fausement cels que tiel 
tesmoignage aurount ditz perdent la gilde solom le 
establissementz 
nul abrokur ne deit mener marchaunt priue ne estraunge si 
paier ne puyse nul abrokur ne deit mener marchaunt 
priue ne estraunge pour nule marchandise achater se le 
acatour ne soit leaul homme et uoille et puyse bien 
paier et fere gre al uendur sur la peyne auaunt ditz 
que nul abrokur ne deit herberger marchandise de genz 
estraunges ne lour biens ne nul abrokur ne doit 
herberger nule marchaundise de genz estraunges ne lour biens sour 
la peine auauntz ditz et deit par seon serrement fere 
a sauer le alderman se nul estrange achate et reueent 
dedenz la uile 
nul achate nauee et si nul de la uile achate nauee 
de uins ou de ble en gros et borgeys de la uile uoille auer 
un tonel de uin ou yy ou yy quarters du ble a seon user il les 
deit auer par le pris qe il serra achaté dementiers que 
les achatez serrount en la seisyne del uendeur 
si nul de la uile achate uins ou autre marchaundise de 
coustume et si nul de la uile achate uins ou autre 
marchaundise que coustume deyue enter la huyrst et 
langestone yl deit paier la coustume et la prise si la chose 
seit achaté de homme coustumer 
nul ne deit encontrer uin ou autre marchaundise uenaunt 
uers la uile pur rien et sachiez que nul ne deit 
encontrer uins ne autres marchandises uenaunz uers la uile de 
suthaumton pour ryen achater auaunt que la nef seit aryuee 
et ancré a desqarke et si nul le feit et seit ateint 
la marchaundise q il auera achatez seit encoru au roy 
nul ne uende en marche ne en rue peisson fres fors celuy 
qui auera pesché en l eawe poruou est par comon conseil de 
la gilde que nul ne uende en marche ne en rue peisson fres 
fors celi quy le auera peschee en la eawe ou celi qe le 
auera purchacee dehors calchesores et ceux que 
ameynent peisson en batel le deyuent porter toutz a une 
fez al marche et c yl celent partie del peisson en lour batel 
yls deyuent toutz perdre e si yl baille partie del 
peisson a uendre a autri que a luy il le deit tout perdre 
et si ad ascune femme regrateresse achaté peisson a reuendre 
ele le deit toutz perdre 
nul ne deit achater peisson auaunt le solaille leuaunt ne 
apres le solaille recorusaunt et si nul ne deit achatre 
peisson auaunt le solaille leuauntz ne apres le solaille 
recorusaunt et si ascun le feit et de ceo seoit ateint 
si yl est gildein perde la gilde et si est de la 
ffraunchise yl perde la ffraunchise et eit la prisone 
un iour et un nuyzt 
nul de milebrok ne d aillours ne meyne peisson outre la 
uile de suthamtone nul de milebrok ne de aillurs ne ameyne 
peisson outre la uile de hamtone saunz conge demaundé ou saunz 
paier la custume et qy la feitz et de ceo seit ateint la 
marchaundyse yssi amenee seit encoru al roy 
nul ne uende quyr sur beste ne aillurs que en la uile bocher 
ne autre nul bocher ne uende quyr sur beste ne aillours que 
en la uile ne nul ne deit saler quir ne peal seccher sy il 
ne seit gildein en meyme la manere de quirs de chiual de 
porks et de autres quirs et de peaus fresches de berbiz et de 
motons et de cheuers 
chescun que meyne payn en karette a uendre deit celuy 
payn uendre par mayn chescun qui ameyne payn en karettes a 
uendre deit celuy payn uendre par sa meyn et nul autre 
et si nul payn seit trouee en la meyn de autri yl deit 
estre perdu 
nul gildein uoyse en le l eawe encontre peisson uenaunt en la 
uile pur achater le et si ascun le feit poruou est 
qe nul gildein uoise en le eawe de hamton contre peisson 
uenaunt en la uile por achater le et si nul gildein seit 
ateint qe yl uoistz contre le peisson et le achate auaunt 
que la nef seit aryué et ancré perde la gilde e si ascun 
autre qy ne seit pas gildein seit ateint q il uoistz 
contre le peisson et le achate auaunt que la nef soit 
aryuee et ancré si il est de la ffraunchise eit la 
prisone un iour et un nuyzt e si estraunge homme le feit 
que ne seit de la ffraunchise perde quanqe il auera 
achaté 
nul regratur de chiueres des aigneus des oiseaus des owes des 
chapons et de nul regratour de chyueriz de aigneus de oiseaus 
de owes de chapons de gelines de pucinis ou d autre manere de 
uitaille de fformage fres bure oefs ne achate tile manere de 
uitaille a reuendre auaunt houre de prime soneie ne auaunt que 
les proddeshommes de la uile et autres frauns hommes del 
pais eient achaté lour manger e nul regratir ne uoytz 
hors de la uile contre uitaille uenaunt en la uile por celi 
uitaille achater et qy le feit et de ceo seit ateint 
perde quanque il auera achaté 
poruou est des porturs de suthamton que prendrount poruou 
est que les porturs de suthamton prengent de herbiger un 
tonel de uin en celers sur la ryue de la mer et dure cele ryue en 
la rue englesche desks a la uenele que fu walter le fflemeng et 
en la rue ffraunceyse deskes a la meson ou iakes le wyte soleit 
mendre et a westhuthe desques a celers que furent sampson del 
puytz et desques a la chastel le roy et deskes a la chief mys que 
fu dame cleremonde ou ele soleit meyndre d autre part pur un 
tonel de uin mener sur poleins ou lotels outre le auaunt dite 
ryue deskes a la eglise seinte croyz e le eglise seinte michel et 
outre les auauntditez eglises ou que il meynent un tonel de 
uin aillours en la uile d autre part pur charger un tonel de 
uin sur charette amener ascune part en la uile et a charger un 
tonel de uin en nief et en batel et a descharger et herberger 
celuy tonel et a charger un tonel de uin a enueer hors 
de la uile d autre part pur un 
gros sak de leine de porter de sendes en la paroche seinz 
laorence deskes a la mer et a mettre en batel et a charger en la 
nef item pur un petit sak de leyne cest a sauer pur 
porter maylle et pur charger prendre item pur un last de 
quirs des auaunt dites sendes pur porter deskes a la mer et pur 
aleuer les en la nef cest a sauer por porter et pur aloer 
d autre part pur peyses de formage de porter a la batel 
item pur porter sel et ble et autres choses que sount 
portez par forpris carbun de mer pur le porter de la mer 
deske a les auauntdites sendes item pur un tourn de moeles 
herberger achatez sur le ryue de la mer e pur un tourn de 
moeles mettre en batel et charger les auauntdite porters plus 
tosttz enpletterount les bosoignes des borgeis de haumton que de 
nul homme estraunge en toutz poinz et si yl en fount et 
noysent en nul point contre les auaundites estatutz 
soient en prisones pur un iour et un nuyzt saunz estre 
replegez et ne deyuent fere le office de porturs pur un 
an et un iour 
nul abrokur ne seit en la uile de suthamton si yl ne seit 
a ceo establiz par les prodeshommes et nul abrokur ne 
seit en la uile si yl ne seit a ceo establi par les 
proddeshommes de la uile et seit a ceo iurez a le office 
de abrokurs en la forme que est poruee et deit sauf 
plegge trouer a tenyr leaumentz seon serment auaunt dite et si 
feit encontre seon serment dount il seit resonablement 
ateint deuaunt les proddeshommes il deit perdre le office 
del brokur et ceus que serrount ceus plegges responderunt 
de seon trespas et le amenderount solom le esgard des 
proddeshommes de la uile 
si nul faceo le office de abrokur que ne seit iurez a 
ceo et si nul uinge a fere le office de brokur quy ne 
seit iurez al forme auaunt dite nul marchauntz priuez ne 
estraunge ne seit de ryen tenu a doner a celuy abrokur et 
le office li seit defendu et k yl mes ne se entremette 
saunz le conge del alderman et des proddeshomes de la uile sur 
peine de estre enprisoné e les abrokurs deyuent estre 
entendaunt en toutes maneres des marchaundises a seon poer et 
par seon serment a auauncer les borgeis de la uile en toutes 
maneres des achatz et de uentes et de toutes maneres de 
marchaundises deuaunt touz autres marchaunz en tiel manere que 
le preu a borgeis de la uile seit feit auaunt que nul 
marchaunt estraunge en seit garny e quy il ne monstrent ne 
ne facent monstrer ne fere a sauer a nul marchaunt estraunge 
de nule manere de marchandise 
auaunt que les borgeys de la uile en soient garni et la 
eient refusé ou achatez 
nul abrokur iurez ne deit estre marchaunt et abrokur et 
brokur iurez ne deit estre marchauntz et abrokur 
ne tauerne tenyer de uin ne de rien marchaunder a seon oeps 
demyene ne oue autre marchaunz en nule manere de marchaundise 
partyr ne eistre partenyr et si nul le feitz et de ceo 
seit ateint perde le office de abrokur 
nul borgeis ne autre ne achate ne uende ffundrible de 
seim porueu est par comon assent que nul borgeis ne autre 
achate ne uende desoremes nul manere de ffundrible de 
seim que homme apele blobbe e que de chescun tonel seit 
feru hors de ffunz sus le grant mer de la mer et ny passe pas 
la ffloudmark quant le cler seim serra hors tret q il ne 
seit effoncé pur corrupcion et pur autre gref damage que 
en porra auenir en la et si gildein le feit et seit 
tesmoigné par gildein de la gilde perde la gilde et si 
autre de ffraunchise le feit perde la ffraunchise 
et seit tenu pur estraunge et si autre le feit 
seit en la prisone un iour et un nuzt et seit repleggez 
par tieles qe meyn prengent de amender le trespas par 
esgard del alderman des eskeuyns del seneschal et de iurez 
qe gildein uendrount a houre de prime lendemeyn que la 
gilde serra et chescun de la gilde deit uenir lendemeyn 
que la gilde serra al houre de prime et qe ni uendra 
seit en la merci de et les paie tantostz e si gildein 
ne uient a l asemble le matin et seit en la uile seit 
en la mercy de et les paie saunz nul relesser 
com arange salé y uient porueu est par comon consail de 
la gilde que le arange salé uenaunt en port de suthamton de 
queconque sort meymes le arange seit en chescun nef seit 
le ayrange uendu a comensement a meloure uente com il 
entendent lour profistz fere yssi que apres la primere 
uente le mestre de la nef ne lour hostz ne deuent 
encrestre outre la primere uente et quike le face et de 
coe seit ateint tout cele encrecement seit encoru al comon 
profist de la uile saunz contre distz 
