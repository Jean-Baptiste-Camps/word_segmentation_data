seulement de son eage et si l auoit 
la nostre sires 
en lu raine de sa sainte grasse k il 
estoit sage 
a ensuir les conmandemens des saintes 
escriptures quant il l ot 
tout departi et donét as poures 
cou k il auoit si ke 
nule riens ne li estoit remes il s 
en ala en une 
desertine solitaire ki estoit a la 
senestre partie 
de la uoie qui s en aloit em egipte 
toute la riuiere de nil 
yy liues ensus de la cite de gaze la 
entra il tous nus 
ne n auoit uestu c un sac tant 
seulement dont il couuroit 
ses membres et une pel sains anstoines 
li auoit dounee 
cou afubloit il pour la froidure 
quant ses cors estoit molt 
temptés si estoit il souuent car 
il auoit mout bel uiaire 
si com iouenenciaus si proisme et 
si ami li dissent 
et noncierent qu en cel liu ou il 
estoit asrestés auoit mout 
souent larrons et roubeours ki l 
ociroient car la regions 
estoit 
la endroit habitee il despit les 
paroles qui ensi li estoient dites 
et la mort qui auant li estoit 
misse pour eskieuer et pour 
eschaper de la mort parmanable la fu 
li bons iouenenciaus 
et fist som habitacle entre la mer et 
zz palu ki la estoit 
en un mout espaontable liu et mout 
orible ne ne mangoit 
outres tresc atantque li solaus 
estoit couciés et donc 
auoit il molt poure uiande car il ne 
mangoit adonkes 
que yy escaloignes tant seulement et 
qant li diables uit 
que li iouenenciaus estoit 
arestés en liu ou onques mais n 
auoit 
hom habité il fu mout dolans ne 
ne sauoit qu il peust 
faire car il ueoit que il estoit 
par lui uaincus ainsque li 
enfes eust eage de pechier 
mortelment par coi il peust 
sousduire et deceuoir il estoit mout 
dolens et le 
mal k il pooit faire n oublioit 
il mie car el iouencel 
metoit il pensees dont il n 
estoit mie acoustumés qui mout 
dolans 
en estoit et mout tristres et 
que faissoit li bons enfes 
de ceste cosse il estoit mout 
coureciés a lui meismes quant 
il pensoit a nul delit terestre donc 
se feroit del ping el pis 
tout ausi com s il peust toutes 
les males pensees 
fors des cuer metre par cele bateure et 
disoit a sa car 
meisme qu il le carceroit del 
fais de famine et de seine 
tantqu ele n aueroit cure de reueler 
et que il le iusticeroit 
si par caures et par famines et par 
froidures et par lons trauaus 
k ele penseroit ancois a la uiande 
c a la iouenece ne a folie 
dont conmenca li sains 
iouenenciaus a mener a mener sainte uie 
et 
a dire qu il ne mangeroit et au 
tierc iour non et au quart tant 
seulement pour soustenir sa uie dedens 
son cors et adont ne 
mangoit il se ius non d erbes et 
petit d escaloignes 
adies ert en orisons et looit 
nostre signour et si fouoit 
et labouroit en terre pour herbes 
faire et pour cou que li trauaus 
de s ueure doublast la trauail de ses 
ieunes et si faissoit 
uaisseles de ioins pour ensiuir la 
sentenses des apostles ki dist 
  ki nient n ueure ne labeure 
nient ne mangut  
ci parole conment sains ylaires 
estoit un iour en sa cele 
k il auoit faite de ioins si 
uit uenir deuant lui une 
compaignie de diables ki estoient 
monté sour ceuaus tous ardans 
en ceste maniere et par geunes s 
atourna li sains iouenenciaus 
qui estoit plus maigres de cors 
ke nule creature 
adont auint une nuit qu il 
conmencha a oir criemens d enfans 
et baaillemens de bestes et muemens de 
bues et plaignemens 
ausi conme de femes et pluisours 
manieres de diuerses uois 
li sains iouenenciaus sot bien et 
entendi que cou estoient 
encantemens de diable dont s 
agenoilla a terre et fist 
le singne de la sainte crois nostre 
signour ihesu crist enmi 
son front et puis conmenca a 
regarder et de ca et de la 
tout emuiron lui pour cou qu il 
desiroit mout a ueir en 
aucunes manieres les uois qui l 
espaontoient 
la lune luisoit clere et 
resplendissant adonques et 
lors rewarda soudainement si uit 
uenir deuant lui une compaignie 
de diables mout laide et mout noire 
et mout orible 
sour ceuaus tous ardans et droitement 
sour lui uenoient 
et li iouenenciaus conmenca tantost 
a huchier nostre 
signour ihesu crist pour secours et aie 
et tantost conm 
il ot apelé nostre signour fu cele 
compaignie esparsse 
et esuanuie dont conmenca li 
iouenenciaus a loer nostre 
signour et grasses a rendre ne ne uous 
aroie a piece contét ne 
dit tous les agais ne les paines ke li 
diaules fissent et 
ne ie toutes ces cosses uous uoloie 
conter ne dire li liures 
en seroit mout tres grans et la 
matere 
ci parole conment li diables 
aparurent a saint ylaire 
en sa cele en huise de femes toutes 
nues pour lui 
deceuoir et en samblances de bestes et 
de gens tous armés 
ausi cors et se laisoient cair as 
ses pies comme mort 
ha quantes fois la ou il se gisoit 
damoiseles li aparurent 
toutes nues bieles et gente 
et c estoit li diables 
en cele samblance et par quantes fois 
beles uiandes 
li aparurent deuant la ou il 
estoit destrois de grant 
famine a la foie li couroient leu 
deuant la ou il estoit en 
orisons et ourloient et goupil 
deuant lui et dont uenoit li 
uns et deuant lui trespassoient 
a la foie si sambloient 
que gens toutes armees 
trespassaisent deuant lui et dont 
uenoit li 
uns tos armés ausi con ferus 
parmi le cors 
si sambloit qu il deust lues 
morir et se et se laissoit cair 
deuant les pies le saint home et li 
prioit k i li donnast sepulture 
li sains iouenenciaus ne 
deguerpisoit mie pour cou ses 
orisons 
ains auoit ades se ciere uers tere 
abaissie et quant il 
auenoit que sa pensee li 
trestournoit a autre cosse par 
aucune 
auenture si conm il auient a nature 
de humaine il saloit sus 
et acoloit celui qui si se 
faissoit malade si le batoit 
de pies 
et de uerges mout durement tantque 
cil s esuaunuissoit et li autre 
ausi si estoit deliurés 
ensi estoit li iouenenciaus 
tentés del diable par pluisours 
manieres et en diuerses figures et bien 
saciés que tres le 
sissime an dusc a l witisme 
sousfri il les calours et les 
froidures et les pluies et les tourmens 
ki li uenoient en une 
cahute de ioins qu il auoit faite 
et au witisme an fist il 
une ne celete ki iusc a hui cest iour 
encor dure 
cele cele ot yy pies de le et yy 
pies de lonc si c a 
paines s i pooit il drecier mais un 
poi estoit plus longe 
et se uous le ueissiés ele uous 
sanlast mieux sepulture 
ke maisoncele 
ne ne iut onques trusqu a sa 
mort fors sor un lit de ions 
fais a la pure terre la uesture que 
sains anstoines li 
auoit donnee ne laua il onques 
car il dissoit bien que haire 
ne deuoit mie estre lauee et les 
saintes escritures retenoit li 
iouenenciaus en se memoire et en sa 
pensee et quant il auoit 
fait ses orisons et dites il 
uersilloit et disoit ses saumes 
toutes autresi comme se nostre sires 
fust en sa pensee 
pour cou ke longe cosse seroit a 
raconter toutes ses uertus 
en ordene si comm eles auinrent uous 
conterai iou un poi plus 
briement si que cil qui l 
entendera poura sa uie retenir 
se lui plaist 
apres cou que li iouenenciaus ot yy 
ans tres si au trentisme 
mania li sains hom en ces yy ans 
de ces yy demi sestier de 
ferine dont il faissoit purement 
pour sa uie soustenir et es autes 
yy ans ne manga il se pain sec non 
et sel et aigue et tres 
le uintesisimes an tresc au trentisme 
soustint il 
sa uie d erbes et de racines et tres le 
trentisme an trusc au 
trentecuinquisme ne mania onques 
cascun iour que yy onces 
de pain de pain d orge et un poi d 
erbes quites en maniere 
de poree et sans oille adont senti 
il que si oel li 
orcoinsoient et si conmenca a 
estre destrains par une 
maladie dont mist en sa uiande oile 
pour lui reconforte et pour 
son cors soustenir ensi trespassa 
il tresc au sisantisme an 
c onkes ne manga de poume ne de 
fruit ne de puiment ne d aute 
cosse ke ie uous aie contee 
apres cou qu il uit que ses cors 
estoit alassés de la grant 
uiellece que li mors aprocoit si 
conm il li sambloit se soustint 
il trusc atantqu il ot yy ans c onques 
ne gousta mie de pain 
car dont ert il en si grant calour de 
pensees de faire boines 
oeures conme dont s il uenist primes au 
seruiche nostre signor 
ains donques mangoit une uiande que 
on li faissoit de ferine 
et d erbes taillies ensamble 
et entre som boire et son mangier 
auoit a paines le iour yy 
onces en tel maniere mena il sa uie 
tout son eage et bien saciés 
c onques en iour de feste ne pour 
greuance qu il eust rompi 
ne n enfraint sa geune qu il onques 
mangast deuant ce que li solaus 
ert coukiés de nule uiande mais or 
lairons cou ester si 
reuenrons au conmencement de la 
maniere de sa uie 
ci parole conment li laron 
alerent querre saint ylaire 
toute nuit pour lui desreuber et ocire 
si le trouerent qant il 
fu iour si les precca tant sains 
ilaires qu il crurent en 
nostre signor 
quant li iouenenciaus habitoit 
encore en la chahutele qu il 
auoit de ioins tissue et faite et 
il n auois que yy ans de 
son eage dont uinrent laron a lui 
une nuit pour cou qu il 
quidoient qu il eust aucune 
cosse qu il li peussent tolir 
ou pour cou qu il quidoient que li 
iouenenciaus fust illoec 
uenus si solement habiter pour le 
despit d eus et qu il n eust 
d eus cremor ne doutanche pour cou le 
conmencierent a quere 
tout par tout entre le mer et le 
palut qui estoit en la desertine 
tres le uespre dusc a la matinee n 
onkes le liu ou il habitoit 
trouer ne porent 
mains quant il fu clers iours et il 
le trouerent et tantost com 
il le uirent il li demanderent 
ausi com par iu   ke ferois tu 
se laron uenoient a toi  li sains 
iouenenciaus lor respondi 
et dist   cil ki nus est 
nule cosse n a ne crient 
mie ke laron le despoillent  li 
laron li dissent   se 
tu n as nule cosse toutes eures te 
poroit om bien ocire  
sains ylariiens lour respondi 
  uoirement me poroient li laron 
ocire mais pour ce ne les crien iou 
mie car ie sui tous 
tans aparelliés de morir  tout s 
esmeruillierent mout 
li laron de la grande seurte et de la 
grande foi ferme k il 
uirent et entendirent el 
iouenencel si li iehirent 
conment il l auoient toute nuit quis 
et esré que trouuer ne le 
porent si estoient il awle 
de lor eus 
sains ylaires les conmenca a 
doctriner et a amonnester que 
le mal laissaissent a faire et au 
bien se tenissent et cil l 
orent en couenent que tres dont en 
auant amenderoient lor uie 
quant li iouenenciaus ot tant esté 
en cel liu qu il ot 
yy ans de son eage la boine renomee de 
lui est respandue 
et seue par toutes les cites de la 
contree de palestine 
adont uint a lui une qui tout 
premierement l ala 
requerre pour cou ke ses barons le 
despissoit pour cou k il 
ne pooit auoir fruit de li dedens 
yy ans k ele auoit esté 
en sa conpaignie cele uint a saint 
ylaire si se laissa caoir 
as ses pies si qu il ne s en donna 
garde 
ci parole conment une dame uint a 
saint ilaire en sa cele 
et se laissa cair a ses pies et li 
cria merchi pour co k ele 
ne pooit auoir enfant de sem baron 
et sains ylaires proia a a nostre 
signor k ele eust enfant 
et si dist   biaus sire pardone moi 
le hardement que iou 
ai fait de uenir cha a toi car 
besoigne m i a fait uenir  
sains ylaires ne l regarda mie 
ains s en uaut fuir ariere 
et ele li dist   biaus sire pour coi ne 
me regarde tu et 
pour quoi tu fuir celui qui 
merchi te crie 
et biaus dous sires ne me regarde 
mie ausi conme feme mais 
ausi come une chaitiue et nepourquant 
feme doit on regarder 
endroit bien car feme porta le 
sauueour dou monde cil qui 
sain sont et haitié n ont 
cure de mire mais cil qui 
enferm sont et malade en 
ont bien mestier  
sains ylaires aresta et si li 
demanda pour quoi ele plouroit 
et l okison pour quoi ele estoit a 
lui uenue cele li conta 
et dist si com ie le uous ai 
conté si deuant et li sains hom 
regarda uers le ciel si dist s 
orison a nostre signour ihesus 
crist et puis si dist a la femme que 
ele s en ralast ariere et 
si eust boine fianche en nostre 
signour cele s em parti 
de saint ylaire et s en uint a som 
baron et furent ensamble 
et apres passa li ans et fu 
aconplis et pasés ele reuint a 
saint ylaire atout un bel fil que nostre 
sires li auoit doné 
pour la proiere del saint home si qu ele 
en estoit mout ioiouse 
et mout lie ce fu li premiere 
miracle que nostre sires 
fist pour saint ilaire ki seue fu et 
conneue apres auint 
en cel tans meisme que li feme a un 
haut home reuenoit un ior 
entre li et som baron et yy fieux que 
ele auoit de mon signeur 
saint anstoine la ou il habitoit en 
l ermitage 
ci parole conment une feme uint a 
saint ylaire ou desert 
si li proia qu il uenist a ses 
enfans qu il gisoient malade 
et k il leur donnast sante et il 
ala si les wari 
quant la dame uint en la cite de gasse 
une tres grant enfremetes 
prist ses enfans par coi il li conuint 
demourer en la uile 
ce ne sai iou se la maladie prist 
les enfans par la corusion 
de la cite ou pour ce que nostre sires 
uaut demoustrer la glore 
saint ylaire son serf de cui uous 
poiés auant oir l ueuure 
li enfant estoient si malade 
que tuit li mire qui a eus 
uenoient desesperoient le pere 
et le mere et lor uie la mere 
demenoit grant dolour et grief 
tristrece et aloit a l un 
et puis a l autre ne ne sauoit le 
quel ele deust 
dolouser ne plaindre tant demena la 
mere sa tres grant dolour 
que noncié li fu et dit c uns 
sains moines habitoit pres 
d iloec en un hermitage 
la dame prist maintenant sergans et 
mescines et oublia tote 
sa haute compaignie qu ele auoit 
conme rice dame 
si qu ele n i mena cheualiers ne 
dames por la grant haste si se mist 
a le uoie et a males paines l enorta 
tant ses barons que ele 
monta sour un asne pour le trauail 
de la longhe uoie la dame 
ala tantqu ele uint a saint ylaire 
qui mout estoit iouene 
d aage quant ele le uit si li dist 
  hom dieu ie te coniur 
de par ihesu crist nostre signour et de 
par le crois ou il fu 
mis et par le saint sanc qui por nous 
fu espandus que tu uiegnes 
a gaze et ke tu me renge mes yy 
fieus si ke par cou soit 
li nons nostre signor ihesu cris le 
sauueour de tout le 
monde et en la cite des 
paiens et lor 
lois en soit tenue uieux abatue 
et sains ylaires respondi a la 
dame qu il n estoit encore 
issus de sa cele puisqu il estoit 
entrés premierementes ne ore 
n en uoloit mie issir car il ne 
uoloit mie auoir a coustume 
que il alast ore as chites ne 
meismement pour tel cosse 
quant la dame oi cou ele se 
laissa chaoir as ses pies 
si conmencha molt hautement a 
plourer et a crier et a dire 
  ylaire sers nostre signour ihesu 
crist rent moi mes enfans 
et ensement comme il ont esté 
gardé en egipte par saint 
anstoine ou il ont demouré auoec 
lui ensement soient 
il gardé par toi  en la tere de sire 
ou il habitent tuit cil 
qui la estoient ou la dame 
plouroit plouroient ausi sains 
ylaires plouroit pour la pitie de 
la dame 
  si uien auant  
cil conmenca a trambler de paour 
si tost conm il oi la 
parole del saint home ne ne l ossa 
regarder ains se laissa caoir 
as ses pies et li conmenca a lecier 
a sa langue sans deruerie 
li sains hons le fist releuer auoec 
lui fu yy iors et adont 
li issi li diables hors del cors 
qui mout l auoit 
trauilliés et bien saciés que 
puis cel iour qu il uint 
deuant le saint home n ot pooir qu il 
fesist a nule creature 
anui ne greuance ensi con uous m oés 
dire et conter fu 
garis li iouenenciaus par saint ylaire 
pour qui nostre sires 
fist maint bel miracle si con uous 
poiés oir s il 
uous plaist et il est qu il uous 
die auant 
ci parole comment il estoit zz 
grans sires qui une legion 
de diables auoit ou cors si 
contient yy et yy 
et puis l amena on a saint ylaire et 
tantostk il uit saint ylaire 
si le courut sus et l embraca 
come tos esragiés qu il 
estoit 
or ne uous doi ge mie taire conment 
crion qui tres rices hons 
estoit et primas c est premiers 
de segurie deuant tous ceus 
de la cite de haille qui pres est de 
la rouge mer si fu 
amenés deuant saint ylaire pour ce qu 
il auoit ou cors une 
legion une le legions si 
contient yy mile yy cent yy 
cel rice home ki tant auoit de 
diables ou cors loierent si ami 
de caines de fer par le col et par les 
mains et par les pies 
et par les costes si l en amenerent 
a saint ylaire et 
bien sambloit qu il l esgardoit 
enmi le ciere la ou il l 
amenoient qu il fust plans 
de grant foursenerie si conm 
il estoit et tant alerent qu il 
uinrent ou sains ylaires 
habitoit ensamble ses freres 
li sains hons estoit adonkes issus 
de sa cele pour aler 
en som labour si com ie quit et ke 
moi samble et 
moustroit as ses freres paroles de 
diuerses manieres qui toutes 
estoient estraites des diuines 
escritures li derués 
dont ie uous ai dit escapa des 
mains a ceus qui le tenoient 
et si courut a saint ylaire et l 
embraca par deriere mout 
legierement 
cil qui la estoient 
conmencierent a crier de toutes 
parties 
car il cremoient que cil ne li 
conbrisast tous les 
membres del saint home qui mout 
estoit fables et agreués 
pour les longes geunes 
li sains hom conmenca a rire et si 
lor dist   taissiés uous 
et nule paour n aier si me laissiés 
entre moi et lui couenir  
et maintenantque il ot cou dit il 
tourna sa main par deseure ses 
espaules et touca celui sour la 
teste dont laissa li derués 
et li sains hom le prist par les 
caueux si le mist as ses 
pies et dont li conmenca les yy 
mains a estraindre de sa main 
et de som piet et les yy pies a hurter 
et a batre et dist   biaus 
sire diux ihesu crist qui sour 
toutes cosses a 
poisances deliure ce caitif de sa 
malauenture  
e or poés uous oir tel meruelle c 
onques mais n oistes 
car de la bouce celui oist on grans 
cris de diuerses uois 
et pluisours manieres et li 
issirent li diable dou cors et 
plus 
demourer n i oserent ensi fu cil 
garis et deliurés 
de la grant deruerie que li diable en 
lui demenoient si s en 
repaira ariere en sa contree 
ci parole conment li rices hom 
uint ariere a saint ylaire 
pour rendre grasses a lui de cou qu il 
l auoit gari si li 
aportoient entre lui et se feme 
grant masse d or et d argent 
et sains ylaires li dist qu le 
departesist as poures 
par les cites 
apres cou ne mie gran tans reuint il a 
toute sa feme a l abeie saint ylaire 
ausi conme pour grasse rendre a nostre 
signour et au saint 
home de sa deliurance 
si aporta ensamble lui et argent 
qu il uoloit doner 
pieres presieuses mais li sains hom n 
en uaut onques riens 
prendre ne recoiure quant cou uit 
creon il li dist tout 
em plourant qu il receust les dons 
qu il li auoit aportés si les 
departist et donast as poures 
sains ylaires li respondi 
k le pooit mieux departir as poures 
pour ce qu il 
aloit par les cites et par les 
uilles et si conissoit mieus 
les poures qu il ne faissoit 
ensi s em parti et retorna 
ariere c ainc sains ylaires 
ne uaut del sien retenir ne 
recoiure car en la fin li dist 
que s il en retenoit nule riens 
nostre sires s en coureceroit 
et toute la legion des diables 
repaieroit a lui si seroit ensi 
conm il auoit deuant esté et en 
dolour et em paine 
or n est mie drois que ie uous 
trespasse a dire conment 
sananus fu entrepris de grant 
emfremete et ausitost garis 
par les proieres del saint home cil 
sananus estoit macons soucieux 
de cele oeure faire en cel tempoire s en 
ala uers le riuage de 
la mer a une grant roce pour trencier 
pieres et aparellier 
auoec un mur faire de le maison d une 
abeie saint ylaire 
il auint si con nostre sires le 
uaut que palasin feri celui 
par tout ses membres et les ot si 
perdus em poi d eure qu il ne 
s em paut aidier nient plus s il 
fuissent mort et si 
estoient il si compaignon le 
prissent et l emporterent 
a saint ylaire la ou il estoit 
auoec ses freres et li conterent 
conment ce li estoit auenu et 
soudainement cele 
emfermetes li estoit prisse li 
sains hons le regarda et puis si 
fist 
s orison et le sine de la crois et 
maintenant fu cieux 
garis et sanés si s en repaira 
auoec ses compaignons qui aporté 
l auoient ariere a l oeure a molt 
grant ioie 
ci parole conment zz crestiens 
auoit empris zz cors 
de keuaus enuers un paien et li 
crestiens uint a saint ylaire si 
li pria qu il i donast uitore du 
cors de keuaus et sains 
ylaires li donna zz hanap et 
puca de l iaue et arousa 
ses keuaut et le car et ensik il 
couroient li cars au 
paien conmenca ardoir et li 
crestiens waagna le cours 
apres cou auint que uns crestiens 
ylariiens estoit apellés 
par non auoit pris un cours de 
keuaus uers zz sarrasin 
ces keuaus auoient il afaitié 
pour coure a car ou atelé 
estoient si comm il estoit ca en 
ariere a coustume cil 
qui mieus couroit auoit uictore 
et loenge li paiens si 
se traioit as ses ydles et 
disoit ne sai quel carnin 
ainsqu il les aourast qu il li 
aidaissent cel cours a uaincre 
et li autres qui crestiiens 
estoit uint a saint ylaire 
si li proia k il fesist ses orisons 
a nostre signor si k il 
se peust desfendre si k il n i 
eust honte ne blasme 
si samla a saint ylaire oisouse 
de faire orison pour tel 
uanite dont conmenca a sourire et 
regarda celui et conmenca 
a sousrire et regarda celui si li 
dist   pour coi n as 
tu uendu tes ceuaus et departi as poures 
ancoisque tu ces 
cours entrepresisses a faire  
cil li respondi que cou 
ert une kemune coustume ne ne le 
laisa mie tant par sa 
uolente com par contraignement et bien 
sauoit certainement ke li 
autres qui paiens estoit i 
ouuroit d art encanteresse et 
ce n ossoit il mie au crestien 
faire pour cou estoit il 
reuenus requerre aie au serf nostre 
signour estoient auersaire 
et anemi quant cou oi sains 
ylaires si se teut et si frere 
li proierent qu il fesist cou que 
cil li prioit car bien 
lour sambloit qu il eust raison 
et droiture dont conmanda 
sains ylaires c on li aportast 
son hanast de coi il buuoit 
et puis si l emplisist on d aigue si le 
baillast on celui 
qui requerroit aie 
italicus le prist et s en repaira 
a sa maison ariere et de 
cele aigue qu il auoit aportee 
arousast l estable et les cheuaus 
et le char a toutes les cosses qui i 
apartenoient 
dont furent atourné pour coure si 
conm il deuoient grants 
fu li pules ki la estoit 
assamblés por ueir et pour 
esgarder cele cosse li paiens ki 
encontre le crestiien estoit 
le degaboit de cou que sains 
ylaires li auoit rouué faire 
car bien en sauoit la nouuele 
cil que deuers le crestien 
estoient disoient qu il fust 
tous segurs qu il uainceroit 
ne ne uauroit nule cosse ses 
encantemens et lors furent 
uenu au liu dont il deuoient 
mouuoir et quant on lor donna 
signes d aler cil ferirent des 
esperons ki sour les 
ceuaus estoient et conmencierent 
a coure si isnelement ke 
c ert a ueoir trop grant meruelle li 
ceual couroient si tost 
ke c ert une grant meruelle et si 
samblerent qu il uolaissent 
et si conm il couroient si tost les 
ruees du char au paien 
conmencierent a ardoir et a 
esprendre et li crestiens 
trespassa 
si tost c a paine le pooit on ueoir 
cil qui l esgardoient 
dont conmenca a leuer grans cris de 
gens et grant noisse 
dou pule qui i estoit et ensi fu li 
paiens uencus par nostre 
signour ihesu crist et par saint ylaire 
son serf et bien 
saciés que pluisour paien qui ce 
sorent et uirent 
s en atournerent a foi et a creance 
et cil ki uencus estoit 
et si compaignon disoient que 
sains ylaires estoit encanteres 
et mauuais hom por ce le uoloient 
il ocire et destruire mais 
nostre sires ne le sousfrist mie qui 
les siens pouruoit 
de tous biens par sa grant doucour et 
par sa grant 
misericorde 
en cele cite meismes auoit adonkes 
zz iouenencel manant qui si 
amoit par amour une pucele qui en 
diu crestoit si estoit 
sa uoisine et ne sauoit qu il 
peust faire car pres aloit 
qu il ne moroit pour l amor et 
perisoit cele ne se uoloit 
abandoner a l amour del baceler ne a sa 
uolente quant cil uit qu ne l 
poroit conquerre ne par paroles ne 
par autres engiens ki suelent 
amours atraire il s en ala a zz 
de ses dius pour consel 
querre qu il feroit tant ala 
ensi et tant quist que dedens l an 
ot apris par les engiens del diable ne 
sai quels carnins 
qu il feroit desous le suel de la 
maison a la pucele et auoec 
enfoi figures en platines d arain 
entaillies et faites 
ci parole conment zz iouenenciaus 
sarrasins amoit une 
pucele crestiene si tres fort k il ne 
sauoit ke faire si fist 
tant d encantemens par ses ydles qu il 
encarna la pucele 
et fu ausi que tote deruee si le 
mena on a saint ylaire 
pour li de cel encantement 
quant il ot cou fait la pucele 
conmenca a deruer et tantost 
derompi 
sa guimple entour son cief et fu 
toute escauelee et conmenca 
les dens a estraindre et a huchier le 
non del iouenencel a haute 
uois plenierement ore estoit l 
amours tournee en deruerie 
car la pucele estoit si forsenee qu 
il le conuenoit loier 
et tenir a force ses peres et se mere 
qui grant dolour 
demenoient l enmenerent a saint 
ylaire a l abeie et maintenantk 
ele uint deuant le saint home li 
diables prist a uurler et a crier 
a haute uois et a dire   on me fait 
force et maugre mi en 
sui iou ci amenés iou soloie 
bien les homes escarnir 
et decoiure et or m estuet sousfrir 
grant dolours et grans 
tormens sains hom tu me destrains 
que io isse de ceste 
pucele mais ie sui si loiés 
desous le linstel de l uis que 
ie ne m em puis issir et bien 
saciés que ie ne m en 
isterai mie se li iouenenciaus ki 
me tient ne me laisse  
et li sains hons li dist   mout 
est poure ta force 
quant tenus es par une platine d 
airain si ke tu ne t em 
pues mouuoir or me di pour coi 
ossa tu emtrer en ceste 
pucele qui a diu s estoit donnee  li 
diable li respondi 
  pour coi n i entraisse io il i 
auoit mon compaignon le 
diaule d amours  dont se teut li 
sains hom ne ne uaut 
mie faire querre le iouenencel ne les 
encantemens iusc atantqu 
il ot auant la pucele garie et deliuree 
del diable pour ce 
que cil quil la estoient 
assamblé ne desissent 
qu ele fust garie pour cou ke li 
encantemans fuissent 
desfait et desloié et nepourkant li 
sains hom quant la pucele 
fu sanee et garie fist oster les 
enencantement ki desous le lintel 
estoient et puis dist que li 
diable sont tous tans deceuable 
et se painent ades de maumetre 
les homes et les femes pour 
cou k i lour uoellent tolir les 
ames 
quant il ot cou dit il blama mout 
la pucele de cou k ele 
auoit faite oeures par coi li 
diables estoit entrés en li 
et ensi s en repaira la damoisele 
garie et sanee et deliuree 
del diable et de l amour au iouenencel 
par coi ele auoit esté 
maumenee 
bien saciés uous ki oés la uie 
del saint home qu il n estoit 
mie conneus tant seulement par ces 
miracles en la tere de palestine 
es cites de sire d egipte 
mais ens estranges contrees estoit 
ausi espandue et seue de lui la 
bone renomee de lui et de ses oeures 
cascun ior auenoit 
que li sains hons aloit uissiter 
toutes les celes des moines 
qui en sire estoient es iours qui a 
ce faire estoient assis 
et deuisé quant li frere sorent 
et connurent ceste coustume 
il uinrent de toutes parties a lui 
et alerent auoec lui par 
toutes les abeies si portoient auoec 
eus lor uiandes teles 
conm il l auoient acoustumees car il 
en aloien emsamble tele 
eure estoit bien yy mile 
mais apres quant li tans enmieudra 
et la loi nostre signour 
crut et efforca cascune des 
uilles qui pres de li auoit 
abeie ou moine habitant quant sains 
ylaires i uenoit et sa compaignie 
lour aportoit uiandes a mout grant 
ioie et a molt grant leece 
li sains homs ne trespassoit 
onques freres qu il eust 
ki uie solitaire menast k il ne l 
alast ueoir tant fust poures 
ci parole conment sains ylaires 
aloit uisiter tous ses freres 
es desers et passa parmi une uile 
plaine de sarrasins et uinrent 
encontre saint ylaire et li 
priierent k il feist une eglise 
et i mesist zz prestre de ses moines 
qant c une fois auint qu il ala ou 
desert pour zz de ses 
desiples uisiter et dont uint atout 
grant compaignie en une 
uile ki hesule estoit apellee et i 
uint en zz iour ke cil 
del castel faissoient grant feste el 
temple uenus lour 
diuesse qu il aouroient et quant 
cil de la uile oirent 
et sorent que sains ylaires ki 
maint sarrasin auoit deliuré 
del diable trespassoit par illuec il 
issirent tuit 
ensemble hors contre lui atout lour 
femes et lour enfant et 
tantost conm il le uirent il 
baissierent lour cies et 
conmencierent a haute uois a crier 
et a dire en siriiene 
langhe cou est dire beneicon mout 
simplement et mout benignement 
si lour prist a proier qu il 
aouraissent nostre signor li 
sains lour fist beneicon et 
donna et la ou il lour disoit 
et demonstroit ces paroles il 
regarda uers le ciel em plourant 
et lor ot en couuent que cil qui 
nostre signour creoient 
uenroient 
a eus mout souuent or poés uous ueir 
meruillouse grasses de 
nostre signour qui el saint home 
estoient car onques ne 
le laissierent issir del castel si 
ot deuisé la maniere d une 
eglise faire et de 
sa compaignie qui illoec 
demourent pour ensignier et faire 
entendre le loi nostre 
signor et son seruice faire quant tout 
cou fu fait et ordené 
li sains hom s em parti de la et 
ala la uoie qu il auoit 
entreprise 
en un autre tans apres auint que 
sains ylaires se remist a la 
uoie pour aler uisiter les abies si com 
ie uous ai deuisé qu il 
soloit faire il deuisa mout 
ententieuement ses freres ensamble les 
queux il aueroit plus longement 
et les queux il 
trespasseroit plus tost por la grant 
torbe qui sieuoient 
sa compaignie 
ci parole conment li frere 
priierent saint ylaire qu il 
alast herbergier a le maison d un 
de leur frere ki estoit 
trop escars s i alerent et 
li frere 
de ses uoisine et il i auoit mis 
wardes por encacier lour freres 
par l escarsete qu en lui est 
li frere li dissent qu il alast 
herbergier auoec zz moine 
qui estoit en la uoie car il n 
auoit onques esté en sa maison 
si com il quidoient cil moines 
estoit mout eschars de 
grant maniere et pour cou prioient 
li frere saint ylaire 
k il i alast et que il l 
atemprast de cel maluais uisse 
ki en lui estoit et li sains hons 
respondi a ses freres 
ki ce lui prioient et lor dist 
  pour que uolés uous 
faire cosse qu il ne uous est mie 
plaisans ne conuenables 
et qui au frere ou uous me uolés 
faire aler nuira  
li freres de qui cele parole 
estoit ert en la compaignie 
quant il oi ensi parler le saint 
home si enrougi et ot grant 
honte et toutes uoies proia il tant 
par l aie des autres 
que li sains hom i ala mout a 
emuis au dissime iour i uinrent 
il tout ensamble li moine eschars a 
qui maisons 
sains ylaires estoit uenus atout 
sa compaignie auoit une 
uigne autors qu il embuissast et 
mist ses gardes por ses freres 
qui la estoient uenu car la uingne 
estoit toute meure 
si conme el tans de uendenges la nuit 
iut la saint ylaires 
a tote sa compaignie et se nus des 
freres uoloit aler pour pour 
des roisins a le uingne cil qui le 
uingne gardoient lor 
desfendoient de cailliaus et de 
roces et de fondes dont il les 
espaontoient la matinee s en 
alerent trestout sans cou que 
onques 
des roisins eussent gousté ne 
mangié sains ylaires en sourist 
et fist samblant que de tout cou n 
en seust nient apres 
herbergierent cele nuit a zz autre 
moine ki les recut mout liement 
sabbas estoit apellés par non de 
l escars ne doit auoir 
nule loenge car d escarsetes uient 
auarisse que dieus 
het plus que nesun uisse si con 
tuit seuent uraiement 
ce uous uoel trespasser briement car 
n est ore lius de 
cou descrire ke li auer n en 
aient ire qui tost ie quit 
leur anuieroit quant les caitiuetes 
oroient et les dolours 
ki les atent si li estoires ne nous 
ment 
diemences estoit li iours que 
sains ylaires uint a l ostel le 
moine 
ki largement et benignement le 
herberga pour co dist li 
moines as freres qui uenu estoient 
en la compaignie 
au saint home por ce qu il estoit 
diemences qu il alaissent 
en la uingne ki toute estoit 
meure si mangaissent et 
repossaissent et presissent de 
ces roisins quant sains ylaires 
l oi ensi parler si dist   cil 
est maleis ki premiers 
quiert le refection del cors que de 
l ame mais faissomes 
nos orisons si disonmes nos orisons 
et rendons grasses 
a nostre signor si com nous deuons 
et puis apres irés 
en la uingne  tuit li frere fissent 
lour conmandement et 
fissent lour orisons et lour 
proieres et dissent lour saumes 
et quant il orent lor offisse 
finé sains ylaires benei la 
uingne 
et puis dist as ses freres que ore i 
poroient bien aler se il 
uoloient et il si fissent et 
bien saciés qu il estoient 
bien adont ensamble yy mile qui 
tout furent en la 
uingne et des roisins mangierent 
deuant ce qu il entraissent 
en la uingne le pooit om bien esmer 
li uins qui estoit aparans 
k a yy mesures teus comm il l 
auoit adont en la contree 
apres ces yy iors que li frere i 
orent esté fu li uingne 
uendengie si en recueilli on yy 
mesures ne onques mais n auoit ele 
tant porté a yy fois li autre frere 
qui escars estoit uendenga 
sa uingne dont il n auoit 
laissiés gouster la mainie del saint 
home 
si en i ot mains asses qu i i onkes n 
ot eu et cou 
qu il en ot deuint tous aisiens 
si c onques n em pot 
boire et ceste cosse dist sains 
ylaires as ses freres k ensi 
auenroit 
deuant cou k il fust auenu li sains 
hom les escumenioit molt et 
blamoit les moines qui lor coses 
gardoient par conuaitisse et ki 
mentoient lor deligense et lor cure 
en despens et en 
uesteures et en autres cosses uaines qui 
tost sont passees 
apres cou auint c uns freres 
acata zz courtisel de deniers 
qu il auoit ie ne sai en quel 
maniere il i estoient uenu 
ne par quel oeure li sains hom l en 
auoit contre cuer ne il ne 
uoloit mie que il deuant lui uenist 
pour ce qu il auoit 
tel cosse faite et si manoit li 
freres asses pres de l abeie 
il uenoit mout souuent as freres 
saint ylaire et parloit 
a eus et a hesicium ausi ki plus 
familliers estoit 
ci parole conment zz freres 
auoit achaté zz courtil des 
deniers k il auoit recut maissement 
si en aporta des premieres 
semences auoec saint ylaire et ses 
freres si prioient si fort 
c om ne le pooit sosfrir et li 
sains les fist metre deuant les 
bues 
et les uakes et si tost qu il 
sentirent ces erbes si s en 
fuirent 
del saint home ke nus des autres 
si parloit a eus 
pour ce qu il le recordaissent au 
saint home 
plus preudomes pour mener en sa 
compaignie et dont ala tantqu il 
uint au qint iour a peluse c est 
une uile de la contree 
la pres auoit zz desert ki 
licouies estoit apellés si com 
habitoient saint home en hermitage 
ceus ala li sains hom habiter 
et uisiter et puis ala a zz castel 
que om apeloit thobastan pour 
cou qu il uoloit ueoir saint 
dracoise l euesque et le confes qui 
la 
habitoit de la s en ala yy 
iours en babiloine pour uisiter saint 
filone l euesque et le confes de la en 
rala droit 
a zz castel ki affridicion auoit non 
la trouua il 
basyen le diakene ki soloit les 
kameus liner pour porter l aigue 
en la desertine a ceus qui aloient 
a saint anstoine cil 
s en ala auoec eus et alerent 
par yy iours tant par la desertine 
qu il uinrent a li haute montaigne ou 
sains anstoines soloit 
habiter quant il ert en uie la 
trouuerent yy freres moines 
ki fu desiple saint anstoine li uns 
auoit a non ysac et li 
autre plusyanus cil ysac auoit 
esté latimiers saint 
anstoine pour parler a ceus qui a lui 
uenoient de 
diuers langages quant sains ylaires 
uint au liu ou sains anstoines 
soloit habiter il le regarda 
mout car trop sanloit delitable 
la roce estoit haute et bele 
et au piet desous sourdoient 
fontaines douces et cleres et sour 
le ruis de ces 
fontaines auoit d une part et d 
autres paumiers a grant 
plente qui grant pourfit rendoient 
et le liu embelissoient 
mout sains ylaires aloit de toutes 
pars auoec les deciples saint 
anstoine qu il auoit illoec 
trouués et si disoient   ci 
estoit 
li sains hom en orisons et ci 
ouroit il et ci se repaissoit 
il 
et repossoit quant il estoit 
lassés ces arbres planta il et 
ces erbes aussi as ses mains et cele 
pescune fist il par 
grant trauail pour arouser son courtisel 
et ce sarcloir ot 
il mout longement pour sacler et ce 
hauwel pour hauwer la terre  
li sains hom sains ylaires se 
coucoit en la cele saint 
anstoine et baissoit le liu ou il 
auoit geu ausi doucement 
con se li sains hom i geust encore 
li sains hom l auoit 
si kier con s il fust encore en 
uie la cele n auoit 
plus de lonc ne de le se tant non c 
uns hom dormant s 
i peust estendre dont s en 
alerent a grant paine en son le 
mont 
la trouerent il yy celetes ou 
sains anstoines auoit habité 
pour 
fuir et eslongier l anui des gens qui 
uenoient a grans tourbes 
a lui et ces yy celetes estoient 
entaillies en la roce quant 
il orent la esté si 
repairierent el courtil ariere et 
dont parla 
ysac a saint ylaire et si dist 
  ueés uos ces paumiers et ces 
arbres entre il auint cosse ore a 
yy ans que uns fous de 
bestes sauuages uinrent ci si 
conmencierent l erbe a mangier et 
a paistre sains anstoines conmanda 
l une des maistres bestes 
a arester et puisque li sains hom l 
ot conmandé la beste ne 
s ossa mouoir dont le 
conmenca a batre parmi les costes 
et 
li dist   pour coi mangiés uous cou 
ke uous ne semastes mie  
plus ne dist ains conmanda la beste 
qu ele tenist sa uoie 
ains puis cel iour ne furent les 
bestes tant hardies 
encore uenissent eles boire a la 
fontaine que ele des erbes 
del courtil goustaissent  
quant li moines ot ceste cose contee 
sain ylaires li proia 
que il li monstrast le tombe saint 
anstoine ie ne sai si li 
moustrerent ne ensignierent pour 
cou ke sains anstoines 
lour auoit desfendu si com ie uous 
ai conté en sa uie adont 
s em parti sains ylaires de la et 
repaira tantqu il uint 
au castel d affroidicion qui estoit 
a l entree de le desertine 
la departi il toute sa compaignie 
si qu il ne detient 
auoec lui ke deus de ses freres et 
dont s en ala demourer 
el plus prochain habitacle qui illoec 
estoit pour mener uie 
solitaire dont conmenca a auoir en 
lui grant abstinence de toutes 
carneux cosses et a tenir si grant 
silence con s il 
conmencast a seruir premierement 
nostre signor car il ne quidoit 
que sa chars humaine peust estre 
asses trauillie pour auoir uie 
parmanable 
ci parole conment sains ylaires 
uint en zz desers 
si n auoit plut en cele contree bien 
auoit passé yy ans si que 
toute li gent moroient de faim si 
prierent a saint ylaire k il 
fesist plouoir et il plut tantost 
et li serpent et li uermine 
conmenca a issir hors de tere 
en cel termine adont auoit yy ans 
eu qu il n auoit pleu en cele 
contree si estoient les terres si 
seces que herbe ne autre 
chose qui de terre peust naistre 
peust tenir sa uerdure et les 
gens 
disoient que cele grant sekerece 
estoit pour le mort saint 
anstoine et que li element le 
ploroient c est que les 
natures 
d eus defaloient pour cou qu il 
estoit trespassés de cest siecle 
et 
dont uint la renomee del pais de 
saint ylaire si s esmourent 
homes et femes qui estoient 
descoulouré par famine si le 
quisent 
et demanderent qu il a nostre signor 
proiast que pluie uenist 
sour la tere dont ele fut arousee 
quant sains ylaires uit le 
peule en tel destrece si en fu mout 
dolans a sen cuer dont fist s 
orison a nostre signour qu il 
enuoiast pluie sour la terre qui 
soustenu auoit grant sekerece tantost 
conmenca a plouuoir 
par la proiere del saint home et si tost 
conme la tere fu de 
la doucour de l aigue arousee si grant 
plentes de serpens et de 
bestes ki uenin portoient s 
esboulirent fors si que c 
estoit 
grans meruelle et si eussent mort 
molt de gent de la contree 
par le uenin s il ne fuissent alé 
a saint ylaire pour secours et aie 
li sains hom lor benei oile de coi 
li ahaneur et 
li pasteur qui enueminé estoient 
en oingnoient lor plaies 
et tantost estoient gari de cele 
oille dont li conmencierent 
cil de la contree a tenir en si grant 
honor et en si grant 
reuerence con se ce fust dieux en 
fourme d ome qui descendus 
fust a terre por eus sauuer de leur 
auersites et de lour grans 
dolour qu il auoient et 
sousfroient quant il uit k il 
estoit si 
depuliiés en cele tere et c on li 
uoloit plus faire d onour 
qu il ne uausist il se departi de 
la et s en ala en 
alixandre pour cou k il s en uoloit 
aler en la grant desertine 
la nuit qu il uint en alixandre ne 
uaut il mie herbiegier 
en la grant uile que puisqu il auoit 
l abit de moine receu n auoit 
il geu en cite ains s en ala la nuit 
as freres qui pres d alixandre 
demouroient et bien le 
reconnurent li frere et mout le 
recurent 
a grant ioie quant uint deuant la 
iournee si doi desiple 
conmencierent a atourner l asne au 
saint home pour tenir 
lour uoie li moine de l abeie li 
cairent as pies et li proierent 
por diu que se ne fesist mie ne ne les 
deguerpist mie car 
mieus uausissent morir qu il 
perdissent sa compagnie 
il lor respondi qu il se hastoit 
d aler sa uoie pour cou qu il 
n eussent pour lui moleste car biens 
seussent qu il sauroient 
par ceus qui apres lui uenoient 
por quel cosse il estoit 
alés sa uoie 
ci parole conment iulius cesar 
fist querre saint 
ylaire pour ocire si le cacoient 
cil de gaze la cite et le 
quidierent auoir trouué a l abie 
ou il auoit geu 
atant s en departi d eus et cil 
de la cite de gase uinrent a 
l abeie pour le saint home et si le 
uoloient ocire et lui 
et ehesycien son desiple par le 
conmandement iuliu l empereour 
qui quere le faisoit par toute la 
terre et quan cil quil 
le queroient ne le trouerent 
a l abeie ou ill auoit la nuit 
esté si conmencierent entr eus 
a dire que uoirement estoit il 
encanteres puisqu il sauoit les 
cosses qui estoient a uenir 
li sains hom ki de la estoit 
departis entra en la grant 
desertine 
et la fu il un an tant qui pluisour 
gens i uirent ki le 
sorent quant il uit qu il ne se 
pooit tant celer en tere qu il 
ne fust trouuer il se pensa qu 
il se metroit en mer et 
querroit 
tantqu il troueroit un ille qui ne 
seroit abitee 
de nule creature et la aresteroit 
adonques uint uns sains 
desiples de palestine a lui adriiens 
etoit apellés si li dist 
que iuliens li empereres estoit 
ocis et qu il i auoit 
crestien a empereour quil gouurenoit 
le resne et pour cou s en deust 
il repairier as ses freres quant li 
sains hom l oi ensi parler 
il dist k i n iroit mie dont se 
parti de la si s en uint 
parmi le grant desertine dusk a une cite 
de libe qui sour 
la mer siet et estoit fondee la 
se departi adriiens 
de lui qui mout li fist de mal car il 
li emporta une de ses 
uesteures si que li sains hom n en 
sot mot et li enuoierent 
si frere puis le compera il mout 
chier car une enfremetes 
li prist dont il fu mort a grant 
dolour et sains ylaires 
demoura en la cite pourquerrant la 
siene besoigne dont 
il estoit mout desirans 
ci parole conment saint ilaires 
uint a le mer et entra es nes 
et li fieux le notonnier estoit 
malades car li anemis 
i estoit ou cors et sains 
ylaires l en gari entruesqu il 
estoient en la mer et fu yy iours 
en mer 
li sains hom ki em la cite estoit 
dont ie uous ai deuant dit 
troua une nef de marcheans qui s en 
deuoit aler en sesille et 
si doi desiple n auoient plus de 
tous auoirs terriiens c uns 
liures d euangilles et leur afuleures li 
sains hom entra 
en le nef auoec les marceans et 
pensa que cel liure donroit il 
au notonnier pour sa deserte quant il 
furent tout entré es nes 
et il l orent bien courut yy iours 
ou plus par le trauesse 
de la mer li diables entra el cors 
le fil le notonnier 
ci conmenca a crier et a dire 
  ylaires sers nostre signour 
conment puet cou estre que ne nous 
loist mie pour coi que nous 
soions seur en terre ne en mer 
done moi espas tantke ie 
uiegne a tere que ie ne soie 
trebuciés de ci endroit en 
la mer et em asbisme  sains ylaires li 
dist   se ihesu cris 
mes dieux otroie que tu i 
arestes areste toi tout 
plainement et s il t en ueut geter 
ne oster et que m en 
demandes tu qui si hom 
pechieres et poures  
ce disoit il pour cou que li 
notonnier et li marceant qui 
en la nef estoient ne l 
ensignaisent ne demoustraissent d 
aucun miracle quant il uenissent a 
terre apres cou ne mie 
grantment fu garis li enfes et 
orent couent au saint home 
tout cil qui en la estoient 
par uerite que ia de lui ne 
parleroient adont coururent tant 
par la mer sans auoir tourment qu 
il ariuerent et prissent port en 
sezille dont traist li sains hom 
au notonnier le liure de l ewangile et 
sa desfuleure pour sa 
deserte li notonnier qui bien 
ueoient qu il n auoient nule 
autre 
creature fors leur uesture et ce liure 
il iurerent qu il n em 
prendroient nule riens mais li 
sains hom ki auoit ausi grant 
fiance 
en la pourete et plus s i esioissoit 
k en la rikece li uoloit 
toutes uoies faire prendre car il 
uausist que cil de la contre 
quidaissent qu en li n 
eussent autre cosse forsqu il 
fust 
poures et mendis li notonnier 
ki as ses cosses prendre ne 
baoient se departirent de lui et 
il s en ala ensus de la mer 
en un estrange liu desert pour ce que 
aucuns marcheans qui uenissent 
d orient ne le reconneussent la 
conquelloient laigne et quant il 
en auoient un fais assamble ses 
desiples le portoit a une uile 
qui illoec estoit procaine si le 
uendoient si s en acatoient 
pain qu il depecoient a ceus qui a 
eus uenoient pour soustenir lor 
uies 
ensi li preudons quidoit la estre 
repus et que de lui ne fust 
pas mensions ne parole mais si con li 
escripture dist et tesmoigne 
mauuaisement puet estre repusse la 
cites qui assisse est 
sour une haute montaigne 
ci parole conment il estoit un 
hom a ronme qui auoit l anemi 
ou cors si le mena on au mostrier 
saint piere et si tost qu il i 
fu si dist il qu il uenroit a 
saint ylaire ki estoit repus 
en sezille et si tost qu il i uint si 
fu garis et li diaules 
li issi hors dou cors 
adont auint c uns haus hom de la cite 
de ronmes ert entrepris 
par le diable qui li estoit ou 
cors entré si l auoit on 
mené 
au moustier saint piere la 
conmenca li diables qui dedens lui 
estoit 
entrés a crier et a dire   n a 
encore gaires que ylaires li sers 
ihu crist uint en sesille et nus ne 
l i connoist pour cou 
quide il estre si repus que nus 
ne le reconnoise mais iou 
irai et si l ensignerai  
dont entra li forsenés en 
une nef ensamble lui une partie 
de sa gent et nagierent tantqu il 
uinrent en sesille au liu ou li 
sains hom estoit arestés et 
tantost con li derués le uit 
il se laissa caoir as ses pies et en 
meismes l eure fu il sanés 
et garis de sa male auenture ce fu la 
premiere miracle que nostre sires 
fist por lui en sesille dont 
conmencierent a uenir a lui tant de 
malades qu il n en fu nul nombres 
et li saint home 
relegious i uenoient pour lui ueir 
entre tens si uint un haus hom 
qui tous estoit emflés et 
entrepris de trop grant maladie 
en meismes le iour k il i uint fu il 
garis et sanés et cil 
li uaut donner grans dons et grant 
auoir mais il n en uaut nient 
receuoir dementiersque li sains hom 
estoit en sezile com ie uous 
ai dit et conme ces cosses 
auenoient ehesycien 
le queroit par tout le siecle qui 
ses desiples estoit et aloit 
par 
tous les pors de mers et par les grans 
desertines pour sauoir s il 
en orroient nouuelles car il 
sauoit bien qu il ne seroit en 
nuliu arestés que la nouuele de lui 
ne fust tantost par tout 
nonchie qant ala c au cief de yy 
ans oi dire un iuis c uns 
prophetes des crestiens estoit 
aparue en la terre de sezille et 
faissoit si grans miracles que on 
quidoit que ce fust 
une des grans sains de ca en 
ariere et quane ehesycien oi 
celui parler et dire il li demanda 
quel abit il auoit et quel 
langage et conment il se maintenoit 
et de quel eage il estoit 
li iuis ne l en sot raison rendre ains 
dist qu il ne l auoit mie 
ueu ne plus n en sauoit que la boine 
renomee qu il l en auoit oie 
ehesycien entra tantost en une nef 
qui en sesille aloit et quant 
ill i uint il demanda a une uille 
qui estoit en un angle de la 
mer nouelles dou saint home dont li 
dissent tout cil qui la 
arestoient ou li sains hom 
estoit et comment il se 
maintenoit 
et mout s esmeruilloient tuit que 
ains puisque li sains hom 
estoit uenus en la contree qui tante 
miracle i auoit faite 
par la uolente nostre signour ne 
uaut prendre nule cosse terriiene 
tant li seust on presenter ne osfrir 
une seule mie de pain pour 
soustenir sa uie ehesycien li sains 
hom qui oi ces paroles ala 
tantqu il trouua son maistre dont se 
laissa caoir as ses pies 
si li conmenca a arouser de ses 
larmes li sains hom le releua 
et furent illoec yy iors ensamble 
dont sot et entendi bien 
ehesycien que li sains hom ne 
uoloit plus demourer en cele region 
pour la gent qui a lui uenoient 
ains uoloit aler en si estranges 
terres que li nons de liu ne fust 
comneus ne ses langages 
quant ehesycien sot sa uolente si le 
mena a un castel en la contree 
dalmatie la aresta il pour cou qu 
il quidoit mener uie solitaire car 
la terre ert sauuage et estrange 
mais ill i fu tost 
conneus si com poés oir et entendre 
ci parole conment sains ylaires 
estoit en la tere dalmatie 
si i auoit un serpent si grant et 
si crueus si qu il essilloit 
tout le pais et tuoit et homes et 
femes et enfant et saint ylaires 
fist faire un fu de laigne et li 
serpens entra ens et fu tous 
ars en poure 
adont auoit en cele tere un grant 
dragon de tante orible et si 
cruels qu il gastoit tout le 
pais et mangoit bestes et homes 
tous la ou il les pooit ataindre 
li paien apelloient si fait 
serpent en lor langage pour cou qu 
il ert si grans et 
si crueus qu il mangoit un buef 
a une fois quant li sains hom 
sot ceste nouelle il conmanda a 
faire un tres grant fu de laingne 
pres des liu ou li serpens habitoit 
dont fist ses orisons a nostre 
signour et quant il les ot finees il 
fist le serpent el fu entrer 
et si l art a poure deuant tout le 
pule 
quant ensi fu la tere deliuree de la 
male beste li sains hom fu 
mout esmaiés quel part il poroit 
aler car la ne uoloit il demourer 
en nule maniere et porpensoit en lui 
meismes les teres la ou 
nouelle de lui ne fust seue apres 
fu grans crolle de tere qui 
apres le mort iulie l empereour auint 
et issirent les mers 
hors de lour riues tout ausi com s uns 
deluues deust uenir 
et les nes uenoient ia as hautes 
montaignes quant ce uirent 
cil de la contree il cremirent 
mout si conme cil qui droit 
auoient 
que lor castel ne kaissent ne lor 
maisons ne fuissent 
confondues si uinrent au saint home 
si l emenerent deuant eus ausi 
conme a bataille encontre la mer qui 
uenoit mout fist li sains hom 
crois encontre la mer or poés oir 
grant miracle car la mers 
n ossa uenir contre le saint home 
ains crut et hauca amont aussi 
conme une grant montaigne et si se 
traist petit et petit ariere 
ce tesmoigne encore toute cele 
contre truc a hui ce iour et 
les meres les aprendent lour enfans 
pour cou qu il l aient 
en memoire et le recontent a ceus 
qui i uenront tuit cil 
de la contree s esmeruillerent des 
miracles del saint home 
ci parole conment sains ylaires 
entra en mer pour aler em cipre 
et lui et ses desiples dont 
uinrent laron par mer es galies 
pour eus desreuber et si tost com li 
sains hom les uit si les fist 
retorner sans apaer a lui ausi tost conm 
il uenoient en ralerent il 
li sains hom quant il uit et 
entendi teus cosses il dist que 
la 
ne demouroit il mie plus que 
demourét i auoit lors s en 
ala par 
nuit tout coiement tantqu il uint au 
port de mer si troua une 
nef chargie qui deuoit aler en 
cipre 
si i entra ens et si desiple auoec 
lui li maronnier traissent 
lour ancre et se departirent del 
port quant lor uoille orent 
dreciét 
et corurent tant par la mer que 
roubeor de la mer et laron qui 
estoient es galies lor aparurent 
pour ceus de la mer rober et 
destruire tuit cil de la nef 
auoient grant paour et grant doute 
et li desiple saint ylaire li 
dissent qu il regardast car 
roubeor 
uenoient et il regarda de loing 
si conmenca a rire puis dist as 
ses 
desiples   uous poure de foi et de 
creance pour coi aués uous paour 
ia n en a mie ci tant com pharaon 
auoit quant il ensui les fieux 
parmi la rouge mer et encor dont 
furent il tout noié par la 
uolente 
nostre signour  ensi parloit il a 
eus mais por ce ne targoit mie 
cil 
qui estoient es galies ains 
feroient de si grant force et de si 
grant uertu a rines qu il faissoient 
le mer escumer et fendre et ia 
estoient tant aprociét qu i n i 
auoit mie un get de piere dont se 
leua li sains hom et estut 
deuant en la nef et tendi sa main 
contre 
ceus qui uenoient trop aigrement 
si lour dist   trusque la ou uous 
estes uenu uous soufrisse sans 
plus uenir auant  or poés uous oir 
grant foi qui estoit el saint home 
car les galies resalirent tost 
ariere et retornerent isnelement 
plus k eles ne fuissent uenues 
maugres 
ciaus qui dedens estoient ne aint 
ne finerent d ariere retourner dusc 
au riuage dont eles estoient 
menés 
or uous uoel iou laissier pluisours 
cosses pour ce qu il ne uous 
samble que ie uous uoelle le 
conte alongier mais ce tant seulement 
uous uoel iou dire que la ou il 
estoit en la nef et il 
trespassoit 
pres des uiles et des cites que li 
deruee acouroient au riuage et si 
crioient et il les ooit et 
maintenant par la proiere del saint 
home 
estoient il gari tant nagierent 
adonkes qu il uirent 
cele i uint ausi 
ci parole conment sains ylaires 
morut et come s arme fu 
emportee 
em paradis et fu emfouis em cipre et 
conment esesicus l embla 
et l emporta em palestine as ses 
freres 
quant il tuit furent ensamble li 
sains hom lour coniura que 
tantostke li ame li seroit del 
cors issue qu il ne le gardissent 
mie seule eure mais tantost l 
enfouissent et mesissent en 
terre tout 
ensi conm il estoit uestus a toute 
sa haire et cou qu il auoit auoec 
uestu 
cou ert une autre poure tule petit 
auoit ia li sains hom de calour 
en ses membre ne n i auoit nule 
uiguour d ome fors seulement sens et 
ramembrance et toutes uoies auroit 
il les ieus et disoit   ame 
is ors de cest cors que cries 
tu is ors que doutes tu tu 
as pres de yy ans serui nostre 
signour et si criens la mort  
endementiersqu il dissoit cou il 
rendi ame dont l enfouirent 
tout 
cil qui la estoient quant 
ezechius li sains hom ki estoit 
alés 
em palestine sot ceste cosse si s en 
reuint en cipre et si dist en 
faignant son cuer et son corage pour 
tolir ceus de la contree la 
soupecon qu il uoloit la arester et 
garder le cors del saint home ensi 
demoura li sains hom yy mois et 
dont embla le cors saint ylaires 
sour grant peril de sa uie tant il 
reuint em palestine as ses freres 
quant 
il i uint tout li moine et les gens 
des castiaus uinrent encontre si 
le missent en l abeie que li sains 
hom auoit estoree tout ausi com 
il fist encore en uie a toute sa cote 
et sa tule et saciés qu il 
flairoit ausi doucement con s il 
fust enoins d ongemens fins et 
confis de presieuses pieres et ce ne 
uous doi ie mie taire ce me 
samble que constance la sainte 
feme morut tantost com ele oi 
dire que li cors saint ylaires 
estoit portés em palestine car 
ele 
auoit si grant amour en lui qu ele 
uilloit mout souuent a sepulture 
et dusc a hui cest iour a il grant 
estrif entre ceus de cipre et 
ceus de palestine de saint ylaire car 
cil de palestine dient que 
ses cors est en lors pais et 
cil de cipre dient que ses 
espirs est en lour pais car il 
ama plus cipre que palestine si 
conm 
il en fist aparance et nompourkant 
encore en tencent il et 
estriuent 
entr eux 
maint bel miracle et maint signe 
auient cascun iour pour le saint 
home en l une et en l autre partie 
mais plus en auienent par 
auenture en cipre la ou il fu premiers 
enseuelis car il ama plus 
celui si com moi samble ensi 
trespassa li sains hom de ceste 
mortel uie et fu en ioie parmanable ou 
dieux nous doinst tous 
paruenir par sa doucour et par sa 
misericorde 
ci define de la uie saint ylaire et 
ci conmence li liures 
de le uie mon signeur saint nicholai 
