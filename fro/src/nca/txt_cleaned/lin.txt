
mout fu iriez li annemis 
quant nostre sire ot 
esté en enfer et il 
en ot gité adan et 
eue et des autres tant 
com li plot . et quant 
li enemi 
uirent ce  si en orent 
molt grant merueille et s 
asemblerent 
et dirent    qui est 
cist hom qui nos a 
esforciez  car en 
noz fermetez rien qui 
fust repost contre lui 
ne pot estre 
gardee que il n en 
face ce que lui plaist . 
ce ne cuidoiens nos 
mie que nus hom poist 
naistre de feme qui ne 
fust nostres . 
et cist qui ainsis nos 
destruit  coment en est 
il nez  que nos 
n i auons coneu nul 
delit de nul home terrien  
ainsi 
com nos auons ueu et 
seu de toz autres homes  
 
lors respont uns autres 
enemis    ce nos a morz 
que nos cuidames 
que mielz nos uausist . 
membre uos que li 
prophete pallerent 
et disoient que li filz 
dieu uendroit en terre 
por sauuer le pechie 
d eue et d adan et 
des autres pecheors cels 
qui li plairoit . 
et nos aliens  si les 
prenoiens et les 
tormentiens plus que les 
autres  et nos faisoient 
semblant que nostre torment 
ne lor 
greuoit de noiant  ains 
confortoient les autres 
pecheors par ce 
qu il disoient que cil 
nestroit en terre qui 
les uenroit 
deliurer . tant le dirent 
que or est auenu . et 
se il ne nos 
auoit toluz que cels  ne 
porroit chaloir  mais il 
nos a 
toluz touz les autres  se 
il font que saiges . 
coment font 
il que nos n aurons 
mie les autres   et il 
respont    dont ne 
sauez uos que il les 
fait lauer d une iaue 
en son non  
et par cele iaue a 
laué le delit del pere 
et de la mere  
par quoi nos les deuions 
auoir et par quoi nos 
les prenoions en toz 
les leus ou nos 
uouloiens  or les auons 
perduz par cel lauement 
que nos n auons nul 
pooir sor els deuantque 
il meismes reuiengne 
a nos par ses euures . 
einsi nos a abaissié 
nostre pooir et tolu  et 
plus 
encor  que il a dit et 
comendé et laissié ministres 
en terre 
qui les sauueront  ia 
tant n auront fait de 
nos euures  se il 
se uuelent repantir et 
noz euures guerpir et 
faire ce que li 
menistre lor comenderont . 
par ce les auons nos 
perduz  
se il sont saige . mout 
a fait esperital sustance 
qui 
por home sauuer est 
uenuz en terre naistre de 
femme 
et si l meismes et 
essaiames en toutes les 
menieres que nos poismes 
essaier  et nos ueimes 
que nos ne trouames en 
lui nule de noz 
euures  si uolt sauuer l 
euure de l ome . mout a 
chier cel 
ome  quant si grant poine 
a soufert pour auoir le 
et 
por tolir le nos  et 
molt deuroions pener coment 
nos poissons 
rauoir le  car il ne 
nos tolt rien  ce dit  
qui nostre 
doie estre . et por ce 
nos deuroiens pener coment 
nos le 
poissiens engingnier 
et faire noz euures en 
tel maniere qu il ne 
se poissent repantir 
ne parler a cels par 
quoi il eussient le 
pardon que il rachata 
de sa mort .  lors dient 
tuit ensemble    nos auons 
tot perdu  
desque il puet pardoner 
trusque a la fin de l 
ome  se il le prant 
en ses oures  dont sera 
il suent . et quant il 
aura toz iorz fait les 
noz  si l aurons perdu  
por qu il se repente 
et il face 
le comendement des ministres . 
et einsi les auons 
perduz  se nos ne 
lor emblon . mais que nos 
a plus nuit et destorbé 
et porchacé 
sa uenue en terre   lors 
parolent entr eus et 
dient    cil qui nos 
ont plus nuit si sont 
cil qui dirent noueles 
de sa uenue  
ce sont cil par qui 
li graindres domaiges nos 
est uenuz . 
quar quant il plus le 
diseient  et nos plus les 
tormentoiens  si nos 
est auis que se hasta 
de uenir por els aidier 
et secorre por le 
torment que nos lor 
feismes . mais coment 
porriens nos auoir un 
home 
qui pallast et deist 
noz sens et noz pooirs 
et nostre afaire si 
com nos l auom  car 
nos auons pooir de 
sauoir toutes choses 
faites  
dites et alees  et se 
nos auoiens zz home qui 
de ce eust pooir et 
qui 
seust ces choses  et il 
fust auec les autres 
homes en terre  cil 
les nos porroit mout 
aidier a engingnier  ansi 
com li prophete nos 
engingnoient qui estoient 
auec nos et nos disoient 
ce que nos ne 
cuidoions pas que estre 
poist . ansi diroit il 
les choses qui seroient 
fetes et dites et loing 
et pres  si seroit par 
ce molt creu de maint 
home .  
lors dient tuit ensamble    
molt auroit bien esploitié 
qui en 
porroit zz tel faire  que 
cil seroit mout creuz .  
lors dit li uns    ie 
n ai point de pooir 
de conceuoir 
ne de faire semence en 
feme  mes se ie auoie 
le pooir  ie l feroie 
bien faire  
car ie ai une femme 
qui fait et dit 
quantque ie uoil .  
et li autre dient    il 
i a tel de nos qui 
puet bien 
prendre semblence d ome 
et habiter a femme  mais 
il couient que il 
la praingne au plus 
priueement qu il porra .  
et einsi dient 
et ont empris que il 
engendront un home qui 
lor engingnera les 
autres . mout sont fol  
quant il cuident que 
nostre sire qui 
tot set ne saiche ces 
euures . einsis emprist 
deables a faire 
home qui eust sa memoire 
et son sen por 
engingnier le ihesu crist . 
et einsi poez sauoir que 
molt est deables fols  et 
molt deuons 
estre irié  quant si fole 
chose nous engingne . 

einsi se departent de 
cest conseil et sont a 
ceste euure acordé . 
et cil qui dist qu il 
auoit pooir de la fame 
ne s atarda pas  
mais a l ainz qu il 
pot ala la ou ele 
estoit . 
et quant il i uint  si 
la troua molt a sa 
uolente et dona la soe 
part 
de quanqu il auoit  ni 
ses sires et soi meismes  
a l ennemi . et celle 
meismes estoit moilliers a 
un riche home . cil riches 
hom auoit 
molt grant plante de 
bestes et d autres granz 
richesces  et si auoit 
zz fill et yy filles 
de celle femme ou dyables 
auoit si grant part . 
li ennemis ne s oublia 
mie  ainz s en ala as 
chans comme cil 
qui molt baoit coment il 
peust cel home engingnier . 
un ior uint a la 
femme  si li demanda 
coment il peust cel home 
engingnier . et ele 
dist qu il ne l 
porroit en nule maniere 
engingnier  se il ne l 
corrocoist .   et tu le 
puez bien correcier . car 
il se 
corrocera et enraigera  se 
tu prans les moies 
choses .  lors 
s en torna li ennemis 
as bestes au prodome  si 
en ocist une grant 
partie . et quant li 
pastor uirent les bestes 
morir enmi les chans  
si s en merueillierent 
molt et dirent que il 
le uendroient 
dire lor seignor . si 
uinrent et distrent au 
seingnor la merueille 
qui auenoit de la morie 
de lor bestes . quant li 
predon l oi  
si s en corroca et se 
merueilla molt que ses 
bestes auoient et 
por quoi eles moroient 
einsi . et lors demanda as 
pastors    sauez 
uos que cez bestes ont 
qui einsi muerent   et 
il responnent 
que il ne seuent . et 
einsi remest icel ior . et 
le deable  quant il 
sot que le prodome fu 
correciez por si poi  si 
li fu bien auis 
que  se il li pooit 
grant damaige faire  bien 
s en corroceroit  
si l en auroit plus a 
sa uolente . si reuint as 
bestes et a yy biaus 
cheuaus que il auoit  si 
li ocist tout en une 
nuit . et quant 
li prodom sot que la 
soue chose aloit si a 
mal  si se corroca 
molt et dist une fole 
parole  car sa grant ire 
li fist dire que 
il dona au deable 
quanque il li estoit 
remes . quant li deables 
sot que 
il li auoit cel don 
fait  si en fu molt 
liez et li recorut 
seure 
encore por greingnor domaige 
faire  car il ne li 
laissa 
onques nule de ses bestes . 
si en fu li prodom 
molt iriez  
et en sa grant ire la 
compaignie de la gent  
car il n en auoit 
cure . et quant li deables 
uit que il li auoit 
tolue la compaignie 
de la gent  si sot 
bien qu il en feroit 
sa uolente  car il li 
pooit aler enuiron tant 
com il uoloit . lors uint 
li deables a un 
mout biau fill que il 
auoit  en dormant si l 
estrangla . et quant 
li enfes fu trouez au 
matin morz  li peres qui 
oi que il auoit 
perdu son fill si li 
fu auis  si comme a 
home irié  qu en lui n 
auoit 
mais nul recouurier  desque 
il auoit son fill perdu  
si se desespera et 
meserra de sa creance . et 
quant deables sot que il 
auoit sa creance 
perdue et que il ne se 
pot retorner  s en fu 
molt liez . 
et lors ala a la feme 
por qui il ot ce 
gaaingnié  si la fist 
monter sur une huiche sor 
son celier . et quant ele 
i fu montee  
si li fist une corde 
mestre as planches dou 
celier et en son 
col  et einsi uolt 
descendre de sor la 
huiche  si estrangla  et 
quant ele fu estranglee  
si fu trouee . et quant 
li prodom sot 
que il auoit perdu sa 
femme et son fil en 
tel meniere  si s adola 
et 
de ce duel li prist 
une grant maladie  si l 
ocist . et einsis fait 
deables de cels qu il 
puet engingnier et que 
il treuue 
a sa uolente . 

quant il ot ce fait  
si fu mout liez et 
pensa coment il 
engingneroit les trois 
filles qui estoient remeses . 
deables sot 
que il ne les porroit 
engingnier  se il ne lor 
faisoit 
lor uolente et ce que 
elles uoudroient . il auoit 
un bacheler qui 
molt ouuroit a sa 
uolente  si l amena la 
ou les puceles estoient  
si en pria l une et 
tant li ala entor par 
plusors foiz 
que il l engingna . et 
quant il l ot engingniee  
s en fut molt liez . 
et deables n a cure 
de celee de ce dont 
il est au 
deseure  ainz uolt que il 
soit en apert deuant les 
gens 
por plus honnir . et einsi 
fist deables sauoir l 
oure que cil 
faisoit par son porchaz  
tantque le siecle le 
sot . 
et en ce tens estoit 
que feme qui estoit 
reprise d auoutire  
s ele ne s abandonoit 
plenierement a toz les 
homes  que len en 
faisoit iostice . et deables  
por ce que il uolt 
les suens honir  
fist ceste oure sauoir . 
cil s enfoui et la 
feme fu prise 
et menee deuant les iuges . 
et quant li iuge la 
uirent  si en orent 
molt grant pitie por l 
amor dou prodome cui 
fille ele fu  et 
dirent  
  grant merueille poez 
ueoir de cest prodome cui 
ceste fille fu  com li 
est mescheoit en poi de 
tens  car encores n a 
gaires que il estoit 
uns des plus prodomes de 
cest pais .  einsi parolent 
et 
dient que iostise lor en 
couient faire  si s 
acordent 
que il l enterreront 
toute uiue  de nuis  por 
l amor 
de ses amis  si le 
firent . einsis ieue deables 
de cels 
qui consentent sa uolente 
en terre . 
ou pais auoit zz 
prodome et mout bon 
confessor  et oi paller 
de cele merueille . si 
uint et palla as yy 
serors qui estoient 
remeses  l ainznee et la 
mainsnee  si les conforta 
et lor dist  
  coment est ceste 
mesauenture auenue de uostre 
pere 
et de uostre mere et 
de uostre frere   et eles 
responent  
  nos n en sauons que 
tant que nos cuidons que 
diex nos 
hee  si nos sueffre ces 
tormenz a auoir .  et li 
prodon 
respont    uos ne dites 
pas bien  diex ne het 
nelui  
ainz li poise molt que 
li pechierres se het . et 
ce saichiés 
que tot ce qui est 
auenu est par euure de 
deable . et de uostre 
seror que uos auez si 
uilment perdue  sauoiez uos 
que ele feist 
cele euure   et eles 
responnent    sire  se diex 
nos ait  nos n en 
sauoiens rien .  et li 
prodom lor dist    gardez 
uos de mauuaise 
euure  car la mauuaise 
euure moine le pecheor 
et la pecheresse 
en maluaise fin  et por 
ce uos en gardez que 
tost est perdu 
qui maluaise fin fait . 
et qui a dieu se ueut  
il ne fait 
ne maluaise euure ne 
maluaise fin .  mout les 
aprant bien et anseigne  
se eles uousissent entendre . 
l ainznee l entendi molt 
bien et 
molt li plot ce que 
li prodon li ot dit . 
et li prodon li 
enseigna molt sa creance 
et les uertus de ihesu 
crist a croire 
et a amer . et ele i 
mist molt grant cure et 
molt grant poine 
au faire et au dire et 
a soi contenir si com 
il li enseingnoit  et 
il li dist    se uos 
creez bien ce que ie 
uos dire et 
uos l amez  grans biens 
uos en uendra et uos 
serez m amie 
et ma fille en dieu  ne 
uos n auroiz ia si 
grant besoingne a faire 
ne si grant disete de 
nule chose  se uos en 
uenez a moi 
a conseil  que ie ne 
uos en aie et conseille 
a l aide 
de dieu . et ne uos 
esmaiez pas  car nostre 
sires uos conseillera  
se uos uos tenez a 
lui et uenez souent a 
moi  car ie ne sui 
gaires loing de ci a 
estaige .  einsis ot le 
prodome assenees les deus 
puceles et mises en 
bonnes uoies . 
l ainznee crut molt le 
prodome et ama por le 
bon consoil et por 
les bonnes paroles que il 
li disoit . 

et quant deables le sot  
si l en pesa molt et 
ot paor que il 
ne les perdist  si se 
porpensa que il ne les 
porroit engingnier par 
home  se il ne les 
engingnoit auant par femme . 
et il en auoit une 
qui maintes foiz auoit 
fait sa uolente et ses 
euures . 
icele femme prist l 
ennemi  si l enuoia la . 
et lors uint 
cele a la mainsnee des 
serors  car ele n osa 
paller a l autre 
por ce qu ele la uit 
se contenir humilieusement . 
la mainsnee traist 
a une part a conseil  
si li demanda molt de 
son estre et de sa 
couine  et 
li demanda    quele uie 
moine ore uostre seur  
a uos ele 
molt chiere et fait 
grant ioie   et cele 
respont    ma suer 
est si pensiue et si 
iriee de ces mesauentures 
qui auenues nos 
sont car ele ne fait 
bele chiere ne a moi 
ne autroi  
et uns prodom a cui 
ele parole de dieu l 
a si atornee 
a sa guise et a sa 
meniere et ele ne fait 
se ce non 
que il uiaut .  et ele 
li dist    mar i fu 
uostre biaus cors 
qui iamais n aura ioie 
tant com uos soiez en 
ceste compaignie . 
diex  bele amie  se uos 
sauoiez quel ioie ces 
autres fenmes ont  
uos ne priseriez noiant 
quanque uos auez . nos 
auons tel ioie 
quant nos somes auec la 
gent cui compaignie nos 
auom car  se nos 
n auoions c une aumosne 
de pain  si seroiens nos 
plus a aise 
et plus en ioie que 
uos n i estes  se uos 
auoiez tot 
quanqu il a laissié . diex  
que uaut ione femme qui 
n 
a ioie d ome  sera et 
si uos dirai por quoi . 
uostre suer est ainznee 
de uos  si en aura 
ancois a son hues 
qu ele ia soffrir uoille 
que uos point en aiez  
et quant ele en 
aura  si ne li chaura 
de uos . einsi auez perdue 
toute la ioie 
de uostre biau cors qui 
tant mar fu .  et elle 
respont  
  coment oseroie ie faire 
ce que uos dites  car 
ma suer 
en fu morte   et ele 
respont    uostre suer le 
fist trop 
folement et maluais consoil 
crut . mais se uos me 
creez  
uos n en seroiz ia 
prisse a achoison  et si 
aurois tot le 
delit de uostre cors . - ie 
ne sai   fait ele    
comment  ne ie 
n oseroie plus paller a 
uos por ma seror . - alez 
uos en  et quant uos 
uouroiz  uos porroiz bien 
a moi paller .  et quant 
li deables oi 
ce  s en fu molt liez 
et sot bien que il l 
auroit a 
sa uolente . et einsi 
remena sa femme . et quant 
la femme s en fu 
alee  la damoisele pensa 
maintes fois a ce que 
ele li ot dit . 
et quant li deables la 
troua si esmeue a sa 
uolente que ele en 
palloit seul a seul a 
soi meismes  si li bouta 
au plus qu 
il pot  tantque ele 
resgardoit la nuit son 
biau cors et disoit  
  uoirement me dist uoir 
la prode femme qui dit 
que ie sui 
perdue   tantque zz ior 
auint qu ele la manda 
et si li dist  
  certes uos me deistes 
uoir  car ma suer ne 
chaut de moi .  et 
cele respont    ie le 
sauoie bien  encor l en 
chauroit il 
mains  se ele auoit la 
soue ioie  ne nos ne 
somes por nule autre 
chose 
faites que por auoir ioie 
d ome .  et cele dist    
ie l aurai molt 
uolentiers  se ie ne 
cremoie que len m 
oceist .  et ele respont  
  len uos ocirroit  se 
uos le faisiez ausi 
folement comme uostre 
suer le fist . mais ie 
uos enseingnerai coment uos 
le feroiz .  
et cele respont    dites 
le moi et ie crerai 
uostre enseingnement .  et la 
feme li dist    uos uos 
abandoneroiz 
as homes et uos 
enfuiroiz de ceans et 
diroiz que uos ne 
porrez garir 
a uostre seur . einsi si 
feroiz de uostre cors 
uostre uolente  
ne ia ne trouerez 
iustice qui en parot . 
einsi seroiz hors 
de toz dangiers . et quant 
uos auroiz ceste uie 
menee  si sera 
toz liez uns prodom  se 
il uos puet auoir 
por uos granz heritaiges  
einsi aurez toute la 
ioie de cest 
siecle .  cele li ostroie 
qu ele le fera . einsis 
s enfoui 
et s en ala de chies 
sa seror et abandona son 
cors as homes 
par le conseil de cele 
femme . 

mout fu li deables liez  
quant il ot engingnié l 
autre seur . quant l 
ainznee uit que sa suer 
en fu alee  si uint 
au prodome  
celui qui li aprenoit sa 
droite creance  molt iriee 
et molt faisant grant 
duel de sa seror qu 
ele auoit en tel 
meniere perdue . et li 
prodom  quant il la uit 
tel duel faire  
si en ot mout grant 
pitie  si li dist    
seingne toi et comende 
a dieu  car ie te uoi 
molt esfraee .  et ele 
respont    ie ai 
droit  car ie ai ma 
seror perdue   et li 
conte en tele meniere 
ce que sauoir en pot  
mais ce dit elle bien 
que ele s est 
liuree a toz homes . et 
quant li bons hom oi 
ceste nouele  s en fu 
molt esfreez et dist    
deables est encor entor 
uos  
ne il n aura ia pais 
tantque il uos ait 
toutes engingniees  
se diex ne uos garde .  
et ele li demande    sire  
por dieu  coment me 
porroie ie garder  ia n 
est il riens dont ie 
aie si grant 
paor com i ai de ce 
qu il ne m engint .  
et il respont  
  se tu me croiz  il 
ne t engingnera mie .  et 
elle respont  
  ie uos crerai de 
quanque uos me diroiz .  
et il li dist    don 
ne croiz 
tu bien le pere et le 
fil et le saint esperit 
et que ces yy uertuz 
sont une meisme chose en 
dieu  et la trinite  que 
nostre 
sire uint en terre por 
sauuer les pecheors qui 
uoudroient croire 
baptesme et les autres 
comendemenz de sainte eglise 
et des 
ministres que il laissa 
en terre por enseingnier 
a croire 
son non   et ele respont  
  tout einsi com uos l 
auez dit 
ie l ai entendu  le 
croi ie  et einsi 
ueraiement 
me gart il que deables 
ne me puisse engingnier .  
et 
li prodom li dist    se 
tu le croit einsis com 
ie le di  
ia deables ne te porra 
engingner et si te pri 
et coment 
que tu te gardes de 
chaoir en grant ire  
car ce est la chose 
ou deables repaire plus 
uolentiers 
que en home et en 
femme plain de grant ire . 
et por ce te doiz 
garder 
de touz les mesfez que 
tu feras et de touz 
les encombriers qui 
te uenront . uien a moi  
si les me di et te 
rent 
coupale a nostre seingnor 
et forfaite et a touz 
sainz 
et a toutes saintes et 
a toutes les creatures 
qui dieu croient 
et qui dieu seruent ne 
aiment et a moi  en l 
onor de 
dieu . et toutes les foiz 
que tu leueras et 
coucheras  si te 
saingnes en non dou pere 
et dou fil et dou 
saint esperit  
et fai croiz desor toi 
en non de cele que il 
fist de 
son saint cors et el 
non de cele ou il 
soufri mort por pecheors 
garder des poines d enfer 
et dou pooir dou deable . 
se tu le faiz 
einsi com ie te comende  
tu n as garde d 
ennemi . 
et garde la ou tu 
girras la nuit ait 
clarte  car 
deables het molt toutes 
cez choses  ne il ne 
uient 
pas uolentiers la ou il 
les set .  einsis aprant 
le prodome 
la pucele qui molt a 
grant paor que deables ne 
l engint . 
ensi s en reuint la 
damoisele a sa maison  
molt bien creant et 
mout humilieusement uers 
dieu et uers les poures 
et les genz dou 
pais . li prodome uinrent 
a lui  si li distrent 
par 
maintes foiz    bele amie  
molt deuez estre esfraee 
de cest 
torment qui est auenuz 
de uostre pere et de 
uostre frere et de 
uoz serors qui einsi 
sont menees . or prenez 
bon cuer en 
uos  car uos estes molt 
riche feme et molt auez 
bons heritaiges et molt 
sera liez zz prodom  se 
uos tenez 
en bien  qui auoir uos 
porra .  et ele respont    
nostre sires 
me tiengne si com il 
set que mestiers m est . 
 einsi fu 
cele damoisele un grant 
tens  yy anz ou plus  c 
onques deables 
engingnier ne la pot  ne 
ne sot nule mauuese oure 
qu ele feist . 
si l en pesa molt et 
sot bien qu il ne la 
porroit 
engingnier  car ne uoit 
coment il se poist 
mestre en nule 
de ses oures  tantque il 
se porpensa qu il ne 
la porroit engingnier 
ne faire oublier ce que 
li prodom li a apris 
se il ne la corrocoit  
car ele n auoit cure 
des oures fere qui li 
abelissoient . 

lors prist sa seror  si 
li amena un samedi au 
soir por 
lui correcier et por 
ueoir se il la poist 
engingnier . et quant 
la suer uint a l 
ostel son pere  si estoit 
ia grant piece de nuit 
et amena zz grant 
tropiau de garcons et 
uindrent tuit dedanz l 
ostel . 
et quant sa suer les 
uit  si en fu molt 
iriee et dist    bele 
suer 
tant com uos uoilloiz 
cele uie mener ne deuez 
pas ceanz 
uenir  car uos me ferez 
auoir blasme  dont ie n 
eusse mestier .  
quant cele oi dire que 
por li auroit blasme  s 
en fu molt 
iriee et palla comme 
celle ou deables estoit  
si mesama sa seror 
et dist qu ele faisoit 
mielz que ele et se li 
mist sus que 
li bons hom la tenoit 
en mauuestie et  se les 
genz le sauoient  
qu ele seroit arse . quant 
celle oi que sa suer 
li metoit 
tel deablie sus  si se 
corroca et dist que 
elle alast 
hors de sa maison et 
celle dist que ausis 
auoit ele esté son 
pere 
com au suen et que ele 
n en istroit pas . 
et quant celle oi qu 
ele n en uoloit eissir  
si la prist par les 
espaules  si la uoloit 
giter hors . et celle se 
reuenga  et li 
garcon qui estoient auec 
li uenu si la pristrent  
si la batirent molt 
durement . et quant elle 
lor pot eschaper 
et il l orent batue 
tant com il uostrent  si 
s en entra en sa 
chambre et ferma l uis 
desor li . ele n auoit 
laienz que sa baisselle 
et son seriant por cui 
il ne laissierent rien a 
faire . 
cele fu en sa chambre 
toute seule et fu 
couchiee en son lit 
toute uestue  et plora 
durement et ot molt 
grant duel . 
et quant deables la uit 
seule et correciee et 
a orbetes qu ele ne 
uit goute  si en fu 
molt liez . si li 
ramantoit 
le duel de son pere et 
de sa mere et de son 
frere et tot celui de 
ses serors  et li souint 
de ceste qui einsis l 
a batue . 
lors plore  quant il li 
remembre de toutes cez 
choses  si ot 
molt grant duel et en 
cele dolor s endormi . et 
quant deables 
uit qu ele ot tout 
oublié quanque li prodom 
li ot commendé por 
la grant ire ou ele 
estoit  si en fu molt 
liez et dist  
  or est ceste bien 
atornee et toute hors de 
la garde de 
son mestre . or porroit 
en bien en li mestre 
nostre home .  
icist deables qui ot 
pooir de conuerser et de 
gesir a femme fu 
tost apareilliez et uient 
a li en dormant  si 
concoit . et 
quant il ot conceu  elle 
s esueilla et en l 
esueillier 
li souuint dou prodome  
si se seingna et dist    
sainte marie  
que est ce qui m est 
auenu  ie suis empiriee 
de tel 
com i estoie quant ie 
me couchai . bele glorieuse 
mere dieu  dame  
fille et mere ihesu crist  
depriez le uostre boneure 
pere 
et chier fil que il 
garde l anme de moi 
et desfande dou pooir 
de l annemi .  lors se 
lieue et quiert celui 
qui ce li a 
fait  qu ele le cuidoit 
trouer . et quant ele uit 
qu ele ne le 
pot trouer  si cort a 
son huis  si le treuue 
fermé  si com 
ele meismes l auoit 
fermé . et quant ele uit 
que li huis 
de la chambre fu bien 
fermez  si cercha par 
toute sa chambre  
si ne troua rien . lors 
set ele bien que ele 
est 
engingniee d annemi . lors 
s adolousa et reclama 
molt doucement 
nostre seingnor et dist 
qu il ne la soufrist 
a honir en cest 
siecle . la nuiz passa et 
li iorz uint . et si 
tost com il fu iorz  
deables en remena sa 
femme  car il ot bien 
fait ce por quoi 
il l ot amenee . quant 
ele s en fu alee et 
li garcon celle issi 
de sa chambre molt 
plorant et molt iriee et 
apela son sergant 
qu il li apelast yy 
femmes . et quant eles 
furent uenues  si se 
mist 
a la uoie por aler a 
son confessor . 

si ala tantqu ele uint 
la et quant il la 
uit  si li dist  
  tu as besoing  que ie 
te uoi molt esfraee .  et 
ele respont  
  ie doi bien estre 
esfraee  car ce m est 
auenu qui onques 
n auint s a moi non  
et ie uieng a uos  que 
uos me conseilloiz  
car uos m auez dit 
que nus ne puet si 
grant pechie 
faire  se il en est 
confes et repentanz et il 
en face ce 
que li confessor li 
enseigneront  qu il li 
sera 
pardonné . sire  et ie ai 
pechié  et bien sachiez 
que ie ai esté 
engingniee par ennemi .  lors 
li conte coment sa suer 
uint a sa maison 
et coment elle se 
corroca a li et coment 
entre li et les 
garcons la batirent et 
coment ele entra en la 
chambre toute 
iriee et ferma bien l 
uis sor lui    et par 
le grant duel et par 
la grant ire m oubliai 
a seingnier  et einsis 
oubliai toz les 
comendemens que uos m 
auoiez faiz  et quant ie 
m esueillai  si 
me trouai honnie et 
despucelee . sire  ie fermai 
ma chambre 
et trouai mon huis fermé 
einsis com ie l auoie 
fermé  
ne onques n i trouai 
riens nee  si ne soi 
qui ce m ot fait . 
sire  einsis fu engingniee  
si uos cri merci por 
dieu  
se le cors de moi est 
tormentez  que ie n i 
perde l ame .  
li prodom a bien escouté 
quanque ele li a dit  
si s en merueille molt 
ne ne la croit pas de 
riens 
qu ele li die  car il 
n oi onques paller de 
tel merueille  
si li respont    tu ies 
toute plaine de deable 
et 
deables conuerse encor 
entor toi . coment te 
confesserai ge 
et enchargerai penitence de 
ce que ie cuit 
ueraiement que 
tu mentes  onques mes 
femme ne fu despucelee 
qu ele 
ne seust bien de cui  
au moins qu ele ne 
seust qui la despuceloit  
et tu uiaus faire croire 
que ceste merueille est 
auenue   
et ele respont    sire  si 
me face diex sauue et 
me gart 
de torment com ie uoir 
uos di .  et li prodom 
respont  
  se il est einsis uoirs 
com tu me diz  tu le 
uerras bien 
en t oeure meismes . tu 
as fait molt grant 
pechie 
de l obedience que ie 
t auoie comendé  et por 
ce que tu 
trespassas  et por ce que 
tu l as trespassee  t 
enchargerai ie 
ta penitance que toz les 
iorz mais que tu uiuras 
ne mengeras au 
uendredi c une foiz . et 
de ce que tu diz de 
la luxure  
dont ie ne te croi 
mie  me couient il que 
uos doingne 
penitance  se uos la 
uoulez faire tel com ie 
la uos donrai .  
elle respont    uos ne me 
comenderoiz ia si fort 
chose que ie ne 
face .  et il respont    
dex le doint  diz tu 
que tu 
uiens au conseil de 
sainte eglise et a la 
merci ihesu crist qui 
nos 
rachata de si chier 
achat comme de sa mort 
- c est uoire confession 
et bonne repantance et 
simple et bien affermee 
du cuer - et 
tout einsi com tu le m 
as dit de la boiche  
que tu le tenras 
dou cuer et dou cors 
et de faire et de dire 
a ton pooir en 
toutes manieres   et ele 
respont    sire  einsi com 
uos le m auez dit 
le tenrai ie molt 
uolentiers  se dieu plaist .  
et il respont  
  ie croi en dieu  se 
ce puet estre uoirs que 
tu me diz  
que tu n i auras 
garde . - sire   fait elle    
einsis me gart 
diex de uilaine mort et 
de reproichable  com 
ie uos di uoir .  et 
li prodom respont    tu m 
as creanté 
a bien tenir ta penitance 
et ton pechie a renoier 
et deguerpir   
et ele respont    sire  
uoire .  et il li dist    
dont as tu deguerpi 
toute luxure et ie la 
te desfant por toz iorz 
mais  fors cele 
qui auient en dormant  
dont nus ne se puet 
garder . 
uels le tu et porras 
t en tu garder  oil  
molt bien . se 
uos m estes pleiges que 
ie ne soie par cestui 
dannee  
iames autre ne m auendra . 
de ceste te serai 
garant 
deuant dieu par son 
comendement  si com il nos 
a 
establiz en terre .  cele 
prant sa penitance que 
il li 
a enchargiee molt 
uolentiers et en plorant 
comme celi 
qui molt de bon cuer 
se repant  et li prodom 
la saingne 
et beneist et la met 
arriere au plus qu il 
puet 
en l amor de ihesu 
crist . et si porpense  se 
ce est uoirs 
que ele li a dit  
dont set il bien que 
ele est deceue 
par ennemi  si l apele 
et la moine la ou l 
iaue benoite 
estoit  si l en fait 
boiure en non dou pere 
et dou fil et dou 
saint esprit et l en 
giete sor lui et li 
dist    garde que 
tu n oblies mes les 
comendemenz que ie t ai 
faiz et 
comendez  et par tantes 
foiz com tu auras 
besoing de moi  si 
reuien .  il la saingne 
et la comende 
a dieu et li met touz 
les biens qu ele puet 
faire en sa 
penitance . 

einsi s en uint en sa 
maison et mena molt 
bonne uie et molt 
simple . 
et quant deables uit que 
il l ot perdue ne que 
il ne sauoit qu ele 
faisoit ne qu ele 
disoit  ne que s ele n 
eust onques esté 
si fu molt iriez de 
ce qu il l ot perdue . 
einsis remest 
tantque ele qui auoit la 
semence ou cors si 
engroissa 
et embarni  tantque les 
autres femmes s en 
apercurent 
et uinrent a li  si li 
dirent    diex  bele dame  
que est ice  uos 
engroissiez molt .  et elle 
respont  
  ce fais mon .  et eles 
demandent    iestes uos 
grosse   
et ele respont    oil  ce 
m est auis . - et de cui  
 et ele dit  
  si me doint diex a 
estre deliure a ioie  com 
ie ne sai 
a esciant de cui .  et 
eles respondent    ont le 
uos dont tant 
home fait que uos ne 
sauez assener au quel   
et ele 
respont    ia dieu ne 
place que ie en soi 
deliure  se 
onques hom a mon ueu 
ne a mon seu a moi 
ot afaire en meniere 
que ce me deust auenir .  
et celes qui ce oirent 
si se seingnierent 
et distrent    bele amie  
ce ne porroit estre  ne 
il ne fu onques 
ne de uos ne d autrui . 
mais uos amez plus 
espoir celui 
qui ce uos a fait que 
uos ne faites uos 
meismes  si ne l uolez 
encuser . mes certes granz 
damaiges est de uos  car 
si tost com la 
iustice 
et li iuge le sauront  
ausis tost uos couendra 
morir .  
quant cele l oi s en 
fu molt espoantee et 
dist 
  einsis face diex l ame 
de moi sauue com ie 
onques ne ui 
ne conui celui qui ce 
m a fait .  et les 
femmes s en rient 
et l en tienent por 
fole et dient que mar 
fu si biax 
herberiaiges et si bele 
terre et si bons fiez  
que ores aura 
tot perdu . quant cele l 
oi  si en fu molt 
espoantee et 
s en reuint arrieres a 
son confessor et li 
conte si com les 
femmes disoient . et li 
prodom uit qu ele fu 
grosse de uif 
enfant  si se merueilla 
molt et li demanda  
  bele seur  auez uos 
bien tenue uostre penitance 
que ie uos 
chargai   et elle respont  
  sire  oil  sanz riens 
trespasser . 
- et auint uos onques c 
une foiz ceste merueille   
et ele respont  
  non  sire  onques puis 
ne m auint  ne puis  ne 
ainz .  li prodom 
l ot  si s en 
merueille molt et met 
la nuit et l ore 
en escrit  si com ele 
li ot conté  et il 
dit    toute seure 
soiez  quant cest oir 
qui en uos est naistra  
que ie 
saurai bien se uos m 
auez menti  et ie ai 
bien 
creance en dieu que se 
il est uoirs einsi com 
uos m auez 
conté  que uos n aurez 
ia garde de mort . mais 
paor en porrez 
uos molt grant auoir  que 
sanz faille  quant li iuge 
le sauront 
et la iostice  il uos 
feront prandre por auoir 
uoz granz edefiz 
et uostre bele terre et 
diront que il feront de 
uos iostice . 
et quant uos seroiz 
prise  si le me faites 
sauoir et ie uos 
irai reconforter et aidier  
se ie puis . et dex uos 
ait  
se uos estes tele com 
uos dites  et sachiez 
bien  se uos l estes  
que il uos aidera .  et 
lors li dist  
  alez uos en a uostre 
ostel et soiez toute 
seure 
en dieu et menez bonne 
uie  que bonne uie aide 
molt 
a bonne fin auoir .  

einsi reuint cele en 
maison et fu en pais 
et molt 
simplement  tantque il auint 
que li iuge uinrent en 
la terre et que 
il sorent cele nouele  
si enuoierent a son 
ostel por amener la 
deuant els . et quant ele 
fu prise  si enuoia 
querir le prodome  
celui qui toz iorz l 
auoit conseilliee  et quant 
il le sot  si 
uint au plus tost qu 
il pot  et quant il 
fu uenuz  si troua 
que il la iugoient ia . 
et quant il le uirent  
si l apelerent 
et mostrerent la parole 
a la femme et qu ele 
disoit 
qu ele ne sauoit qui 
en li auoit engendré et 
li demanderent  
  cuidiez uos que il 
poist estre que femme 
poist 
enchargier ne auoir enfant 
sanz home   et li prodom 
respont  
  ie ne uos dirai pas 
quanque ie sai  mais tant 
uos puis 
ie bien dire  se uos 
uolez mon conseil croire  
que uos ne feroiz 
pas de li iustise  tant 
com ele soit grosse  
car il n est droiz 
ne raisons  ne li enfes 
n a pas 
deseruie mort ou pechie 
de la mere . dont dites 
uos que uos aurez 
ansi mort celui qui 
pechie n auroit fait 
comme celui 
qui pechie auroit fait .  
et li iuge dient    nos 
ferons a uostre los .  
et li prodom dist    se 
uos en faites mon los  
uos la feroiz bien 
garder et mestre en une 
tor en tel liu ou ele 
n ait pooir 
de faire folie et metez 
auec lui yy femmes qui 
li 
aideront  quant mestiers 
sera a deliurer  en tel 
meniere qu eles 
n en porront oissir  et 
la sauuez tantqu ele 
ait 
eu l enfant  et tant  
par mon los  li lairez 
norrir qu il porra 
mengier 
par soi et demander ses 
estouuoirs . et lors  se uos 
uolez 
autre chose faire  si 
feroiz uostre plaisir et 
uos li poez 
de la soue chose tot 
ce . se uos creez mon 
conseil  einsi le feroiz 
uos  et se uos uolez 
autrement faire  ie n en 
puis mais .  
et li iuge respondent    
il nos est bien auis 
que 
uos dites raison .  einsi 
com li prodom l a 
deuisié  et il le 
firent . 
il la mistrent en zz 
haute tor et firent toz 
les huis d em bas 
murer et mistrent auec 
lui yy femmes les plus 
saiges qu il 
porent trouer a tel 
mestier faire  et en haut 
laissierent 
une fenestre par ou elles 
tiroient a une corde ce 
que mestiers lor estoit . 
et li prodom  quant il 
ot ce 
fait  si palla a elles 
de la fenestre et dist  
  quant tu auras eu ton 
enfant  si le fai baptier 
au plus 
tost que tu porras et 
quant tu seras hors mise 
de laiens 
et on iugier  si m 
enuoie querre .  

einsis remest cele en la 
tor zz grant tens . et 
li 
iuge orent bien atorné  
qu ele ot ce que 
mestiers fu . 
et einsi remest laiens 
et ot enfant  si com 
dieu plot . 
et quant il fu nez  
si ot et dut auoir 
le pooir et l enging 
dou deable  com cil qui 
l auoit conceu . mais il 
l auoit fait 
folement  car il sauoit 
bien que nostre sires 
auoit achatee 
de sa mort uraie 
repentence et il auoit 
cele engingniee par 
deceuement et par enging 
et en dormant . et celle  
si tost com elle se 
senti 
engingniee  si se reconoist 
et cria merci la ou 
ele dut  et quant elle 
l ot criee  si se 
mist en la merci et 
ou comendement de dieu 
et de 
sainte eglise et fist 
toz lor comendemenz . et 
por ce ne uost pas 
que 
deables i perdist chose 
qui li deust auenir  ainz 
uolt bien qu il i 
eust 
ce qu il desiroit et 
ce por quoi il le 
fist . il le fist por 
ce qu il eust 
lor art de sauuer les 
choses qui estoient et 
faites et dites et 
alees  
et tot ce sot il . et 
nostre sire qui tot 
conoist et set  
por la repantance de la 
mere et por la 
reconoissance et le 
lauement 
de confession et por la 
bonne repantance que il 
sot qui en son cuer 
estoit et qui par son 
gre ne par sa bone 
uolente ne li estoit 
auenu ce qui auenu li 
estoit  et por la force 
de baptesme dont ele 
ot esté lauee au fonz  
uost nostre sire que le 
pechie de sa mere 
ne li poist nuire  si 
li dona pooir et sens 
de sauoir qui estoient 
a auenir . par cestes 
raisons sot cist les 
choses faites  dites 
et alees  car il les a 
et tient de l enemi  
et le surplus 
qu il set des choses 
qui sont a auenir uolt 
nostre sires 
qu il seust contre les 
autres choses qu il 
sauoit por endroit 
de la soue partie  si 
se tenra a la quele 
que il ueura  car se 
il uolt  il puet randre 
as deables lor droit et 
a nostre 
seingnor le suen  car plus 
n a deables en lui 
formét que le 
cors  et nostre sire met 
en touz les cors son 
esperit 
et ueir et por oir et 
por entendre  chascun selonc 
ce que il 
li preste memoire . et il 
a a cestui plus doné 
que a autre 
por ce que graindre 
mestiers li estoit  si 
saura or bien au quies 
il se deura tenir . 
et einsi fu cil nez . 
et quant les femmes le 
recurent de terre  
si n i ot onques cele 
qui grant paor n aust  
por ce qu il le 
uirent plus uelu et plus 
poil auoit qu eles n 
auoient 
onques ueu a autre enfant 
auoir . et einsi le 
mostrerent a la mere 
et quant elle le uit  
si se seingna et dist    
cist enfes me 
fait grant paor .  et les 
autres femmes dient    et 
nos meismes  
tant que a grant poine 
le poons nos tenir .  et 
ele dit  
  aualez le aual  si 
comendez que il soit 
baptoiez .  
et elles demandent    coment 
uoudroit uos que il 
ait 
non   et ele respont    
ansis comme mes peres ot . 
 et eles le 
mestent ou panier  si l 
aualent aual a la corde  
si 
comendent que il fust 
baptoiez et qu il eust 
le non son aiol de 
par sa mere  et cil 
prodom ot a non mellins . 
einsis fu cist enfes 
baptoiez et apelez mellins 
por son aiol et fu 
rebailliez a la mere 
por norrir  car autre 
femme ne l osast norrir 
ne alaitier . 
sa mere le norri et 
alaita tantque il ot yy 
mois . et les femmes 
qui auec sa mere 
estoient dirent par 
maintes foiz que molt 
se 
merueillent de cel enfant 
qui einsis estoit ueluz 
et qui 
sembloit estre uielz  et 
encor n auoit que yy 
mois et il sembloit 
qu il eust yy ans ou 
plus . 

lors auint  grant piece 
apres  que li anfes fu 
de yy mois  que les 
yy 
femmes distrent a la 
mere    dame  nos uoudroions 
estre hors 
de caienz  car nos auons 
nos lingnaiges et nos 
amis et 
uoudroions aler a noz 
maisons  et il nos est 
auis que nos auons 
assez caienz esté .  et 
lor respont    si tost 
com uos en seroiz 
alees  ie sai bien que 
len fera iostice de moi . 
 et eles dient  
  certes  dame  nos n en 
poom mais  ne toz iorz 
ne uolons pas 
ici estre .  et ele plore 
et lor prie por dieu 
qu elles se 
suefrent encores une piece . 
et celes uont a une 
fenestre 
et la mere tint son 
enfant entre ses braz et 
se sist et plora 
molt durement et dist    
biaus filz  por uos 
prandrai mort  et se ne 
l 
ai pas deseruie  mais ie 
morra por ce que il n 
est nus 
qui en saiche la uerite 
que ie et ie n en 
puis estre creue  et 
einsi 
me couendra a morir .  et 
com elle se dolosoit 
einsis a son fil 
et disoit que de fort 
ore l auot diex soffert 
a naistre et concrié 
en son cors por sa 
mort et por son torment  
tant com elle parloit 
einsi et mostroit nostre 
seingnor ses dolors  l 
enfant la resgarda 
et rist et dist    bele 
mere  n aiez pas paor  
que uos ne morroiz 
por pechie qui de moi 
uos soit auenuz .  et 
quant la mere l oi  
si li failli li cuers 
et ot paor et laissa 
ses braz aler  et li 
enfes chei a la terre 
et se bleca . et les 
femmes qui estoient a 
la fenestre saillirent et 
cuiderent qu ele le 
uousist tuer  si i 
corurent 
et demanderent    por quoi 
uos est uostre enfes 
cheoiz  uos 
le uoulez tuer   et ele 
repont molt esbaie    ie 
n ou pensai 
onques  mais il m est 
chaoiz por une grant 
merueille que il m a 
dite  si me faillirent li 
braz et li cuers  et 
por ce me chei .  
et elles demandent    que 
uos dist il donques de 
quoi uos deuez 
estre si esfraee   et 
elle lor dist    il m 
a dit que ie ne 
prandrai 
ia mort por lui .  et 
eles responnent    encor 
dira il autre chose   
lors 
le prennent entr elles  
si le comencent a 
coitier por sauoir 
se il pallast  et il n 
en fist onques semblant 
ne ne lor dist 
mot . un lonc tens apres 
auint que la mere dist 
as yy femmes  
  menaciez moi et dites 
que ie serai por mon 
fil arse  et ie le 
tenrai entre mes braz  et 
lors uerroiz se il 
uoudra paller .  et les 
femmes i uinrent  si 
dirent    molt sera grant 
damaige de uostre biau 
cors 
qui por cele creature 
sera ars . molt fust ores 
miauz que il ne fust 
ia 
nez .  et il respont    
uos mentez et ce uos 
a fait me mere 
dire .  quant celles oirent 
ce  si furent toutes 
esbaies et 
toutes esfraees et distrent 
entr eus    ce n est 
pas enfes  
ains est deables qui 
set ce que nos auons 
dit .  et eles li 
reparolent et mestent en 
maintes noueles  et il 
respont 
tant solement    laissiez 
moi ester  que uos iestes 
foles et 
pecherresses plus que ma 
mere .  quant eles l 
oirent  si s en 
merueillierent molt et 
dirent    ceste merueille ne 
puet estre celee  
nos le dirons aual au 
pueple .  lors uinrent a 
la fenestre et apelerent 
les genz et content ce 
que li enfes lor a 
dit et 
dient qu eles ne 
uuelent plus laienz ester  
que lon le die 
a iuges . quant li iuge 
oirent celle merueille  si 
distrent que 
ce estoit molt merueilleuse 
chose et distrent qu il 
estoit 
mais raisons de faire 
iostise de la mere  si 
firent faire lor letres 
et aiornerent la mere 
aus quarante iorz de 
faire de li iostise . 
et quant les letres 
furent aportees et la 
mere le sot et le ior 
de 
son martire li fu 
nonciez  si ot molt grant 
paor et le fist 
a sauoir au bon home 
qui la confessoit . 

einsis remest une grant 
piece tantque il uint au 
setenne ior deuantque 
elle deuoit estre arse . 
et quant il li membra 
de cel ior  si fu 
molt espoantee . et li 
enfes aloit par la tor 
et uit sa mere plorer  
si comenca a rire et 
a faire semblant de grant 
ioie  et les femmes 
li dirent    molt pensez 
ores poi a ce que 
uostre mere pense  
qui ceste semene qui 
entrera sera arse por 
uos . maudite soit l 
ore  
se diex ne l ama  que 
uos onques nez  quant 
elle por uos 
sofferra cel martire .  et 
il respont et dist    
elles mentent  
bele mere  ia ne sera  
tant com ie uiue  que 
uos osse ardoir 
ne mestre a iuse de 
mort fors diex .  quant 
les femmes l oirent 
et la mere  si en 
furent molt liees et 
dient    cist enfes 
sera encor molt saiges 
qui ce set dire .  
einsis remest dusque au 
ior qui nomez fu . lors 
furent les femmes 
gitees de la tor et 
celle aporta son fil 
entre ses braz . et li 
iustisier furent uenu  si 
as yy femmes a une 
part et 
demanderent se ce est 
uoirs que li enfes 
parost einsi  
et celes li content 
quanque eles li auoient 
oi dire . et quant 
cil l oirent  si s en 
merueillierent molt et 
dient que molt 
li couendra de paroles 
se il einsi la rescot . 
einsi uindrent 
arrieres  et li prodome 
fu uenuz  cil qui la 
pucele deuoit 
conseillier . lors dist li 
uns des iuges    damoisele  
auez 
mais que faire  atornez 
uos  qu il uos couient 
a soufrir cest 
martire .  et ele dist    
sire  s il uos plaist  
ie palleroie uolentiers 
a cest prodome a consoil . 
 lors l en donerent 
congie  si entra en une 
chambre 
et ses enfes fu remes 
dehors  si le mistrent 
maintes genz en parole  
dont a gaires ne li 
fu . et la mere parole 
a son confessor molt 
piteusement et en plorant  
et quant ele ot pallé 
de tout quanque 
ele uolt  si li demanda 
li prodom    es ce dont 
uoirs que tes 
enfes parot si com i 
oi dire   et ele 
respont    sire  oil .  
si li conte ce que 
ele li a oi dire . et 
quant li prodom l a 
entendu  si dist    aucune 
merueille auendra de ceste 
euure .  lors 
s en issi et uint 
la ou li iuge estoient . 
et la meschine 
uint apres lui toute nue 
en sa chemise et un 
mantel afublé  
et ot son enfant troué 
hors de la chambre  si 
l en porta 
entre ses braz et uint 
einsis deuant les iuges . 
et quant li iuge 
la uoient  si li 
demandent    qui est le 
pere de cest 
enfant  gardez que ne l 
celez .  et ele respont  
  sire  ie uoi bien que 
ie sui liuree a torment  
et ia diex 
n ait pitie ne merci 
de moi  se ie onques le 
pere ui ne 
conui ne se ie onques 
uers home terrien fui 
tant abandonnee 
que il me deust enfant 
faire ne que ie l 
deusse par lui retenir .  
et la iostise respont    
nos ne cuidons pas que 
ce peust 
estre  mes nos demanderons 
as fames se ce puet 
estre que femme 
porte sanz engandrer .  et 
eles responnent    nenil  nos 
n en oimes 
onques paller  fors de la 
mere ihesu crist . 

quant celes orent cele 
parole contee  si distrent 
li iuge qu il 
n i auoit que de la 
iostise faire . lors palla 
li uns des iuges  
li plus puissanz et cil 
a cui tuit li autre s 
acordent 
de sen  et dist    i 
ai oi dire que cist 
enfes parole et 
que il dist que sa 
mere ne receuroit pas 
mort por lui  
et se il rescorre la 
doit  ie ne sai que 
il atant a paller .  
et quant li enfes l 
entendi  si se detort es 
braz sa mere 
et ele le mist ius . et 
com il fu a terre  et 
il uient tot droit 
as piez de la iostise 
et dist    ie uos pri  
se uos le sauez  que 
uos 
me dites por quoi uos 
uolez ma mere ardoir .  
et cil 
respont    ie le sai 
bien et ie le te 
dirai  por ce qu ele t 
a 
eu en mauuaistie de son 
cors et qu ele ne 
uiaut encuser 
celui qui en son cors 
t engendra . et nos 
tenons encores tant 
de la uiez loi que nos 
fesons de tel femme 
iostise  et por ce 
la uolons faire de ta 
mere .  et li enfes 
respont    se nule 
n auoit onques noauz 
fait de lui  il seroit 
droiz que len feist 
greingnor iostise de lui 
que d autre femme . mais 
il i a 
teles qui ont fait noauz . 
et se ma mere auoit 
mal fait a 
son esciant  il ne seroit 
qu ele fust por ce 
quite que les 
autres auroient fait noauz  
mais ma mere n a 
colpes en moi  
et se ele i ot colpes  
teles colpes com ele i 
a ne com ele i 
ot cist prodom l a 
sor lui . et se uos ne 
m en creez  
demandez li .  et li 
iuges apele le prodome  
si li conte tot 
mot a mot ce que li 
enfes li ot dit et se 
li demande se ce est 
uoirs . et li prodom 
respont    sire  tout einsi 
com 
il uos a dit dou 
pechie sa mere  se ce 
estoit uoirs 
qu ele me disoit qu 
en tele meniere li fust 
auenu qu ele n auroit 
garde ne uers dieu ne 
uers le siecle  qui droit 
li feroit . 
et elle meismes uos a 
conté coment elle fu 
engingniee  que 
ceste merueille de cest 
enfant anchargier li auint 
en dormant  
sans nul autre delit  ne 
elle ne set qui en 
lui le concut . 
si en fu confesse et 
repantanz  mais tant i ot 
que ie ne l crui 
onques  mais ce que ie 
ne l creoie pas ne li 
puet ne ne doit 
riens nuire  se sa 
conscience est uoire .  et 
li enfes 
parole et li dist    uos 
auez la nuit et l 
eure que ie 
sui concriez en escrit 
et poez bien sauoir 
quant 
ie nasqui et a quele 
eure  et par ce poez 
grant partie de l 
euure 
me mere prouer .  et li 
prodom respont    tu diz 
uoir  ie ne 
sai dont ce te uient 
que tu ies plus saiges 
que nos 
tuit .  lors furent les 
yy femmes apelees et 
conterent par deuant 
les iuges le termine de 
la femme et de l 
engendrer et dou porter 
et dou naistre par l 
escrit dou prodome  si 
trouerent uoir de l 
engendreure si com elle 
dist . et li iuges 
respont  
  por ce ne sera ele 
pas quite  s ele ne 
dit qui l 
engendra ou il ne dit 
qui est son pere en 
tel meniere 
que nos le creons .  et 
li enfes se corroce et 
dit  
  ie sai miauz qui fu 
mon pere que uos ne 
sauez 
qui fu le uostre  et 
uostre mere set miauz 
qui 
uos engendra que la moie 
ne sait qui m engendra . 
 et li iuges 
se corroce et dit    se 
tu sez riens dire seur 
me mere  ie la 
tenrai a droit .  et li 
enfes respont    ie i 
sauroie bien tant 
dire  se tu faisoies 
droite iostice  qu ele 
auroit miauz mort 
deseruie que la moie . et 
se ie te fais ce 
conoissant  si laisse 
la moie ester  qu ele n 
a courpes en ce que 
tu li mez sus et 
ele dit uoir de quanque 
ele dit d endroit mon 
engendrement .  
et quant li iuges l 
oi  s en fu molt 
iriez et dist    uostre 
mere 
auez uos rescosse d 
ardoir  mais tant sachiez  
ne sauez 
tant seur la moie dont 
ie uos croie  si que 
la uostre remaingne 
en pais  ie ardrai uos 
auec lui .  

lors prinrent respit au 
quinzieme ior . et li iuges 
enuoia querre sa mere 
et fist l enfant et 
la mere bien garder  et 
il meismes fu toz iorz 
auec les gardes . et 
maintes foiz fu li enfes 
mis a parole de sa 
mere et d autrui  n 
onques de toz les yy 
iorz parole n en pot 
traire . et quant la mere 
au iuge fu uenue  si 
le firent giter 
de prison et amener 
deuant le pueple  et lors 
dit li iuges  
  uoiz ci me mere seur 
qui tu doiz paller .  et 
li enfes respont  
  uos n estes pas si 
saiges d assez com uos 
cuidiez estre . 
alez  si menez uostre 
mere en une maison 
priueement et apelez uostre 
plus priué consoil et moi  
et ie 
rapelerai le consoil me 
mere  ce est dieu le 
totpuissant et son 
confessor .  lors furent 
esbahi cil qui ces 
paroles oirent que a 
poines 
pueent respondre . mais li 
iuges conoist bien que 
il est 
saiges et que il a 
droit  et li enfes 
demande a toz  
  se ie deliure me mere 
par raison de cest home  
aura elle 
garde des autres   et il 
responnent tuit    se elle 
eschape de cestui  elle 
ne trouera iamais qui de 
ce rien li 
demande .  et einsis 
alerent en une maison et 
mena li iuges 
sa mere et deus autres 
homes de ses amis les 
plus prodomes que il 
pot trouer  et li enfes 
amena le confessor sa 
mere . et quant il 
furent 
assamblé  si dist li 
iuges    or di seur ma 
mere ce que tu doiz 
dire  por quoi la toue 
doit estre quite . se 
elle 
auoit riens forfait  que 
ie ne uoil pas ma 
mere desfendre contre tort  
mais ie li uuoil le 
droit damedeu sauuer et 
le suen . et 
sachiez que ma mere n 
a mie le torment deserui 
que 
uos li uoulez faire  et 
se uos m en creez  uos 
quiterez 
ma mere et lairez ester 
a enquerre de la uostre .  
et li iuges 
respont    einsi ne me 
conchieroiz uos mie  ne a 
ceste parole ne 
m eschaperoiz uos pas . 
plus uos couenra dire .  
et li enfes dit  
  uos m auez asseuré et 
ma mere  se ie la puis 
desfendre .  
et li iuges respont    ce 
est uoirs et nos somes 
ci assemblé 
por oir que tu diras 
seur ma mere .  et li 
enfes parole et dit  
  uos auez prise ma mere 
et la uolez ardoir por 
ce que ie 
suis de li nez et qu 
ele ne set dire qui 
en li me concut . 
et ie dis qu ele n 
ou sauoit mie  ne onques 
n en sot ne ne pot 
dire qui en li me 
concut . mais ie  se ie 
uouloie  ie sauroie miauz 
dire que tu le tuen  et 
ta mere porroit miauz 
dire cui 
filz tu ies que la 
moie .  et li iuges 
respont    bele mere  
ne sui ie filz de 
uostre loial espous   et 
la mere respont  
  diex  biax filz  cui 
seroiez uos donc filz se 
a mon bon seingnor non  
qui morz est   et li 
enfes parole et dit    
dame  dame  
il uos couendra uoir a 
dire  se uostre filz n 
aquite ma mere 
et moi  et se il le 
uoloit faire  ie m en 
souferroie uolentiers .  
et li iuges respont    ie 
ne m en souferrai mie .  
et li enfes 
parole et dit    uos i 
gaaingneroiz ia tantque uos 
troueroiz 
uostre pere tout uif par 
le tesmoing de uostre 
mere .  
et quant cil l oient 
qui a cel conseil furent  
si se seingnent 
et orent chascuns molt 
grant merueille . et li 
enfes parole 
a la dame et li dist  
  il uos couient que uos 
dioiz uostre 
filz cui filz il est .  
et la dame se saingne 
et dit  
  deables sathanas  ne l 
ai ie donc dit   et 
il respont  
  uos sauez bien 
certenement que il n est 
pas celui cui 
il cuide estre .  et la 
dame fu espoantee et 
demande    cui donc   
et il li dist    uos 
sauez de uerite que il 
est filz a uostre 
prouoire a celes enseignes 
que uos assamblates a 
lui  que uos 
li deistes que uos 
auoiez granz paor d 
enchargier . et il uos 
dist 
que uos n enchargeroiez 
ia de lui et que il 
meismes metroit en 
escrit 
toutes les foiz qu il 
gerroit a uos  por ce 
que il meismes i auoit 
paor que uos uos 
couchesoiz a autre home  
et uostres sires 
estoit mal de uos en 
cel contemple . et quant il 
fu engendrez  ne 
demora gaires que uos li 
deistes que uos estoiez 
malbaillie  car uos 
estiez de lui grosse . n 
est il uoirs si com 
uos di  
se uos ne uolez ce 
conoistre  encore uos dirai 
ge autre chose .  
et li iuges fu molt 
iriez et demenda a sa 
mere    est ce 
uoirs que il dit   et 
la mere fu molt 
espoantee et dist  
  biax filz  croiz tu 
cest enemi   et li enfes 
parole  
  se uos ne reconissiez 
uoir  ie dirai encor 
autre chose que nos 
sauons bien qui uoirs 
est .  et la dame se 
taist  
et li enfes li dist    
ie sai quanqu il i 
ot fait et dit  uoirs  
quant uos uos sentistes 
grosse  que uos feistes 
querre au prouoire 
la pais de uos et de 
uostre seingnor por courir 
ce que uos 
estoiez grosse  et il la 
quist tant et porchaca 
que il la fist 
et qu il uos fist 
gesir ensamble . et einsi 
feistes entendent au 
prodome que li enfes 
estoit suens et einsis 
le cuident 
meintes autres gens . et 
il meismes qui ci est 
le cuidoit 
sauoir por uoir . et des 
icelle ore en ca auez 
ceste uie menee et 
menez encore . et la nuit 
que uos meustes a uenir 
ca  iut il 
auec uos et au matin 
uos conuoia grant piece  
et quant il parti de 
uos  
si uos dist en riant 
a consoil  pansez de 
faire et de dire 
quanque mes filz uoudra  
car il sauoit bien que 
cist estoit ses 
filz par son escrit .  

quant la mere l oi einsi paller et 
elle set de uerite que il dit 
uoir de toutes choses  si s asist et 
fu molt destroite 
et sot bien que uoir li couenoit 
a dire . et ses filz l esgarda  si 
li dist    bele mere  quique soit mes 
peres  ie sui uostres filz et 
comme filz uos dirai  dites moi 
uoir se cist dit uoir 
de ce que ie oi .  et la mere 
respont    biaus filz  por dieu  merci . 
certes ie n ou te puis celer  tot 
einsi com il le t a dit 
et ie l ai entendu est il uoirs . 
 et quant li iuge l oi  
si li dist    uoir le dist cist 
enfes que il sauoit miauz qui 
estoit 
son pere que ie ne sauoie qui 
estoit le mien  et dist qu il n 
est 
pas droiz que ie face iostise de 
sa mere  quant ie ne la faz 
de la moie . mais  por dieu et por t onor 
et por ce que ie te puisse 
descolper uers le pueple et ta mere  me 
di  se cui li tuens peres 
est .  et il respont    ie le te 
dirai plus par amor que par ta 
force . 
ie uoil que tu saiches et 
croies que ie sui filz d un 
ennemi 
qui engingna ma mere  et cele 
meniere d enemi qui me concut a 
non 
enquibedes et sont et repairent 
en l air . et diex a soufert 
que ai lor sen et lor memoire des 
choses qui sont faites et 
dites et alees  et por ce sai ge l 
oure ta mere . et nostre sire 
qui uolt et soufri que ie eusse 
ceste memoire por la bonte ma mere et 
por 
la sainte repantance et por la penitance 
que cist prodom qui ci 
est li anchaia  et par le 
comendement de sainte glise qu ele 
crut  
m a doné tant de sa uertu que ie 
sai les choses qui sont 
a auenir  et ce puez par ce prouuer 
que ie te dirai .  lors le trait 
a consoil et li dit    ta mere s en 
ira et contera a celui qui t 
engendra ce que ie t ai dit . et 
quant il orra que tu le sauras  
si aura tel paor et tel duel que ses 
cors n ou porra soufrir  lors s 
enfuira por paor de toi  et deables 
cui il a tant serui et cui oeures 
il a toz iorz faites l enmenra a 
une iaue et la se noiera tous 
seus  et par ce porras prouer que ie 
sai les choses qui sont 
a auenir .  et li iuges respont    si 
ie ce uoi  ie ne te mescrerai 
iames .  einsis se departent de ce 
consoil et uinrent deuant le pueple  
et li iuges dist    cist a bien 
sa mere rescousse  par raison  
d ardoir et saichent tuit cil qui 
le uoient par le mien esciant 
qu il ne uerront iames plus saige 
home .  et cil responnent  
  diex en soit loez  s ele est 
respitee de mort .  
einsi fu la mere mellin sauuee de 
mort et la mere au iuge encolpee . 
et einsis remest mellins auec les 
iuges . li iuges en amena sa mere 
et auec sa mere enuoia yy homes por 
sauoir se ce seroit uoirs 
que li enfes li auoit dit . la mere 
au iuge  si tost com ele fu uenue  
si uint au prouoire et li dist la 
merueille qu ele auoit oie . 
et quant cil l oi  si fu si 
espoantez qu il ne pot respondre et d 
iqui 
s en ala . si se pensa en son cuer 
et dist que  si tost com li iuges 
uenroit  
que il l ocirroit . et einsi s en 
ala pensant hors de la uile et uint 
a 
une riuiere et dist que miauz li 
uient que il se tue 
que li iuges le feist morir de 
uilainne mort et de despite uoiant le 
siecle . 
et einsi le mena deables cui oeures 
il auoit faites que il le fist 
saillir 
en l iaue  si se noia . ice uirent 
cil qui furent enuoié auec la 
dame . 
por ce desfant cist contes que nus 
hom iriez ne fuie les genz  
que deables repaire plus tost et 
tient compaignie as genz seules 
que 
as autres . einsis s en reuinrent 
cil qui ceste merueille 
orent ueue car au tierz ior que il 
furent la s estoit il noiez . 
et quant li iuges l oi  si le tint 
a grant merueille et uint a mellin  
si li dist . et quant mellins l oi  
si li dist    or puez sauoir 
que ie te dis uoir et ie te pri 
qu ensi com ie te dis  que 
tu le dies blaises .  et cil blaises 
estoit le prodome qui 
confessoit sa mere  et li iuge li 
conte la merueille einsi com ele 
estoit auenue de cel home . 

einsi s en ala mellins entre lui et 
sa mere et blaises . et li iuge 
s en alerent d autre part la ou il 
uostrent . cil blaises estoit 
molt 
bons clers et molt sotilz et 
prestres . quant il oi mellin 
einsis soutilment paller qui si petit 
aaige auoit 
car il n auoit mie a cele ore plus 
de yy ans et demi -  si s en 
merueilloit 
molt dont si granz sens pooit 
uenir  si se mist en molt grant 
poine d ou sauoir et essaia mellin en 
maintes manieres tot a sa guise  
tantque mellins li dist    blaise  ne m 
essaie mie  car tant com tu plus 
m essaieras  et tu plus te 
merueilleras . mais fai ce que ie 
te prierai 
et croi grant partie de ce que ie 
te dirai  et ie t aprandrai 
legierement a auoir l amor ihesu crist 
et ioie pardurable .  
et blaises respont    ie le t ai 
oi dire et ie croi bien 
que tu soies conceuz de deables  si 
te dout que tu 
ne m engingnes .  et mellins li dist  
  il est costume de 
toz mauuais cuers que il uoient en 
toz lor afaires et notent 
plus souent mal que bien . ansi com tu m 
ois dire que i estoie conceuz 
de deable  autresis m ois tu dire que 
nostre sires m auoit doné 
sen et memoire de sauoir les choses qui 
sont a auenir . et por 
ce  se tu fusses saiges  
deusses tu prouer que ie deuoie 
bien sauoir 
au quel ie me deuoie tenir . et 
bien saiches tu que  quant nostre 
sires uolt que ie seusse ses 
choses  que deables m ot perdu  
mais ie n ai pas perdu lor enging ne 
lor art  ainz tieng d els ce 
que tenir en doi  mais ie ne l 
tieng mie por lor pro  ne il  quant 
il me 
concurent en ma mere  ne firent 
pas que saige  qu il me mistrent 
en 
tel uaissel qu il ne deuoit pas lor 
estre et la bone uie ma mere lor 
nuist molt . mais s il m eussient mis et 
conceu en m aiole  
ie fusse lor si que ia n eusse 
pooir de conoistre cui diex est  
qu ele fu de molt maluaise uie  et par 
li uint tot le torment 
que ma mere ot de son pere et des 
autres damaiges que 
tu as oi conter . mais croi ce que 
ie te dirai de la foi et de la 
creance et ie te dirai tel chose que 
nus hom  fors dieu et moi  ne te 
porroit 
dire . si en fai un liure  et maintes 
genz qui ce liure orront 
en seront meillor et se 
garderont plus de pechier  si 
feras 
aumones et metras t oure en bien .  
et blaises respont  
  ie ferai uolentiers le liure  mais 
ie te coniur dou pere et dou 
fil et dou saint esperit  einsis 
ueraiement com ie sai et croi 
que ces yy parties sont une meisme 
chose en dieu  et de la boneeuree 
dame qui le fil dieu porta a pere et 
a fil et de toz sainz apostoles 
et de toz anges et de toz acanges et de 
toz sains et de toutes 
saintes et de touz les prelaz de 
sainte eglise et de toz bons homes 
et de totes bonnes femes et de toutes 
les creatures qui dieu seruent 
et aiment  pri ie que tu ne me 
puisses engingnier ne deceuoir 
ne faire chose qui au plaisir nostre 
seingnor ne soit .  et mellins 
respont    toutes iceles creatures 
dont tu as parlé me nuisent 
uers dieu  se ie ia te fais chose 
faire qui contre la uolente ihesu 
crist mon sauueor soit .  et blaises 
respont    or me diras donc 
ce que tu uourras  car ie ferai 
des or ce que tu comenderas de 
bien .  
et mellins li dist    or quier encre 
et parchemin ades  car ie te dirai 
maintes choses que tu ne cuideroies 
que nus hom poist dire .  
einsis quist blaises ce que mestiers 
li fu et quant il ot tot 
quis et assamblé  si li comenca a 
aconter les amors de ihesu crist et 
de ioseph tot einsi com ele 
auoient esté  et de lui et de son 
lingnaige 
et de celes genz qui le uaissel dou 
graal auoient  et toute l oeure 
si com ele auoit esté  et d alein 
et de sa compaignie si com il 
estoit 
partiz de chies son pere  et coment 
perus s en estoit alez  
et coment ioseph se dessaisi de son 
uaissel et coment il fina  
et coment deables  apres ce que ces 
choses furent toutes auenues  
prinrent conseil de ce qu il 
auoient perdu lor pooir qu il 
soloient 
auoir seur les homes  et coment li 
prophete lor auoient mal fait  et 
por 
ce auoient porpalé et acordé 
ensemble coment il feroient zz home . 
  si s acorderent ensemble et 
distrent qu il me feroient  et tu 
as 
bien oi et sez par ma mere la poine 
qu il i ont mise et l 
enging  et por la folie dont il sont 
plein m ont perdu 
et moi et toz autres biens .  einsi dita 
mellins ceste oeure 
et la fist faire a blaises . molt se 
merueilla blaises par plusors 
foiz des merueilles que mellins li 
disoit et toutes uoies ces 
merueilles li sembloient a estre 
bonnes et beles  si i 
entendoit 
molt uolentiers . endementresqu il 
entendoit a ceste chose faire  
si auint que mellins dist a blaises  
  il te couenra de ceste chose 
que tu faiz grant poine a soufrir et 
ie en sofferai greingnor .  
et cil demande coment  et il dist  
  ie serai enuoiez querre deuers 
occidant et qui me uenront querre 
auront lor seingnor que 
il li porteront le sanc de moi et 
que il m ocirront . mais quant 
il me uerront et il m orront 
parler  il n en auront ia talant . 
et lors quant ie m en irai auec els  
et tu t en iras en celes parties 
ou celes genz sont qui le uaissel 
dou graal ont  et 
toz iorz mais sera ta poine et ton 
liure retrait et uolentiers oiz 
en toz leus . mais il ne sera pas en 
auctorite  por ce que tu n ies 
pas ne ne puez estre des apostoles   
car li apostole ne mistrent 
riens en escrit de nostre seingnor qu il 
n eussent ueu et oi 
et tu n i mez rien que tu en 
aies ueu ne oi  se ce non que ie te 
retrai . et ansi com ie sui oscurs 
et serai uers cels cui 
ie ne me uoudrai esclarcir  ansis 
sera tes liures celez et poi 
auenra 
que nus en face bonte . et tu l 
enporteras quant ie m en irai 
auec celui qui me uendra querre  si 
sera le ioseph et le bron 
ou le tuen  quant tu auras ta 
poine eschiuee  et tu seras tiels 
que tu doies estre en lor compoignie . 
lors si assembleras ton liure 
au lor  si sera bone chose prouee 
de ma poine et de la toue  si en 
auront merci s a els  et 
proieront nostre seingnor por nos . et 
quant 
li dui liure seront assamblé  s en 
i aura zz biau  et li dui 
seront une meisme chose  fors 
tantque ie ne puis pas 
dire ne retraire  ne droiz n est  
les priuees paroles de ioseph et 
de ihesu crist .  einsi dist mes sires 
roberz de borron qui cest 
conte retrait que il se redouble  
et einsi le dita 
mellins  que il ne pot sauoir le conte 
dou graal . 

en cel contemple dont ie uos ai 
parlé et dont ie uos 
parole encore estoit nouelement 
uenue crestientez en engleterre  
n il n i auoit encore gaires rois 
crestiens euz . des rois qui i 
auoient 
esté ne me tient riens a retraire  
fors tant com a cest conte 
amonte . un roi ot en engleterre 
qui auoit non costanz . icist 
costanz reigna grant piece et 
auoit yy filz  s en i ot zz 
qui auoit non moines et li autres 
auoit non pandragon 
et li tiers auoit non uitiers . 
icist costans auoit 
zz home en sa terre qui ot non 
uertigiers . icist uertigiers si 
estoit molt saiges dou siecle et 
molt engingneus et bons cheualiers 
au tens qui lors estoit . et costans 
fu uiaus et ala de uie 
a mort  et quant il fu morz  si 
demenderent les genz de cui il 
feroient 
roi et seingnor . et le plus s 
acorde que il feissent roi dou 
fil lor seingnor  dou moine  et il 
estoit iones  mais il ne 
seroit 
pas droiz qu il feissent roi d 
autre et le laississient  
et il estoit l ainsne . uertigiers 
meismes s i acorda molt 
et tant en parlerent que roi en 
firent . et quant li moines fu rois  
si ot 
guerre  et uertigier fu seneschal . et 
li saine que gerreoient 
le moine et cels qui de la loi de 
rome estoient uinrent par 
plusors foiz por combattre as crestiens . 
et uertigiers  qui estoit 
seneschal de la terre et en faisoit 
dou tout a son plaisir  uit l enfant 
qui estoit rois et ses sires  si ne 
sauoit gaires et si 
n estoit pas si preuz ne si 
saiges com mestiers li fust . 
et uertigiers auoit de l auoir de 
la terre molt trait a soi le 
cuer des genz  et quant il sot que il 
le tenoient por preu et 
por saige  si s en orgueillist et 
dist  por ce que il ueoit bien 
qu il n i auoit nus que ce que il 
faisoit poist faire  si dist 
qu il ne s entremetroit plus de l 
afaire le roi  si s en traist arrieres . 
et quant li saine oirent que il 
auoit laissié la baillie  si 
s assamblerent et uinrent a 
granz oz sus les crestiens . et li rois 
uint a uertigier  si li dist    biax 
amis  aidiez la terre a desfendre  
car ie et tuit cil qui i sont 
sont a uostre uolonte .  
et uertigiers respont    sire  or i 
aillent li autre  que 
ie n i puis mie aler  car il i a 
genz en uostre reigne 
qui me heent por uostre uice . or 
ueil ie que il aillent a ceste 
bataille  car ie ne m en entremetrai 
iames .  quant li roi l oi 
et cil qui estoient auec lui qu 
il n i porroient plus prendre  
si s en alerent et atornerent a 
aler combatre as saines . et li saine 
se combatirent a els  si les 
ueinquirent et desconfirent  
et quant il furent ueincu et 
desconfit  si s en reuinrent et 
distrent 
que molt auoient perdu et qu il n 
eussent pas ceste perte 
faite  se uertigiers i eut esté . 
einsi remest . li enfes ne sauoit 
mie si bien les genz retenir ne auoir 
com mestiers li fust  
si le cuillirent li plusor en 
haine . einsi remest une grant piece  
tantque cil fu si tenuz a mauuais 
qu il distrent qu il ne 
sofferroient plus . lors uinrent a 
uertigier  si li distrent    sire  
nos somes sanz roi et sanz seingnor  
car cist ne uaut riens . 
por dieu  soiez rois et nos 
gouernez et maintenez  car 
il n est nus hom en ceste terre qui 
si bien le puisse estre ne ne 
doie comme uos .  et il respont  
  ie n ou puis estre ne ne 
doi  tant com mes sires uiue .  et 
cil dient    uendroit que 
il fust morz . se il fust morz et 
uos et li autre uouloieiz que ie 
fusse rois  i ou seroie 
uolentiers . mais tant com il uiue n 
ou puis 
ie estre ne ne doi .  cil 
oirent la parole uertigier  si i 
penserent ce qu il uostrent  si s 
en tornerent d iqui et 
pristrent 
congie a lui . quant il s en furent 
uenu en lor pais  si manderent 
lor amis  et quant il s en furent 
uenu en lor pais  si 
manderent lor amis  et quant il 
furent uenu  si pallerent 
ensemble  et cil le 
content coment il auoient 
parlé a uertigier et le respons que 
il 
lor fist . et quant cil l oirent  
si distrent    ce est 
le miaudre que nos l ocions  et 
lors sera uertigiers rois et il 
saura bien que il le sera par 
nos  desque li rois sera par nos 
morz  si fera mais toz iors quanque 
nos uoudrons et einsi porrons 
estre seingnor de lui .  

lors atornerent li quel d els l 
ocirroient et einsi 
en eslirent yy et cil yy 
uinrent la ou li rois estoit  
si li corurent sus a coutiaus et a 
espees  si l ocistrent . et ce 
fu tost fait  car il estoit iones 
et enfes . quant il l orent 
mort  si ne trouerent onques qui 
granmant en parlast  et einsi 
reuinrent a uertigier  si li 
distrent    or seras tu rois  car 
nos 
auons mort le roi moine .  quant 
uertigiers oi qu il l auoient 
mort  si fist semblant qu il en fust 
molt iriez et dist    uos auez 
mal fait de uostre seingnor ocirre  et ie 
uos lo que uos 
uos enfuioiz por les prodes homes de 
la terre  car il uos 
ocirront et ie ne uos seroie mie 
garanz  et molt me poise 
dont uos iestes ca uenuz .  einsi s 
en alerent et fu morz le 
roi moine . apres auint que les genz 
dou roiaume s assamblerent 
et quant il furent assamblé  si 
parlerent dou roi . et uertigiers  
si com ie uos ai dit  auoit le 
plus de cuers des genz de la 
terre  si s acorderent tuit 
plenierement que il fust rois . 
einsi sont acordé que uertigiers 
sera rois . si i ot a cest conseil 
deuz prodomes qui gardoient les yy 
enfanz qui estoient remes  
pandragon et uitier  qui estoient 
fil costans et frere au roi 
moine . et quant li prodome oirent et 
sorent que uertigier sera 
rois  si lor fu bien auis que il 
auoit fait le roi moine 
ocirre  si pristrent consoil li dui 
prodome qui les enfanz gardoient 
et distrent    desque uertigiers 
a fait nostre seingnor occirre  
si tost com il sera rois  il 
fera ces yy enfanz occirre que nos 
gardons  et nos amames molt le 
pere  car il nos fist mainz granz 
biens et par lui auons nos encores 
auons nos ce que nos auons . 
molt seroions mauuais  se nos 
ces que nos gardom laissiens 
einsis perdre  et bien poons sauoir  
quant il sera rois  
qu il les uoudra ocirre  por ce que 
il set bien que le roiaume 
doit estre lor  si les 
ocirroit ainzqu il fussent en 
aaige 
de demander .  lors dient li dui 
prodome et s acordent 
ensemble que il s enfuiront et en 
menront les yy enfanz en 
estrange terre uers oriant  et por ce que 
de la estoient uenu lor 
acessors  et einsi les garderoient 
que uertigiers ne les porroit 
ocirre  et quant il seroient grant  
si porroient encor bien 
rauoir lor eritaige  s il estoient 
prodome .   einsi porrons randre 
au pere ce qu il nos fist par ses 
enfanz sauuer de mort .  et einsi 
com il prodome l ont deuisié et 
dit  einsi l ont fait . et einsi 
s enfoirent de la terre et en 
menerent les yy enfanz . de ces yy 
enfanz 
ne doi ie plus parler tantque li 
contes m i ramaint . mais 
tant puet len bien prouer par cest 
conte que nus ne pert 
ce que il a fait a prodome . 
uertigiers fu esliz a roi  si com ie 
uos ai conté  et cil de 
la terre le firent roi . et quant il 
fu sacré et sires dou pais  
cil uindrent a lui qui le roi 
moine orent mort . et quant 
uertigiers 
les uit  si ne fist onques semblant 
que il mais les eust ueuz . 
et cil s embatirent sor li et 
li reprocherent que par els 
estoit il rois  car il auoient 
ocis le roi moine . et quant 
uertigiers oi qu il auoient lor 
seingnor mort  si les comenda 
a prendre et dist    uos meismes uos 
iestes iugié  que uos 
conoissiez 
que uos auez ocis uostre seingnor 
uers cui uos ne poiez 
auoir nul droit de lui ocirre . ansis 
feroiez uos de moi  se uos 
poissiez  
mais ie uos en saurai molt bien 
garder .  et quant cil l oirent  
si furent molt espoanté et 
distrent    sire  nos le cuidoiens 
auoir 
fait por uostre preu et por ce que nos 
cuidoiens que tu nos en 
amasses plus .  et quant uertigiers l 
oi  si lor dist    ie uos 
mosterrai bien coment len doit 
amer tiels homes come uos iestes .  
lors les fist prendre toz yy  si les 
fist lier a yy cheuaus et tant 
detraire et trainer que poi en remest 
piece ensemble . quant 
cil furent mort  il auoient 
molt grant lingnaige qui uint a 
uertigier  si li dist    tu nos as 
fait molt grant honte  qui noz 
paranz et noz amis nos as einsis 
ocis et de si uilaine mort . nos 
ne ferons iamais debonairement ton 
seruice .  quant uertigiers oi qu 
il le menacoient  s en fu molt iriez 
et dist que se il en parloient 
plus  autel feroit il d els . et 
quant cil oirent qu il les 
menacoient d autel mort faire morir  
s en furent molt irié et s en 
alerent a lor parenz et a lor amis 
et a lor granz lingnaiges  si lor 
content la parole que uertigiers 
lor ot dite et coment 
il lor auoit respondu de lor amis . et 
quant cil l oirent  s en 
furent 
molt irié et distrent que ce ne 
seroit ia soufert  que a morir 
les couenroit . einsi uint la 
maleuoillance entr eus et 
maintes foiz firent cist mal a 
uertigier . 

uertigiers tint la terre grant tens 
et maintes foiz se combati 
a saines  et tantque il le gita 
de la terre . et quant il furent hors  
si fu si mals hom enuers son pueples 
que li pueples n ou pot 
soffrir  si se reuela contre lui . et 
quant il se fu reuelez  si ot 
grant paor que il ne l gitassent de 
la terre  si renuoia 
par ses messaiges querre les saines et 
dist que il feroit pais a els  
et quant il oirent que il 
demandoit la pais  si en furent 
molt lie . 
si en i ot un qui ot non engis et 
fu plus sires des autres . 
cil engis si serui longuement 
uertigier et tant le serui que il 
refu 
au desus de sa guerre . et quant sa 
guerre fu finee  si parla 
engys a lui et li dist que son pueple 
le haoit molt . tant fist engis 
et tant porchaca maintes choses que 
ie ne uos doi retraire  
mais tant uos puis ie bien dire que 
il prist tant uers uertigier 
que uertigier prist une soue fille a 
femme . et ce saichent tuit cil 
qui cest conte orront que ce fu 
celle qui premierement dist en cest 
roiaume . ie ne uos doi plus 
retraire d engis ne de ses 
autres afaires  mais molt furent 
irié li crestien  quant il 
uirent que il ot 
sa fille et distrent maintes foiz 
tiels i ot qu il auoit 
laissié grant partie de sa creance 
por sa femme  qu ele ne creoit pas 
la loi ihesu crist . apres tot ce  sot 
uertigiers que il n estoit 
mie amez de ses homes et sauoit que 
li fil constans estoient 
alé en estrange terre et que il 
repaireroient au plus tost que 
il porroient  et si set bien que 
se il reuienent que ce sera por 
son damaige  si se porpensa que il 
feroit faire une tor si fort 
et si grant que il n auroit 
garde de nul home . lors comenda la 
pierre a atraire et a faire le fornel 
por chauz faire et au plus 
tost qu il pot comenca a ourer et a 
faire sa tor . et quant il auoit 
ouuré yy iorz ou yy semaines  quant 
uenoit a une nuit ou a un ior  si 
chaoit tot  et einsis li auint par 
maintes foiz . et quant il uit 
que sa tors ne s euure ne porroit 
tenir  si fu molt iriez et dist 
que iames n auroit ioie  s il ne 
sauoit por quoi sa tors chaoit . 
lors fist mander par toute sa terre por 
toz les saiges homes qui i sont  
et quant il furent tuit 
assamblé  si lor dit ceste 
merueille que 
einsi chaoit sa tor et que riens ne 
pooit durer que il feist  si lor 
en demanda a toz consoil . quant 
cil oirent ceste merueille 
et il uirent l oure chaoir en la 
place  si s en merueillierent 
molt et distrent    sire  de ce ne 
puet nus hom sauoir  
ce nos est auis  por quoi ceste 
euure chiet  se il n est 
clers . mais clerc seuent maintes 
choses par force de clergie que nos 
autres genz ne sauons mie  et se tu 
le ueus sauoir  tu n ou 
puez sauoir se par els non  si 
conuendra que tu en paroles a 
els  
se tu le uels sauoir .  et lors dist 
uertigiers    il me samble 
bien que uos dites uoir .  lors 
fist mander toute sa clergie 
de par toute sa terre  et quant il 
furent uenu et assamblé  si lor 
mostre et dist cele merueille . et 
quant il l orent oi et entendu  
si s en merueillierent molt et dist 
li uns a l autre    ce est 
molt granz merueille .  lors demanda 
li rois les plus riches clers  si les 
trest a une part  si lor dist  
  sauroiez me uos conseillier par 
uos ne 
par autrui por quoi ma tor chiet  
quar riens que ie i puisse fere 
n i puet durer ne tenir  si uos 
uoudroie molt proier que uos 
meissiez poine coment ie seusse 
por quoi ele chiet  quar len m 
a dit que ie n ou puis sauoir  
se ie n ou sai par uos 
ou par les clers qui ci sont .  quant 
cil orent oi et entendu 
ce que li rois lor requeroit  si 
distrent    sire  nos n en sauons 
rien  mes il puet bien ci auoir 
aucun de ces clers qui bien le 
sauroient  quar ce est un art 
qui a non astronomie  ne nus clers 
sanz cel art n ou porroit sauoir . et 
nos parlerons a cels uolentiers 
que nos cuidons qui en saichent  
et si lor prierons qu il 
uos conseillent . et uos faites 
tant uers els comme rois  que 
il uos en saichent gre .  et li rois 
respont  il ne 
demanderont ia chose  se il me 
seuent dire  que ie ne lor 
doingne .  

lors se traient a une part li clerc 
et demande li uns a l autre 
se il set noiant de cel art . si en 
i ot yy qui se 
trestrent auant et distrent    nos 
en sauons  ce cuidons nos  assez 
por 
tel chose sauoir  et sauons ci d 
autres clers qui en seuent .  
et li prodome dient    querez uoz 
compoignons et uenez parler 
a nos tuit ensemble .  et cil 
distrent    uolentiers .  lors 
quistrent 
li dui tantque il furent yy 
et de ces yy n i ot onques 
nul dont li uns ne cuidast 
estre mestre a l autre . einsi 
furent 
amené deuant le roi et li rois lor 
demande se il cuident que 
il saichent dire por quoi sa tor 
chiet  et il responnent  
  oil  se ce puet estre par nul home .  
et li rois lor dit  se il 
lor dient  que il lor donra ce 
que il uouront . einsi departi li 
rois 
le concile de ses clergiez  et li yy 
remestrent auec lui  si s 
entremirent molt de sauoir por quoi 
cele tor chaoit et coment ele 
porroit tenir . cil yy furent 
molt saige de cel art et molt 
auertuerent lor sen chascuns por 
soi . et com plus s esuertuoient 
qu une seule chose et cele si ne 
tenoit neant  ce lur estoit 
auis  
a la tor . si furent molt espoanté  
et tantque li rois les hasta  si 
les 
fist mander deuant lui et lor 
demanda    que me dites uos de ma 
tor  
dites moi ce que uos en deuez 
dire .  et il responnent    sire  
ce est molt grant chose que tu nos 
demandes . il nos couient 
encor un respit de yy iorz .  et li rois 
respont    le respit uoil 
ie bien que uos aiez  mes gardez 
que uos au chief de yy iorz 
le me sachiez dire .  lors s en 
alerent a un conseil ensemble et 
demande li uns a l autre    que 
dites uos de ceste chose 
que li rois nos demande   einsi le 
demande li uns a l autre  
ne nus d els ne uolt dire a l autre 
ce qu il set . si en i ot 
zz qui fu plus saige que li 
autre    uos estes ci alés 
tuit  faites le bien . dites moi 
tuit a consoil li uns 
sanz l autre de ceste chose ce que li 
est auis  et ie n en encusere 
ia nul  se par le congie de uos touz 
n ou fais .  et il 
responnent que il l ostroient . 
einsi tret chascun a conseil 
l un sanz l autre a une part et 
lor demande que lor est 
auis de cele tor . et chascuns d els 
li uns apres l autre li 
dist  autant li uns come li autre  
que il de la tor ne 
sauoit riens ne que il n en 
pooient riens ueoir  mes il 
ueoient une 
autre merueille  quar il ueoient zz 
enfant de yy anz qui estoit nez 
sanz 
pere d ome terrien et conceuz en fenme . 
iceste parole li distrent 
tuit yy et quant il ot oiz les 
conseuz  si dist    reuenez tuit 
ensemble deuant moi .  et il si firent . 
quant il furent tuit ensemble 
uenu  si lor dist    uos m auez 
tuit une chose dite et une chose 
celee .  et il responnent    or 
dites que nos uos auons dit e 
que nos uos auons celé .  et il 
respont    uos m auez dit 
chascuns que uos ne sauez riens 
de cele tor  mais uos ueez 
zz enfant de yy anz qui est nez 
sanz pere d ome terrien et conceuz 
en fenme  ne uos entre uos toz ne m 
auez plus dit . et ie uos dirai  
tant plus que ie uoil que uos me 
creez  qu il n i a celui 
de uos toz que il n ait ueu que 
doit par cel enfant morir  
et ie meimes l ai ueu certenement 
ainsi com nus de uos 
autres . et ce est ce que uos m 
auez dit et celé  que uos ne le 
m auroiez ia dit et si le uoiez 
et celoiez par uos . mes en ce 
deuons nos bien mestre conseil  
desque nos le sauons deuant noz 
morz .  lor dist    se uos me uoulez 
tuit croire  nos garrons 
bien noz uies . est uos il auis que 
ie uos aie uoir dit   et 
il responnent    uos nos auez bien 
dit certenement ce que 
nos auons ueu . or uos prions que uos 
metoiz consoil a noz uies .  
et il respont    bien seroit fols 
qui ores ne l i sauroit mestre . 
sauez uos que nos ferons  nos nos 
acorderons tuit a une parole 
et dirons que cele tor ne puet 
tenir ne ia ne tenra  
s il n a ou mortier dou fondement 
de la tor mis dou sanc de l anfant 
qui est nez sanz pere  et qui 
porra dou sanc auoir et mestre ou 
fondement  si tenra la tor et 
sera toz iorz mais bonne et forz . 
et einsis le die chascuns par soi  
si que li rois ne s apercoiue 
pas que nos auions tel chose ueue . 
einsi nos porrons garder de la 
mort 
de celui que nos auons ueue par cui 
nos deuons morir . et faisons 
bien le roi desfandre que il ia ne le 
uoie ne oie  
mais cil qui le trouueront l 
ocient la ou il sera trouuez 
et son sanc en aportent .  einsis 
ont les paroles acordees . 
et quant il uinrent deuant le roi  si 
distrent qu il ne diroient pas 
lor 
sen tout ensemble  mais chascuns 
par soi  si sauroit li quiels 
diroit mielz . einsi font semblant 
que l un ne saiche 
rien dou sen a l autre . einsis 
conta chascuns sa parole au roi 
et a 
yy homes de son consoil auec lui . et 
quant li rois et son conseil 
ot oie ceste merueille  si s en 
merueillerent molt et distrent 
que bien pooit ceste chose estre  s 
il pooist estre que hom 
nasquist sanz pere . et tient molt 
ses clers a saiges et lors 
les apela touz ensemble et lors 
dist    uos tuit m auez dit 
une chose  et chascuns par soi .  et il 
demandent tuit    sire  or la 
nos retraiez .  et li rois lor 
retrait tot mot a mot si com il 
l orent conté . et lors dient 
tuit    se ce n est uoirs que 
nos t auons conté  si fai de 
nos ton comendement .  et li rois 
lor demande    puet il estre uoirs 
que home puisse 
nestre sanz pere   et cil 
responnent    sire  nos n oimes 
onques 
mais parler que de cestui . mais tant 
poons bien dire que cist 
est nez sanz faille et est ou 
sestieme an .  et li rois 
dist que il les fera molt bien 
garder et enuoiera querre le sanc 
de l enfant  et il li dient lors 
tuit ensemble  
  sire  nos uoulons que tu nos 
faces bien garder  mais garde 
que tu ne paroles a l enfant ne que 
n ou uoies  mais 
comende qu il soit ocis et que 
li sans t an soit 
aportez  einsi tenra ta tor  se el 
tenir doit sanz faille .  
li rois les fist touz nestre en une 
fort meson et lor fist 
doner a boiure et a mengier et ce que 
mestiers lor fu  et prist ses 
mesaiges  si les enuoia par toute la 
terre  yy et yy 
de ces mesaiges i ot yy et a ces yy 
fist li rois iurer seur 
sainz que cil qui cel enfant 
trouerroient l ocirroient et 
aporteroient le sanc et que il ne 
reuendroient deuantque il fust 
trouuez . 

einsis enuoia li rois uertigiers 
cel enfant querre  et li messaige 
se departirent dui et dui et 
quistrent par maintes terres 
et par mainz pais tantqu il s 
entretrouuerent dui messaige autre 
dui 
et distrent qu il iroient 
ensemble une piece . einsis 
cheuauchierent 
tuit yy tantqu il auint un ior qu il 
passerent zz grant champ 
a l entree d une uile et en cel champ 
auoit grant plente d enfanz 
qui iouoient a la coule . et merlins 
qui toutes les choses 
sauoit uit cels qui le 
requeroient  se si traist pres de l 
un 
des plus riches de la uile  por ce 
que il sauoit bien que 
cil le messameroit  si hauce 
la croce  si fiert l enfant 
en la iambe  et cil comence a 
plorer et merlin a messaamer 
et a reprocher 
qu il est nez sanz pere . quant 
cil qui esgardoient et qui 
cel enfant queroient qui fu nez 
sanz pere l oirent  si alerent 
tuit 
yy uers celui qui ploroit si 
demanderent    qui est cil qui 
t a 
feru   et il lor dist    ce est le 
fil d une femme qui 
onques ne sot qui l a engendré 
ne onques pere n ot .  
quant merlins l oi  si uint uers 
els riant et lor dist    ie sui 
cil que uos querez et que uos 
auez iuré au roi uertigier 
que uos m ocirrez et que uos li 
porterez mon sanc .  
quant cil l oirent  si furent 
molt esbai et responnent  
  qui t a ce dit  ie le sai bien  
desque uos le iurastes .  et cil 
dient    uenras tu auec nos  se 
nos t en portons   et il 
lor respont    ie creimbroie que 
uos ne m oceissiez .  et il 
sauoit 
bien que il n en auoient courage  
mais il le disoit por als miauz 
acointer . et lors lor dist    se uos me 
creantez que uos ne m ociroiz 
mie  ie m en irai o uos et si 
dirai por quoi la tor ne puet 
tenir  dont uos me uoulez ocirre .  et 
quant cil l oirent  
si furent tuit esbahi et 
dient    cist nos dit 
merueilles  
granz pechiez seroit  se nos l 
ociens .  et chascuns d els dist  
  ne me uuel mielz pariurer que ie l 
ocie .  et lors lor dist 
merlins    uos uendroiz herbergier 
la ou ma mere est  quar ie 
ne porroie aler auec uos sanz le 
congie de ma mere et sanz le congie 
au prodome qui est en la meson ou ma 
mere est .  et il 
dient    nos irons la ou tu 
uouras .  einsis en a menez 
merlins 
les messaiges qui estoient uenu 
chies sa mere en une meson de 
religion de nonains ou ele estoit 
randue . 

et quant merlins uint en la maison  si 
comenda a cels de la maison 
qu il lor feissent bele chiere  et 
quant il furent descendu  
si les mena deuant blaises et li 
dist    uoiz ci cels que ie te 
dis 
qui me deuoient uenir querre por 
ocirre   et dist as messaiges  
  ie uos pri que uos conoissiez 
uoir a cest prodome 
de ce que ie uos dirai de uostre 
oeuure sanz mentir  et tant uoil 
ie que uos bien sachiez  se uos en 
mentez  que ie le saure 
bien .  et li prodome dient    nos n en 
mentirons ia . - ce gardez uos 
bien tuit que uos ne m en 
mentoiz .  et merlins dist a blaise  
  or entent bien que cil prodome te 
diront .  et il lor dist  
  uos iestes a un roi qui a non 
uertigiers et cil rois 
si uolt faire une tor  et cele tor  
quant il l a faite yy toises 
hautes ou quatre  si ne puet 
tenir  ainz font quanque il 
a fait en une ore  et il en est 
molt iriez  et tantque il manda 
clers . si en i a yy qui deuiner  
ce dient  
et li distrent que il li 
diroient bien por quoi la tor ne 
pooit 
tenir et coment ele tendroit  si 
giterent lor sorz  si ne uirent 
rien de la tor ne n en sorent nule 
chose  mais il sorent que ie 
estoie 
nez . si lor fu auis que ie lor 
puisse nuire  si s acorderent qu 
il me 
feroient ocirre  par ce qu il 
disoient que la tor tenroit  s 
il 
i auoit dou sanc de l enfant qui fu 
nez sans pere . et uertigiers  
quant il l oi  si le tint a grant 
merueille  si cuida que uoirs 
fust . et il comenderent que len 
me queist tantque ie fusse trouuez 
et distrent le roi que il 
deffendit a ses messaiges que il 
n amenassent pas deuant lui  mais 
oceissient moi  quant il m auroient 
trouué  et en portesient mon sanc por 
mestre ou mortier de la tor . 
si dirent que por ce tenroit la 
tor  mais il mentirent  que ia por 
ce ne tenroit . et uertigiers por lor 
comendement prist yy messaiges  
si lor fist a touz iurer sor sainz 
que il m ocirroient et 
li porteroient mon sanc . einsi les 
enuoia toz yy deus et deus  
et cist yy se sont entretrouué  
si passoient par deuant ce champ 
ou cil autre enfant couloient  et ie 
qui soi bien qu il aloient 
querant feri zz des enfanz  por 
ce que ie sauoie bien que nouauz 
me diroit que il sauroit a son 
esciant et qu il me reprocheroit que 
i 
estoie nez sans pere . et einsis le 
fis por ce que ie uols que 
cist prodome me trouuassent  et 
einsis m ont trouué . biau 
maistre 
blaise  demandez lor se ie di 
uoir .  et il lor demande 
se ceste merueille est uoire 
que il dit et il responnent  
  auez lo uos bien oi et entendu 
tout einsi conté  se dex 
nos ait et laist torner arrieres 
en nostre pais que nos ne 
soions tuit mort de glaiue il ne 
uos a de mot menti a 
nos escianz .  et le maistre se 
saingne et dit    il sera 
encores molt 
saiges  se il uit  et il 
seroit molt granz damaiges  se uos 
l ociiez . - sire  nos uoudrions 
sire nos uoudrions mielz que nos 
fussiens 
pariure toutes noz uies et que li rois 
nos tolsist touz 
noz heritaiges  et il meismes qui toutes 
les autres 
choses set puet bien sauoir se 
nos en auons talant .  
et blaises dist    uos dites uoir . 
ie li demanderai et ce et autre 
chose  uoiant uos  dont uos 
merueillerez de ce que il dira .  
lors l 
apelerent  quar il s en estoit 
alez por ce que il uoloit que 
il parlassent ensemble priueement  et 
il uint . et le maistre 
parole  si li dist    tout einsi com 
tu l as dit  et 
il ont coneu que il est uoirs  
mais il m ont dit 
autre chose que ie te demande  sauoir 
se il ont talant de toi 
ocirre .  et merlins rit et dit  
  ie sai bien la dieu merci 
et la lor qu il n en ont ores nul 
talant .  et il dient  
  uos auez uoir dit . uendroiz uos 
en uos o nos   et il respont  
  oil  sanz faille  se me creantez 
leaument que uos me menroiz 
deuant le roi et que uos ne 
souferroiz que nul mal me soit 
faiz 
deuantque ie aie a lui parlé  que 
ie n aie garde .  

et einsis li creantent et son 
maistre parole et dit    or 
uoi ie que tu me uiaus laissier . 
or me di que tu ueus 
que ie te face de ceste oeure que tu 
me feis comencier .  
et il respont    de ce que tu me 
demandes te dirai ie raison et 
uoir . nostre sire qui par droit et 
par raison m a doné tant de 
sen et de memoire que cil qui me 
cuida auoir a son hues fait m 
a 
perdu  et diex m a esleu a un suen 
seruise faire que nus ne 
porroit faire se ie non  quar nus 
ne set les choses si com ie sai  
et si sai qu il me couient a 
aler en cele terre ou cist me 
sont uenu querre . et ie ferai et 
dirai tant que ie serai li plus 
creuz hom qui onques fust creuz 
en terre fors dieu . et tu 
i uenras por acomplir ceste oeure 
que tu as encomenciee  mais tu ne 
uenras pas auec moi  ainz iras 
par toi et demenderas une terre 
qui a non norhombellande  et cele 
terre si est plene 
de molt granz forez et si est molt 
estrange a genz dou pais 
meismes  que il i a de tels parties 
ou nus n a encor esté . 
et la conuerseras et ie irai a 
toi et te dirai les choses qui 
t auront mestier au liure faire que 
tu faiz  et bien te doiz 
trauaillier  quar tu en auras molt 
bon louier . et sez tu quel  
ie t enseingnerai quel loier tu en 
auras  a ta uie acomplissement de 
ton cuer et apres la fin ioie 
pardurable . et t oeure sera toz 
iorz 
mais  tant com le siecle durra  
retraite et uolantiers oie . et sez 
tu dont ceste grace uenra  ele 
uenra de la grace que nostre sire 
donna a ioseph  a celui ioseph cui il 
fu donez en la croiz . 
et quant tu auras bien trauaillié 
por lui et por ses encessors et 
por ses hoirs qui de sa lingniee 
sont issu et tu auras tant de 
bonnes 
oeures faites que tu deuras estre 
auec els en lor compoignie  ie t 
enseingnerai la ou il seront et 
uerras les beles soldees 
et les glorieuses que ioseph ot 
por le cors ihesu crist qui 
li fu donnee por les soues soldees . et 
ie uoil que tu saiches  
por toi faire plus certain  que diex 
m a doné tel sen et tel memoire 
que ie ferai tout le reigne ou ie 
uois trauaillier les prodomes et 
les 
prode femes encontre un qui doit 
estre de cel lingnaige que 
diex tant aime . mais ie uoil 
bien que tu saiches 
qu en grant trauail ne seront deuant 
le quart roi  et 
cil rois a cui ne sera cui cil 
grant trauail seront aura non 
artus . 
et tu t en iras la ou ie t ai 
dit et ie irai souuent a toi 
et te dirai iceles choses que ie 
uoudrai que tu mestes en ton 
liure . 
et saiches que tes liures sera 
encores molt amez et molt prisiez 
de maintes genz qui ia ne l auront 
ueu  et quant tu l auras fait  
si le porteras en la compoignie d 
iceles bonnes genz qui ont non 
iceles 
glorieuses soldees dont ie t ai 
parlé  ne il n aura prodome ne 
prode 
femme en cele partie ou ie m en 
uois que ie ne te face metre 
aucune 
partie de sa uie . et saiches bien 
que onques nule uie de genz ne fu 
plus uolentiers oie de fols ne de 
saiges que sera cele dou roi 
qui aura non artus et des genz qui 
a ce tens regneront . et 
quant tu auras ce tout acompli et 
lor uies retraites  si auras 
deserui la grace que cil ont qui 
sont en la compoignie 
dou uaissel que len apele graal . et 
tes liures  par ce que tu en as 
ia fait et par ce que tu en feras  
quant il seront parti 
de cest siecle et alé au plaisir 
ihesu crist - de que ie ne te doi 
retraire - et tu seras alez de cest 
siecle et morz  si aura non toz iorz 
mais  
tant com li mondes durera  tes 
liures li liures dou graal et 
sera molt uolentiers oiz  qu il 
aura poi chose faite et dite en nul 
leu qui bonne soit ne profitable 
dont il n i ait aucune 
partie .  einsis parla merlins a son 
maistre por ce que il auoit esté 
maistres sa mere . et li prodom  quant il 
l oi einsis parler  s en fu 
molt liez et dist    tu ne me 
comenderas ia chose que ie 
puisse 
que ie ne la face .  einsis a 
merlins son afaire atorné et 
parole 
a ses messaiges qui sont por lui 
uenu et lor dist    uenez o moi  
que ie uoil que uos oiez le 
conte de moi et de ma . 
mere  et il les moine la ou sa 
mere estoit  si li dist    bele 
mere  
len me est uenuz querre d estrange 
regne et de loingtain pais  si 
uoil aler par uostre congie  quar il 
me couient a rendre ihesu crist 
le seruise dont il m a doné pooir 
ne ie ne li puis randre  
se ie ne m en uois en ceste terre ou 
cist me uueulent mener  
et blaise uostre mestres s en ira  
et einsis uos couient de nos 
yy a consirrer .  et la mere 
parole et dit    biaus fils  a 
dieu soiez uos comendez  quar ie 
ne sui pas si saige que 
ie uos doie retenir . mais s il uos 
plaist  ie uousisse molt que 
blaises remansist .  et merlins dist  
  ce ne puet estre   
einsis prist congie merlins a sa mere 
et si s en uait auec les 
messaiges . et blaises s en repartist et 
s en uait d autre part 
en norhumbellande la ou merlins li ot 
comendé . 

merlins cheuauche auec les 
messaiges et cheuauchierent tantque 
il 
passerent parmi une uile  et cele 
uile si auoit zz marchie . et 
com il orent la uille passee  si 
trouerent zz uilain qui ot molt 
fors solers achatez et si enportoit 
le cuir as solers afaitier comme il 
seroient depcié  quar il 
uouloit aler en peleringnaige . quant 
merlins 
uit le uilain et il fu pres de 
lui  si rist  et li messaige 
qui le menoient demenderent por 
quoi il auoit ris et il dist  
  por ce uilain que uos ueez ci . or 
li demendez que il uuelt 
faire de cest cuir que il emporte et 
il uos dira   ses solers afaitier  
et uos le siuez  que ie uos di 
certenement que il sera morz 
ainzque 
il soit en sa meson .  et quant cil 
l oirent  si le tinrent a grant 
merueille et dient    ce 
essaierons nos ia se il puet 
estre uoirs .  
lors alerent au uilain  si li 
demanderent que il uouloit 
faire de ces solers et de ce cuir qu il 
enportoit  et il lor dist 
qu il uouloit aler en peleringnaige  
s en uouloit ses solers afaitier . 
et quant il oirent qu il lor dist 
ce que merlins lor ot dit 
meismes  si en orent molt grant 
merueille et distrent tuit 
ensemble  
  cist hom samble estre touz 
sains et touz haitiez . nos le 
suirons li dui de nos et li 
autre dui aillent lor chemin 
et nos atandent la ou il 
gerront enneuois  que il fera 
molt 
bon sauoir ceste merueille .  einsi 
alerent li dui apres le uilain 
et le siguerent  ne il n orent 
pas alé plus d une liue  quant il 
uirent le uilain cheir mort  ses 
solers en son bras . quant il l 
orent ueu et esgardé si s en 
retornerent et ataindrent puis 
lor 
compoignons si lor conterent cele 
merueille que il auoient ueue . 
quant cil l oirent  si 
distrent    mult firent li cler 
que fol 
qui comenderent que nos 
oceisions si saige home .  et li autre 
dient que il uoudroient mielz 
auoir fait grant meschief de lor cors 
que il par els preist mort . ce 
orent il dit a consoil  que il ne 
cuiderent pas que merlins le 
seust . et quant il uinrent deuant 
merlin  
si les mercia de ce qu il 
auoient dit . et il li demandent  
  que auons nos dit par quoi tu 
nos mercies   et il lor 
conte la parole si com il sauoit 
qu il l auoient dite . 
et quant cil l oirent  si s en 
merueillierent et distrent    nos ne 
poons riens faire ne dire que cist 
enfes ne saiche .  

einsis cheuauchierent par lor 
iornees tantque il furent ou 
pouoir 
uertigier et en sa terre . un ior 
cheuauchoient  si passoient 
par une uile  si portoit len un 
enfant enterrer qui estoit morz  
si auoit apres le cors molt grant 
duel d omes et de femmes . quant 
merlins uit ce duel et les clers 
et les prestres qui chantoient 
et portoient le cors en terre molt 
uistement  si comenca a rire 
et s aresta . et cil qui le 
menoient li demenderent de quoi 
il rioit  
et il dist    d une grant merueille que 
ie uoi .  et il li prient 
que il lor die  et il dist    ueez 
uos la cel prodome 
qui tel duel fait   et il 
respondent    oil bien . - et ueez 
uos 
cel prouoire qui chante la deuant 
ces autres  il deust faire le 
duel 
que le prodome fait  que ie uoil 
bien que uos sachiez 
que li enfes est ses filz qui 
est mors  por quoi cel prodome 
plore . cil qui il n est noiant 
en fait grant duel et cil 
qui filz il est  cil chante  
si m est auis que ce est 
grant merueille .  et li messaige 
demandent    coment porrons nos 
ce sauoir  ie le uos dirai  alez a 
la femme  s li dites 
por quoi ses sires fait si grant 
duel  et ele uos dira por son fil 
qui est morz . et uos li respondez  
ausis bien sai ie come uos 
qu il n est mie ses filz  ainz 
sai bien qui il est filz  
a cel prouoire qui hui en a tant 
chanté  si que prestres meimes 
le set bien et que il meimes le uos 
a dit  qu il a conté 
le termine qu il fu engendrez .  quant li 
messaige orent bien entendu ce 
que merlins ot dit  si alerent dui 
d els a la feme  si li 
demenderent 
tout einsis com merlins lor ot 
enseingnié . et quant la femme l 
oi  
si fu molt espoantee et lor dist    biau 
seingnor  por dieu merci  ie 
sai bien ne ia ne uos  
ainz uos conoistrai uoir  
car uos semblez molt prodomes . il 
est einsis uoirs com uos 
auez dit  mais por dieu n ou 
dites mie mon seingnor  quar il 
m ocirroit .  et quant il ont 
ceste merueille oie  si s en uinrent 
et le conterent as autres yy . 
lors dient entr eus quatre 
que il n ot mais el mont si bon deuin . 

einsis cheuauchierent tantqu il 
uindrent a une iornee pres de la 
ou 
uertigiers estoit  et lors 
demanderent li messaige    tu meimes 
nos 
deuroies bien conseillier que nos 
dirons mon seignor  que nos 
uolons 
li dui auant aler por dire li que 
nos t auons trouué  si nos 
enseingne que tu uouras que nos 
diom de toi . mais espoir il nos 
blamera de ce que nos ne t auons 
ocis .  quant merlins les oi einsis 
parler  si sot bien que il uouloient 
son preu  si lor dist    faites 
le si com ie uos enseingnerai  si n 
en serez ia blasmez .  et il 
dient  
  or comendez .  et merlins dit  
  alez a uertigier et li dites 
que uos m auez trouué et li 
contez le uoir de ce que uos 
m auez oi dire  et li dites que 
ie li mant que ie li 
mosterrai bien por quoi sa tor ne 
puet tenir  par couant que il 
face de cels qui me uouloient 
fere a lui ocirre ce que il 
uouloient 
que len feist de moi . se li dites 
que ie li dirai bien por quoi il 
m auoient comendé a ocirre  et 
quant uos li auroiz tout ce dit  
si 
faites tout seurement ce que il 
uos dira .  li messaige 
s en tornerent  si uinrent a 
uertigier la nuit . et quant uertigiers 
les uit  si en fu molt liez et 
lor demande    qu auez uos fait 
de ma besoingne   et il responnent  
  au mielz que nos poimes .  
lors l apelent a conseil et li 
content tout einsi com il 
ont ouuré et coment il 
trouuerent merlin et se il uousist  
il n ou trouuesient ia    mais il 
uient molt uolentiers a uos .  
et li rois dist    de quel merlin me 
parlez uos dont  ne me deustes 
uos querre l enfant qui fu nez sans 
pere  et me deuoiez aporter le sanc 
de son cors .  et il responnent  
  sire  ce est icil merlins 
que nos uos disons  et bien 
sachiez que ce est li plus 
saiges hom et le plus forz deuins qui 
onques fust ueuz fors dieu . 
sire  tout einsis com uos nos 
feistes iurer et comendastes 
uostre 
comendement  tout einsis le nos a 
il reconté et dit por quoi li 
clerc ne seuent por quoi uostre 
tors chiet  mais il uos 
dira et mosterra  se uos uolez  a 
uos et a els . et autres merueilles 
nos a il dites trop granz et nos 
a enuoiez a uos por 
sauoir se uos uoulez parler a lui . et 
se uos uoulez  nos 
l ocirron bien la o il est  que 
deus de noz compoignons 
sont auec lui qui le gardent .  et 
quant li rois  lor dist 
  se uos ossez pleuir sor uos uies 
que il mosterra por quoi ma 
tors chiet  ie ne uoil pas qu il 
soit ocis .  et cil 
dient    nos le pleuissons bien .  
lors dist li rois  
  alez le querre  que ie uoil molt 
parler a lui .  
lors s en alerent li messaige et li 
rois meimes cheuaucha apres 
els  et quant merlins uit les 
messaiges  si rit et dist    uos 
m auez pleui sor uoz uies .  et cil 
responnent    uos auez 
uoir dit . nos uolons mielz estre 
en auenture que nos uos 
oceissiens  et il nos en couenoit 
l un faire .  et merlins 
respont    ie uos garrai bien de 
ceste pleuine .  einsis 
cheuauchierent 
encontre le roi tantqu il l 
encontrerent . 

quant merlins uint pres de uertigier  
si le salua et dist    uertigier  
parlez a conseil a moi .  et il le 
trest a une part et apela 
cels qui l orent amené . et com 
il furent a conseil  si dist 
merlins    sire  tu m as fait querre 
por ta tor qui ne puet 
tenir et me comendas a ocirre par le 
consoil de tes clers qui 
disoient que ta tor deuoit 
tenir de mon sanc  mais il mentirent . 
mes s il eussient dit qu ele deust 
tenir par mon san  il eussient 
uoir dit . et se tu me creantes que 
tu feras ce d els que il 
uouloient que tu feisses de moi  
ie te mosterrai por quoi ele 
chiet 
et t enseignerai  se tu la ueuls 
faire  coment ele tenra .  
et uertigiers respont    se tu me 
mostres ce que tu me diz  ie 
ferai de cels ce que tu 
uouras .  et il li dit    se ie en 
ment 
de parole tant soit petite  si ne 
me croi mie de nule autre 
que ie te die . alons  si 
faisons uenir les clers et ie lor 
demenderai por quoi la tor 
chiet  et tu orras que il 
sauoit la raison 
dire .  einsi enmena li rois merlin 
iusque en la place ou 
la tor chiet et li clerc 
furent mandé et uindrent par 
deuant . 
et quant il furent uenu  si lor fist 
merlins mander par un 
des messaiges qui l ot amené  si lor 
dist    seingnor clerc  por quoi 
dites uos que ceste oeure 
chiet   et il responnent    nos 
ne sauons noiant dou cheoir  mais nos 
auons dit le roi 
coment ele tenra .  et li rois 
respont    uos m auez dit 
merueilles 
que uos me comendez a querre un home 
qui soit nez sanz pere  
ne ie ne sai coment il puisse 
estre trouuez .  et merlins 
parole as clers  si lors dist  
  seingnor clerc  uos tenez le roi 
por 
fol  quar ce que uos li faites 
querre l ome qui est 
nez sanz pere  uous n ou faites mie 
por sa besoingne  
mais pour la uostre  car uos auez 
sorti que li enfes qui est nez 
sanz pere que uos deuez par lui 
morir  et por ce que uos eustes 
paor que il ne uos oceist  feistes 
uos au roi entendent que  se il le 
faisoit ocirre et il meist le sanc 
ou fondement de sa tor  qu ele 
tenroit si que iames ne charroit . 
et uos pensastes qu einsis poez 
uos celui deceuoir par cui uos 
deuoiez morir en uoz sorz .  quant 
cil oient que cel enfant dit 
tel merueille - que cil cuiderent 
que nule rien seust que els -  si 
furent molt espoanté et 
sorent bien 
que a morir les couenroit . et 
merlins dist au roi    sire or 
poez 
bien sauoir que cist clerc ne me 
uuelent pas ocirre por uostre 
tor  mais por paor de ce qu il 
auoient sorti  qu il deuoient 
por moi morir . et demandez quar 
il ne seront ia si hardi 
qu il deuant moi uous ossent mentir .  
et li rois lor demande  
  dit il uoir   et il 
responnent    sire  si nos 
face diex saus de noz pechiez 
com il uoir dit . 
mais nos ne sauons par cui il set 
ces merueilles  si te 
priom com a nostre seingnor que tu 
nos lesses tant uiure que 
nos ueons se il dit uoir de 
ceste tor ne s ele tenra 
par lui .  et merlins dit    uos n 
auez garde de morir tantque 
aiez 
ueu por quoi la tor chiet .  et 
cil l en mercient . 

lors dit merlins a uertigier  
  uols tu sauoir por quoi t 
oeure chiet ne ne puet tenir et 
qui la t abat  ie le te 
mosterrai et dirai tot cler . 
sez tu qu il a soz ceste terre  
il i a une grant iaue dormant et 
desouz cele iaue si a yy 
dragons qui ne uoient goute . si 
est li uns rous et li autres 
blans  et sont seur yy pierres 
et sentent bien li uns l autre 
et sont molt grant . et quant 
il sentent que l iaue 
s sor els  si se 
tornent et l iaue demoine si 
grant bruit que ce qui est desus 
fait couient que il chie . 
et einsi chiet ta tor por ces yy 
dragons . et fai i garder 
et se tu ne trouues ce que ie te 
di  si me fai trainer a 
cheuaus  et se tu le trouues  si 
soient mi plege quite et li 
clers encorpé qui de ce ne 
sauoient rien .  et uertigiers 
respont  
  se ce est uoirs que tu me 
dis  tu ies li plus saiges hom 
dou monde . or m enseigne coment ie 
ferai la terre oster .  et merlins 
dist    a cheuaus et a charrestes et a 
homes  a cols et porter loing .  li rois 
fist tantost mestre les ouuriers et 
querre quanque couint a cele oeure 
faire  et les genz de la terre 
tienent ce a molt grant folie  
s il osissient pour uertigier . et 
comenda molt les clers a garder . 
einsi ouurerent a celle terre oster 
grant piece et tant ouurerent 
que il trouuerent l iaue et quant il 
orent l iaue trouuee  si la 
descouurirent et lors firent 
sauoir au roi qu il auoient 
trouué . 
et li rois uint molt lieement por la 
merueille ueoir et amena merlin  
et quant il uint la  si esgarda l 
iaue  si la uit molt parfonde 
et grant et apela dous de 
ses conseilliers  si lor dist  
  molt est cist hom saiges qui 
sauoit ceste iaue souz ceste terre  
et encores dit qu il a soz l 
iaue yy dragons . mais il ne me saura 
ia tant coster que ie ne face 
quanque il me dira  tantque ie 
les truisse .  et lors apela 
merlin et li dist    tu as uoir 
dit de ceste iaue  mais ie ne sai se 
tu diz uoir des dragons .  
et merlins respont    tu ne le 
pues sauoir tantque tu les 
uoies .  et uertigiers dit  
  comment porrons nos ceste iaue 
oster   
et merlins respont    nos la 
ferons corre a bons fossez tot 
loing 
de ci parmi les chans .  lors furent 
li fosse comencié a faire et l 
iaue 
a corre hors . et merlins dist a 
uertigier    cil dui dragon qui sont 
desouz cele iaue  si tost com il l 
entresentiront  si se 
combatront et ocirront li uns 
l autre . et mande toz les 
prodomes de la terre por ueoir la 
bataille  quar la bataille des 
yy dragons sera granz senefiance .  
et uertigiers dit qu il les 
fera touz molt uolantiers mander . 
lors le mande par toute sa terre 
as homes et as clers et as lais . et 
quant il furent tuit uenu 
et assamblé  si fist uertigier 
conter les merueilles que merlins 
li a dites et que li dui dragon se 
doiuent combatre li 
uns a l autre . lors dient li 
un as autres    ce 
fera molt bon ueoir  et 
demandent se il a dit 
li quiels ueintra . et li rois 
respont que il ne l a pas 
dit encores . 
