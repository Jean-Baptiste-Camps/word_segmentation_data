cil fablaor qui toz iors mantent 
et qui de riens ne se desmantent 
ne mais de manconges aprandre 
ou il puissent matiere prandre 
cil sunt lores bien apelé 
et en autes cors honoré 
et chascun couient que lon doigne 
loiez por dire sa mancongne 
il n an diront point autrement 
uolontierz est oiz qui ment 
qui uoudroit dire uerite 
et parler de desuinite 
loier li conuenroit doner 
es genz por soi faire escouter 
son tens gaste qui met sa cure 
en uanite dont dex n a cure 
et tot autresi de legier 
porroit lon d estoire traitier 
con trouer manconges et fables 
sunt delitouses et plaisables 
celui qui la manconge traite 
quant il plus ment et plus li haite 
por ce que il enbelist son dit 
mais celui qui uerite dit 
et selonc diuine escriture 
couient seure la letreure 
se l estoire estoit corronpue 
tote auroit sa poine perdue 
geruases qui ne puet aler 
que ne li couieigne porter 
zz baston por soi apuier 
uit zz liure en roman 
li liures a non bestiaire 
a barbarie est l armaire 
li latins qui mult est plaisanz 
de illuec fu estraiz li romanz 
celui qui les bestes descrist 
et qui lor natures escrit 
fu iohanz boche d or nonmez 
crisothomus rest apelez 
tote mist s entente et sa cure 
en traitier diuine escriture 
les semblances des bestes dist 
sachez que grant entente i mist 
et grant poine ou liure traitier 
dauid en thocha ou sautier 
tot est estrait de uerite 
bien doit estre en auctorite 
car qui bien i uoudroit entendre 
grant example i puet aprandre 
bestes ont diuerses sanblances 
et diuerses signifiances 
tot auximent ont li oisel 
li un sunt lait li autre bel 
ne uuel pas lonc prologue faire 
or me doint dex a tel chief traire 
de l afaire que i ai empris 
que ie n en soie en mal repris 
trois natures ha li lions 
et yy significations 
ce nos reconte l escriture 
oez sa primiere nature 
quant ueneres lo ua chacier 
et il lo comance a tracier 
soit en bois ou en terre plaine 
sent il dou ueneour l alaiene 
oez dou lion que il fait 
apres son dos trainant uait 
sa coue que il ha longue et grant 
si en uait sa trace cuurant 
et quant li ueneres ne trueue 
la trace por musart se prueue 
et mult se tient a mal balli 
de ce que il ha ensi failli 
retorne s en atant le lait 
et li lions ioans s en uait 
ausi l espiritaus lions 
ihesu crist ou nos nos fions 
por eslauer nostres pechiez 
dont tuit estiens entechié 
por le mesfait dou premier home 
qui sor desfans menia la pome 
en la sainte uirge se mist 
char et humaine forme prist 
quant la chandoile est alumee 
et en la lanterne aualee 
la clarte permi outre passe 
si que la lanterne ne quasse 
auximent nostre creator 
ot clarte ot grant resplandor 
entra en la seinte pucele 
qu il ot esleue en s ancelle 
il n en perdi sa deite 
ne ele sa uirginite 
uirge fu au comancement 
et uirge apres l enfantement 
toz iors fu uirge et caste et pure 
toz iors sera seinz porriture 
tot autresi ua de ceste oeure 
cum dou lion qui ses pas cueure 
por ce c un ne l puisse tracier 
ne nuns homs ne doit escerchier 
de la seinte incarnation 
car cil qui quant nos n estion 
dou limon nos fit et estraist 
puet tot faire quantque lui plait 
uez la nature seconde 
tel nature n a riens dou monde 
quant lion dorment et someillent 
lor cuer dorment et lor oel uoillent 
dex dist une mult grant meruoille 
  ie dor  fait il   mais mes cuer uoille  
por que ce uuet dire 
dex qui de tot le mont est sire 
uit nostre grant fragilite 
si prist por nos humanite 
sa char dormoit et reposoit 
sa deite en ciel ueilloit 
la tierce nature dirai 
dou lion ia n mentirai 
lions naist toz morz mais sa mere 
yy iors le garde au tierz li pere 
qui l engendra uient en la place 
au leoncel soffle en la face 
tot meintenant est pleins de uie 
or oez que ce senefie 
dex por nostre redemption 
soffrit et mort et passion 
por nos fu batuz et loiez 
et por nos fu crucifiez 
por nos fu d aissel abeurez 
d aubes espines coronez 
por nos ot percié le costez 
et fu ou sepulcre posez 
yy iorz i fu n dotez mie 
au iort uint de mort a uie 
si cum iacob prophecia 
dex come lions reposa 
une beste est panthere a non 
mult per est de bele facon 
mult i a especial beste 
lonc a le col bien faite teste 
la beste est de plisors colors 
de grant senz et de bones mors 
trop het cele beste dragon 
quant est de ueneison 
en la fosse se ua dormir 
trois iort i dort seins esperir 
au tierz ior la beste s esuoille 
en haut muit et une meruoille 
o celui muit met ors odours 
soez et de bone doucour 
car pimenz ne encens ne graine 
n uelent si bon come s aloine 
les bestes sentent l odour 
si s aunent totes antor 
se seuent lai ou ele uait 
li dragons le fait 
car il ne puet l odor soffrir 
en terre s en uait enfoir 
c est sa deffanse et ses conforz 
iluec se git pres est de mort 
est ne se puet mouoir 
la panthere por estouoir 
uont siuant totes autres bestes 
uers s aloine tornent les testes 
nostre signor et nostre pere 
dex qui est ueraie panthere 
trait a soi l umaine lignie 
qui tote estoit a mort iugie 
deables por sa couoitise 
l auoit trestote a soi mise 
segons deu n o guerpissons mie 
aemplissons la prophecie 
panthere qui est de colors 
et qui ha plusors 
nos senefie ihesu crist 
qui la loi nouele escrist 
il est doucours et sapience 
bone est sa uoiz et pacience 
a en soi et est repidables 
resplendisanz fers et estaubles 
quant est et replanie 
la beste tost s est endormie 
quant ihesu crist fu soolez 
des gas es uies et lassez 
de bufes et de batemenz 
d espines et d escupimenz 
apres ce fu crucefiez 
pies et paumes fu closfichiez 
et d une lance fu naurez 
quant de tex dons fu soolez 
el seint sepulcre s endormi 
et iusque en anfer descendi 
illuec lia lo fier dragon 
l anciein enemi felon 
et quant la beste est adrecie 
et dou dormir s est esuoillie 
de sa boche ist la douce aloine 
qui les bestes a li amoine 
ihesu la beste signifie 
qu au tierz iort uient de mort a uie 
adont cria   dex  a haut criz 
de toz ses amis fu oiz 
et en ses paroles disoit 
que le monde uaincu auoit 
encor disoit n dotez pas 
  pere quanque tu me donas 
ai gardé de dampnation 
fors lo fil de perdicion 
ie uois a mon pere et au uostre  
dex est ses pere et li nostre 
dex dist   quant el ciel serai 
seint esperit enuoierai 
en terre qui ou uos sera 
tant com cist siegles durera  
poet estre si soes odour 
com de deu nostre creatour 
qui pres est de deu per creance 
per oures et per esperance 
per loig per sa fragilite 
quant il de deu est espiré 
repleins de ses alumemenz 
dont garde ses comandemenz 
requerons deu et lo seruons 
totes houres et li prions 
en l odor de ces oignemenz 
de doiuent croire totes genz 
uenir poons n en dotez mie 
per baptisme a nouele uie 
terraines choses laisons 
es celestiaus trepassons 
guerpissons oures de pechie 
deprions deu per sa pidie 
qu en cele ioie soions mis 
que il promet a ses amis 
ou n a tristor dolor ne ire 
et que a ioie puissons dire 
une beste est co n est pas fable 
qui auques est a boc sanblable 
cele beste aime pastre en mont 
une corne a enmi le front 
por ce que ele n a que zz corne 
est apelee unicorne 
tant se set la beste desfandre 
que uenerres ne la puet prandre 
fors est et de grant ardement 
il la prenent per argument 
lon quiert une iuine pucele 
bien atornee iouene et bele 
el desert la fait lon aler 
lai ou la beste sot ester 
soule remaint chascuns s part 
et la beste uient cele part 
quant la pucele uoit si coie 
sachiez que mult li fait grant ioie 
a la pucele uient deuant 
si se couche en son deuant 
la pucele l enbrace et tient 
li uenerres cele part uient 
quant la beste uoit endormie 
tanttost la prent et si la lie 
et puis l a au roi presentee 
en son palais li est portee 
li psalmistes ou dist 
quant il parla de ihesu christ 
  mes cors sera autoriez 
cum unicorne exauciez  
entendre poez per la beste 
que zz soul cor a en la teste 
crist qui dist au pueble commun 
  ie et mes peres fume un  
des est chies et ihesu est cors 
qui d enfer bota ses genz fors 
ains rien ne li puet contrester 
ne riens ne le puet arester 
la pucele nos senefie 
l especiaul uirge marie 
en cui dex prist humanite 
en sa char fu pechie dampné 
une beste est idres clamee 
el fluue de nil est trouee 
une autre beste i a diuerse 
cocadrile mult est enuerse 
toz iors a la goule 
qui plus est granz que n est une oule 
quant idres la trueue dormant 
el tais se uoute maintenant 
que miez se puisse escalorgier 
et passer outre de legier 
par la boche li saut el cors 
ocit la et puis s en ist fors 
cocadrile a de mort sanblance 
et d enfer a signifiance 
ydres ihesu crist senefie 
qui nos raint de mort a uie 
por ce soffrit mort dex en fust 
que mors de toz uaincue fust 
anfer brisa et desronpi 
ce sachiez uos trestuit de fi 
la prophecie est auenue 
mors est en uitoire montee 
  mors  ce dist dex   tu me mordras 
anfer  dist il   per moi morras  
sereine est de mer zz peril 
feme est par desus le lonbril 
et poisons desoz la centure 
tant chante bel que creature 
ne s porroit pas sooler 
ne d oir le douz chant chanter 
quant genz uont per la mer naiant 
et les sereines uont chantant 
quant auoir en cudent l oie 
tant est douce la melodie 
tant se delitent en l oir 
que toz les couient endormir 
et quant il se sont endormi 
meintenant les ont asalli 
les sereines si les acorent 
lor char despiecent et desuorent 
cil qui aiment tragitaours 
tumeresses et iuglaours 
cil enseuent ce n est pas fable 
la procession au deable 
deables les ua esuoillant 
et ensi les ua deceuant 
el perfont anfer les enuoie 
ensi set il querre sa proie 
centaurus est une autre beste 
poitrine espaules mains teste 
ha tot ensi come ont home 
asne resanble c est la some 
aual per desoz la centuire 
moult est de mauuaise nature 
a icestui sanblable sunt 
li home qui yy langues ont 
qui amonestent faire bien 
et si n en uuelent faire rien 
itel sunt li faus ypocrite 
de parole senblent hermite 
mult sunt deuant la gent plaisant 
et deriere fel et tirant 
nuns hons ne se puet d aus gaitier 
de ces dist dauid ou sautier 
une beste est co est la some 
que li auctors hyene nomme 
la loi dit que n est pas meniable 
n est rien qui a li soit sanblable 
orde est la beste et si est bele 
une hore male autre femele 
a li poet lan bien compare 
ce sachiez bien de uerite 
les ienz qui d israhel issirent 
premierement a deu seruirent 
a luxure apres s atornerent 
ydres ymagines XXX 
cil qui entendent a usure 
a auarice et a luxure 
et despitent ce que dex fit 
ce sont cil de quoi dauid dit 
singes est de laide figure 
de deable a forme et figure 
plus resanble deable que beste 
coue li faut mais il a teste 
mult per est de laide meniere 
ne s a dont courir per deriere 
quant deaubles estoit archanges 
laisus amont auoi les anges 
contre son signor s ergoilla 
chief auoit mais il li mua 
beaus estoit mais sa resplendor 
li fu muee en tenebror 
plus est noirs que erremenz ne 
or est en la puor d anfer 
de ciel per son fol cudement 
chai deis le comencement 
et il et tuit cil periront 
en la fin qui segu l auront 
si come seins pos de lui dist 
li banisierres ihesu crist 
elephanz est beste sauuage 
granz et forz et si est mult sage 
ia ne coplera a sa per 
deuantqu il cuide angandrer 
quant de concoiure est tens et hore 
sa pareil moine seins desmore 
asez pres est de paradis 
zz herbe troue ce m uis 
mandegloire l escriz la nomme 
sanblance a de feme et d ome 
la femele de ce fruit prent 
s en primierement 
tot droit a son male s en uait 
dou fruit li tent mengier l en fait 
adont asenblent charnelment 
la femele enpregne errantment 
quant trauaillier doit de son uantre 
zz grant lac quiert dedenz s en entre 
illuec est iusqu a la forcele 
li maules est o la femele 
ia de lez li ne se moura 
deuantque faoné aura 
il la garde por le dragon 
qui li uuet mengier son faon 
li maistre des elephanz dient 
qu adam et eue senefient 
qui estoient en paradis 
ou damidex les auoit mis 
il n auoit en aus fol pense 
n ensanble n auoient pensé 
delorsque eue ot dou fruit gosté 
que dex li auoit desueé 
a adam uint se li tendi 
mengier l en fit bien le trahi 
de paradis furent chacié 
et en monde trabuchié 
a estant puet estre asignez 
cist monz por les diuersitez 
qu en un estan sunt concuillies 
eues de diuerses parties 
cist mondes est com zz uiuiers 
de ce dist dauid ou sautier 
quant enuoiez fu nostre pere 
adam ou lac plein de misere 
euain sa feme adon conut 
et charnelment auoc li iut 
cain meintenant engeindrerent 
en duel et en misere entrerent 
uiure les couient a dolor 
en poine en tristece en plor 
ihesu crist qui le monde fit 
por ce pechie nostre char prist 
et de la palu nos traist fors 
plus estoiens soillié que pors 
paternoster c est l orisons 
per la proiere crist entendons 
il qui de tot a la puisance 
nos mantiegne en ferme creance 
et tel bien dire l os 
ot oliphanz et poil et os 
ia en lue ou un les ardra 
serpens ne boz ne remandra 
ne nule chose uerminouse 
tant est la beste preciouse 
se aucuns uoloit endroit soi 
fermement maintenir la loi 
per ce porroit ce n est pas fable 
chacier les oeures au deable 
est beste mult fiere 
corz a tranchant de tel meniere 
que le grenor arbre porroit 
tranchier que ele troueroit 
uenerres ne la porroit prandre 
ne l ose soulement atendre 
quant la beste a talanz de boiure 
des autres bestes se dessoiure 
a zz fluue cort de randon 
li fluns eufrates a non 
l essorce en est en paridiz 
la beste en boit a son deuis 
sor la riuiere a zz arbroie 
de uiones et d XXX 
tant se ua la beste ioiant 
et permi l arbroie saillant 
que ele se prent es uionetes 
per les cornes et es uergetes 
lors tripe et saut et sache et tire 
et brait per destrece et per ire 
car d eluec ne peut eschaper 
quant li uenerres l ot crier 
il cort cele part eneslore 
de l espie qu il porte l acore 
chascun home n en dotez mie 
iceste beste senefie 
hons qui a en soi XXX 
et qui bien garde obedience 
ces yy choses sunt seinz dotance 
des yy corz la senefiance 
qui ces yy uertuz a en soi 
et qui bien uuet tenir la foi 
por ce puet tot ce n est pas fable 
plaissier les engins au deable 
quant li hons boit a demesure 
uins l a tost enpris en luxure 
d iurece naisent plisor mal 
et tuit li pechie criminal 
quant deables uoit enlacié 
aucun home en tel pechie 
lors l enpoint et tant le debat 
que enz el pois d enfer l abat 
cil lues est mult espoentables 
toz iors i est fues perdurables 
iceste arme choitiue lasse 
d un torment en zz autre passe 
li zz maus li autres pire 
mult i soffrent diuers martire 
or sachez que iurece et luxure 
sont yy choses dont dex n a cure 
l uns uices de l autre descent 
por ce li apostre desfent 
trois menieres de serpent sunt 
si come seins xm l espont 
de uuiures est la primeraine 
et de coloures la meiaine 
et la tierce est de dragons 
qui sunt felon et uerimous 
des uuiures nos dit l escriture 
que eles sunt de tel nature 
que quant la femele concoit 
en sa boche le fruit recoit 
li maules li fiche en sa gorge 
sa teste et cele l engorge 
tote l escache a droiture 
de tel ardor est sa luxure 
li maules muert et cele enpreigne 
contre nature est tel ouraigne 
quant li feonet doiuent naistre 
mordent la mere ou coste dextre 
per ce pertuis s en issent fors 
lor mere ocient per mors 
la mere muert el naissement 
li peres a l engeindrement 
les uuiures qu ensi s entrocient 
les felons iuis senefient 
qui nostre creator ocistrent 
et en la seinte crois le mistrent 
ihesu crist qui est nostre pere 
et iherusalem nostra mere 
li euangeliste nos dist 
en l euangele que il fit 
qu il comande que nos soions 
aussi simples come colons 
et sages come serpent sunt 
oiez que les colouures font 
quant la colouure s enuoillist 
la ueue li oscurcist 
li cors desfroisse et empire 
yy iors tot tire a tire 
se tient de boiure et de mengier 
et tant se lait amagroier 
de uerte dire le uos os 
que ele n a riens dedenz le cors 
quant ele est si amagrie 
lors quiert zz pierre partie 
dont se fiche en la creueure 
outre passe sa uesteure 
remaint a la pierre defors 
li cuirs li dessoiure dou cors 
quant tote est despoillie nue 
dont li reclarcist la ueue 
et li reuient nouele peaus 
dont rest ses cors trestoz noueaus 
ausi li hons ce n est pas fable 
qui fait les oeures au deable 
doisque il chiet en desperance 
n a de deu de conoissance 
et quant sa creance a perdue 
dont li ampire sa ueue 
adonques deuroit la coloure 
ensegre en pensee e oeure 
ieuner deuroit et uoillier 
et l orguel de sa char plaisier 
et honorer deu seins feintise 
et puis uenir a sainte eglise 
por dieu prier por ieuner 
puet lon per la pierre passer 
hons qui a bone repentance 
et qui uuet faire penitence 
se puet bien de deu acorder 
et de pechie desuoloper 
car tuit pechie le sauons 
sunt laué per confessions 
qui en paradis uuet entrer 
mut li couient son cors pener 
mult per i a estroite entree 
mais cele d anfer est mult lee 
li dragons est de tel nature 
quant il ha soi tot a droiture 
ua querre une bele fontaine 
dont l eigue est pure nete saine 
primierement seins mentir 
ua en zz fosse uomir 
quant de uerin est nez et pur 
dont puet boiure tot a segur 
ensegre deuons les dragons 
quant a seinte eglise uenons 
la parole deu escouter 
ne deuons pas oi nos porter 
couoitise ne auarice 
purgier nos deuons de tot uice 
per ueraie confession 
adonc primes entrer poons 
ou temple prier et orer 
la parole deu escouter 
dex la nos doint si meintenir 
qu sa merci puissons uenir 
autre nature li dragons 
que en escriture trouons 
qu il ha paour de l ome nu 
et le fuit mais s il est uestu 
sore li cort a lui se ioint 
trestot l enuerime et point 
quant adanz iere en paradis 
ou damidex le auoit mis 
onques deables c est la some 
deuantqu il ot mengié la pome 
de riens mesfaire ne li pot 
mais le col passé en ot 
de meintenant ce n est pas fable 
fu chauz es mains au deable 
et tant com homs est entechiez 
enuolopez de laiz pechiez 
le tient deables en sa iostise 
qui li aprent mal et atise 
tant est en sa subiection 
mais s il uient a confession 
quant des uices est eslauez 
et de son pechie desnuez 
don ne le puet dables greuer 
n a puis a lui que comander 
corbeaus si st de lade figure 
et si ont une tel nature 
quant lor oselet sunt esclos 
sachiez que il ont les eauz clos 
les peres ne seimblent de rien 
et por ce ne lor font nul bien 
et il ne finent de proier 
XXX 
cel qui done c on li desmande 
de buen cuer qu il lor doint uiande 
ensi prient lor creator 
et quant uient au siste ior 
a lor nature se retraient 
dont les conoissent et apaient 
li crop qui hai les ont 
tot le bien qu il poent lor font 
asez lor donent a mengier 
ne lor font puis de rien dongier 
or oz tu hons qui as entente 
quant deables t essaie et tempte 
tant com tu fais de lui ton meistre 
ne te uuet damidex repaistre 
et se tu chiez en pourete 
ou en aucune aduersite 
n entrer pas en desesperance 
mais en deu aies ta fiance 
les oeures au deable laise 
prie celui que il te paisse 
qui dist   ie sui li uerais pains  
cil forma home de ses mains 
cil saola bien le sauons 
de yy pains et de yy poisons 
yy homes qui le seuoient 
gari sunt cil qui en lui croient 
uurpiz est beste tricheresse 
de mal engin et felonesse 
quant il ne trueue que mengier 
lors ua querre zz roge terrier 
illuec s enuerse per grant bole 
et trait la lengue de la gole 
et d alener mult bien se tient 
ausi come morz se contient 
li oisel uont desus uolant 
quant ensi le uoient gisant 
bien cuident qu il soit morz por uoir 
desor lui se uont aseoir 
bechent et cil les englot 
d aus raemplist son uantre tot 
ensi pren des oiseauz uaniance 
et li deables seins dotance 
el puis d anfer nos enprisone 
per les charz qu il nos abandone 
sa charz est iurece et luxure 
orguel fierte et desmisure 
et sorcuidance et glotonie 
traisons couoitise enuie 
larron foi mentie periure 
ire desperance usure 
cil qui au deable seruiront 
einz en la fin l espenirunt 
lai ius aual ou puis d anfer 
seront en chaines de fer 
ou sautier le trouons escrit 
si come li psalmistes dit 
une beste est d autre nature 
castor la nomme l escripture 
en roman l apele lan beiure 
el est plus isnele que lieure 
lon fait des coillons medicine 
meudre que de nule racine 
quant uenerres chacier le uait 
por ses coilles auoir le fait 
quant la beste le uoit uenir 
si pres que ne les puet gueinchir 
ses coillons ront si fort les sache 
et per grant air les esrage 
au uenaor les giete entiers 
et il les prent mult uolontiers 
la beste lait tot XXX 
ia ne la chacera auant 
et s il la chace autre foie 
et il l a ia mult aprochie 
que uoie que eschaper ne puisse 
tot meintenant auce la cuisse 
li uenerres la uoit chastree 
la guerpist seins desmoree 
cil qui a deu uoudroient plaire 
deuroient tot autresi faire 
quant deables le ha lacié 
et il sunt de pechie chargié 
s es cuide en anfer trabuchier 
dont doiuent seurer et tranchier 
et de lor cuers et de lors cors 
les pechiez et giter les ors 
au deable le sien randons 
totes oeures renoions 
a deu nos deuons conuertir 
de cui tuit bien doiuent uenir 
en cherite manoir deuons 
en aumones en orisons 
malades deuons uisiter 
les poures paistre et abeurer 
et les nus deuons reuestir 
les morz deuons enseuelir 
ieuner deuons et uoillier 
et deu aorer et proier 
que en la fin uenir puissons 
a ueraie confession 
ericons est zz autre beste 
qui samble porc fors de la teste 
mult est ardiz et airous 
trestot le cors ha espinous 
et quant li raisin sunt XXX 
es uignes ua tot a seur 
en tot le plus chargié cep monte 
trestout l escout co est li conte 
quant le fruit en ha abatu 
tost est a terre descendus 
de desus les raisins se uoute 
en ses espines les encrote 
quant chargiez est atot s enfuit 
a ses anfanz porte le fruit 
oies tu hom ta uigne garde 
et le fruit que tu as en garde 
li fruiz co est ta crestientez 
sinplece abstinence bontez 
charite et obedience 
et piete et pacience 
garde que cil qui toz iorz nuit 
a home per ce ne te tuit 
quar quant tu ces uertuz auroies 
perdues tu trabucheroies 
en enfer nuz et despoilliez 
griement seroies traueilliez 
trois natures a li formiz 
ia ce qu il soit mult petiz 
sages est co dit l escripture 
oiez sa premiere nature 
trestuit uont 
quant de lor fosses issu sunt 
e il uunt querir a mengier 
quant il sunt uenu au granier 
ia n i querrunt ne uis ne porte 
chascun prant zz grain si l enporte 
et puis le met en son estuit 
cil qu es encontrent qui sunt uuit 
ia de rien ne lor mesfarunt 
ne de lor grains ne lor touront 
ainz desmandent ou il l ont pris 
uirges s asemblerent iadis 
yy que a unes noces aloient 
les yy oile o soi portoient 
les autres n en porterent point 
a la minuit en icel point 
que espous es noces uint 
chascune des yy sages tient 
sa lampe pleine alumee 
d oile qu il orent XXX 
por ce que sagement ourerent 
o l espous es noces entrerent 
et celes yy foles qui n orent 
point d oile entrer nen i XXX 
asez crierent a l epous 
  ourez si entrerons o uos  
il lor dist   ne dites pas bien 
que ie ne uos conois de rien  
damideu de buen cuer prions 
quant es noces uenu serons 
qui seront au derain ior 
ou il sous sera iugeour 
quant tuit i serunt assemblé 
que nos ne seions refusé 
oez la seconde maniere 
quant il a en sa furmiere 
porté et atrait son froment 
chascun grain tot permi le fent 
il le fait por lui miez garder 
et por desfendre de germer 
dou froment fait zz grant atrait 
por ce que en iuert fain n ait 
oz tu hons ensi la nature 
dou furmi de par l escriture 
con li furmiz fait le froment 
cerche bien le uiel testement 
ne faire com li iuif font 
qui a la letre entendant uunt 
et por ce ne croient neient 
l esperital antandement 
il i foloient mult seins faille 
le grain i perdent pur la paille 
il ocistrent lor creator 
por ce periront a dolor 
ne ia tant uos entendroiz 
l escriture ne la creroiz 
dou furmi ai traites a chief 
yy natures cuique soit grief 
la tierce dirai a curz diz 
mois d aoust ua li furmiz 
querant et porchacant le ble 
quant il est en zz chanp 
a l odor apercoit et sent 
quex blez co est orge ou froment 
l orge desguerpist meintenant 
et si ua le froment querant 
homs pren toi garde dou furmi 
garnis toi de bien atresi 
cerche l escripture diuine 
fui heresie et sa doctrine 
celui qui plus autrement dist 
dauid qui le sautier escrist 
nos dist quant li aille est uiel 
que mult li enpirent li oeil 
li bes li creist et si eslongue 
si font les ales seins manconge 
si qu a grant poine puet uoler 
quant il se uuet renouele 
lors une uiue fontaine 
et en aut uole a quelque poine 
et si tres pres dou soleil uait 
que bruler et ardoir se fait 
adont en la fontaine chiet 
trois fois s i plonge iusqu il s en liet 
quant baignié s est a droiture 
ua querre zz grant pierre dure 
del bec i fiert tantque il froisse 
trestot le pecoie et desloise 
dont meniue et reclarcist 
la ueue et reiouenist 
tu hons qui as antandement 
et qui as si uiez uestement 
despoilli toi des uiez pechiez 
dont tu es uestuz et chargiez 
la fontaine c est li baptisme 
co est de sel d oile et de crisme 
la pierre senefie crist 
qui en l euangele nos dist 
  hons qui derichie ne naistra 
ia en mon regne n entrera  
quant tu seras de ton pechie 
confes se tu es baptizié 
adonques renoueleras 
com l aille reioueniras 
caradrius ce n est pas fable 
co est zz oiseaus nient mirable 
de tel oisel poez sauoir 
il ha tot blant et n a riens noir 
en la terre ou cil oisel sunt 
desor les genz malades uont 
quant caradrius uient au liet 
desor le malade se siet 
sempres li a le dos torné 
s il doit murir de s enferte 
s il doit garir de lui s aproche 
son bec li met desus la boche 
o s aloine li trait dou cors 
l enfermete et giete fors 
uolant le seloil s en uait 
le malade sain et saul lait 
dex qui onques pechie ne fit 
char et humaine forme prist 
donc uient au pueple des iuis 
moult les troua faus et eschis 
en lor enferte les laissa 
et es crestiens se torna 
de nos enfertez nos sana 
nos pechiez en la crois porta 
dauid nos nomme zz autre oisel 
pellicanus mult per est bel 
quant il a ses oiseauz norriz 
tantqu il poent issir des niz 
et qu il se seuent porchacier 
es eiuz lor uont bechier 
et lor uuelent des testes traire 
et quant cil uoient lor contraire 
et les mauz que lor fil lor font 
sachiez que grant dolor en ont 
de ce que si les contralient 
s es bechent tantqu il les occient 
li enfant muerent a dolor 
quant ce uient d iluec au yy ior 
li peres se beche ou coste 
sainier se fait a grant plante 
ses anfanz arose del sanc 
que il trait de son destre flanc 
sunt resuscité 
li pucin et tuit resané 
ensi uienent de mort a uie 
ce dist en une prophecie 
  mes fiz exaucai et norri 
et il m ont despit et laidi  
ihesu crist quant nos n estions 
nos fit et uoust que nos fusons 
encontre ce nos le ferimes 
quant la creature seruimes 
et laisames le creator 
si se sorprist nostre seignor 
por nos pechiez en crois pener 
et le destre costel troer 
li sanz qui en issi et cola 
de nos pechiez toz nos laua 
des perdriz nos dist iheremies 
en une de ses prophecies 
que l une a l autre ses ues amble 
et auoi les siens les asemble 
s es couue escloit et norrist 
et auoi les siens les cheuist 
et lorsque il poent uoler 
et lor mere oient chanter 
icele perdriz qui les post 
celi guerpissent qu XXX 
qu es coua per coi norri sunt 
a lor propre mere s en uont 
amors et pidiez et nature 
lor fait guerpir lor norriture 
a lor mere s en uont li fiz 
celi laisent qu es a norriz 
atresi li deables fait 
quant les creatures fortrait 
et enble a nostre creator 
quant sunt en aucune error 
desceuoir les set et trahir 
lor criator lor fait guerpir 
a deu tollent sa creature 
mais quant il auient auenture 
que il oient bon XXX 
donc s en reuont a lor seignor 
a ihesu crist lor propre pere 
et a seinte eglise lor mere 
dex nostre pere esperitables 
nos gart des engins es deables 
un autre oisel poet lon trouer 
qui est tex qu i ne puet uoler 
cil oiseaus a le bec uermoil 
et si a piez come chamoil 
por ce est chamoi apelez 
au tens que florissent li blez 
aparissent unes estoiles 
qui plus sunt cleres que chandoiles 
cil oiseaus en icel tens pont 
et ses ues ou sablon repont 
as estoiles prent son auis 
bien i cuide uenir toz dis 
dont s en part et ua pasturer 
a lui ne se puet resanner 
mult est dolanz et corrocié 
que s est por nient trauaillé 
tot a perdue sa poison 
quant eschaufé sunt ou sablon 
li oef qui dedenz sunt enclos 
couuent tantque il sunt esclos 
li oisel dedenz se norrissent 
et quant poent si s en issent 
icil oiseaus est oblious 
et tot autresi sumes nos 
qui les richeces couoitons 
tantque damideu oblions 
nos deuons plus que rien amer 
celui qui nos doigna former 
car damidex maimes dist 
et l euangelistes l escrit 
  hons qui plus aime pere et mere 
de moi  fait dex   ne suer ne frere 
ne fil ne fille ne sa feme 
n est pas digne d auoir mon regne  
nos trouons en la loi escrit 
que damidex maimes dist 
  hons tu doiz honorer ton pere 
de tot ton pooir et ta mere  
hupe c est uns petiz oiseaus 
l escripture dit qu il est beaus 
chascun an ses oiseaus norrist 
la upe quant ele enueillist 
li oel li troblent et espoissent 
et grant toiles desus li croissent 
et tantque ele ne uoit gote 
quant perdu a sa clarte tote 
dont en ont grant pidie li fiz 
que ele a si soef norriz 
se li uont les eauz lechier 
qu cuident les toiles percier 
d aus la couue et norrist 
et tantque reiouenist 
ces oiseaus ensegre deuons 
quant a seinte eglise uenons 
honorons cex qui nos norrirent 
rendons lor le bien qu il nos firent 
et pere et mere honorons 
per droit honorer deuons 
uns oiseaux est phenix a non 
en seinte escriture trouon 
que cil oiseaus n est pas commun 
il n en fu onques que zz 
si com nos dit la prophecie 
icil oiseaus crist senefie 
que dex en l euangeli dit 
si come nos trouons escrit 
dex dist le poons entendre 
  ie puis m arme laisier ou prendre  
per ces paroles pas fable 
sunt li felon iuis corpable 
li oisiea qu est phenix nommez 
est es desers de inde trouez 
mult est cil oiseaus bien chantanz 
quant il a uescu zz anz 
un aubre quiert n en dot ia nus 
qui est apelez libanus 
illuec trueue chiers oignemenz 
et bons aromatisemenz 
sachiez que toz chargiez s en uait 
et si en fait zz grant atrahit 
espices quiert mult uertuouses 
et bones pierres preciouses 
mult en atrait de plisors parz 
ceste aunee fait il en marz 
ces choses aune en zz lue 
des pierres fait saillir le fue 
a ses ales prent a uenter 
tantqu il le fait bien alumer 
dedenz le fue chaoir s en uait 
et dedenz ardoir toz se lait 
le premier ior poez entendre 
zz uers desuient ecele XXX 
au secon iort cil uermoiseaus 
redesuient zz petiz oiseaus 
et au tierz iort est reformez 
phenix et toz renouelez 
icil oiseaus crist senefie 
que au tierz ior uint de mort a uie 
en escripture le trouons 
et per les eles entendons 
de la loi les comandemenz 
que lon troeue es yy testemenz 
el centesime psalme dit 
dauid qui le psautier escrit 
  li cers desirre la fontaine  
mult aime l eue clere et saine 
mais tel nature ha li dragons 
qu il ocit au cer ses feons 
quant il puet en sa fosse entrer 
quant li cers le repuet trouer 
o s aloine l en fait saillir 
li dragons ne la puet soffrir 
li cers le despiece et desuoure 
sos ses piez l ocit et acore 
li cers por l enuerimeure 
uait aique querre clere et pure 
en la fontaine uait uomir 
qu il ne puet le uerin soffrir 
por le uerin por l enfleure 
li chient cornes a droiture 
ses ungles et ses peaus li muent 
trestuit si menbre li tressuent 
quant il s est baigniez si garist 
toz li cors li reiouenist 
li cers si ha signifiance 
d ome qui fait sa penitence 
quant li hons se sent en pechie 
que deables l a acrochié 
dont le doit d entor soi chacier 
per ieuner et per ueillier 
a seinte eglise doit uenir 
et son doit reieir 
pener se doit et trauillier 
et l orguel de sa char laisier 
aumones faire et orisons 
ieunes et afflictions 
tortre est oiseaus de tel nature 
ce nos reconte l escripture 
de la loiaute me meruoil 
quant ele ha perdu son paroil 
puis ne se uuet autre acobler 
ainz se uuet castement garder 
et atent que ses males uieigne 
se cude bien que on le tiegne 
en cele entente est ses confors 
caste se tient iusqu a la mort 
oez dou petit oiselet 
qui sages est si se tient net 
et a son male porte foi 
nos qui deuons tenir la loi 
deuriens desguerpir luxure 
car co est la grenors ordure 
et que en home plus habunde 
et qui plus congie le monde 
dedenz la mere zz oiseax ua 
qui unes longues pennes ha 
la teste ha copee et crestie 
et la coue lee et charpie 
sarce l apele l escripture 
quant ele uoit per auenture 
nef corre contre les estoiles 
encontremont traites les uoiles 
XXX 
meintenant uers la nef s adrece 
ses ales estent come tref 
de soi cuide fare une nef 
quant ele a tant ensi estee 
qu ele est trauaillie et lassee 
ne puet plus ce maain soffrir 
dont l estuet au lu reuertir 
dont el partit premierement 
bien se trauaille por nient 
per la mer qu ensi est perfonde 
poons bien entendre le monde 
li apostre qui deu seruirent 
et qui por s amor mort sofrirent 
et la creance 
sunt de la nef signifiance 
per l oisel entendre poons 
ces qui uunt es religions 
puis uoient a tenir a de 
obedience et XXX 
puis reuienent a la luxure 
a l auutere a l ordure 
ne se poent a bien tenir 
a mal les couient reuenir 
petite beste est la belete 
la loi dit qu ele n est pas nete 
por ce doit un pas mengier 
que ancoisqu ele doie emprenier 
et ses maules a li atoche 
sen germen recoit en sa boche 
et encor fait grenor meruoille 
que ele feone per l oroille 
per la beste entendre poons 
ces qui uunt es religions 
uoluntiers et qui le XXX 
recoiuent a deuocion 
puis metent tot en obliance 
ne sunt mie en creance 
aspis est au serpent senblable 
mais mult est sage et porueable 
une autre beste est tricheresse 
desceuable et traiteresse 
aspidem het et l ocirroit 
mult uolontiers se il pooit 
riens ne se porroit saoler 
de cele beste oir chanter 
autres bestes la uunt siuant 
de loing por escouter son chant 
a la fosse ou aspis repaire 
uait chanter qui l en cude traire 
quant aspis l ot bien apercoit 
que cele beste le descoit 
oez cum il fait grand meruoille 
sor la terre couche s oroille 
et en l autre sa coe bote 
si qu ele ne puet oir gote 
tot autresi fait chascun home 
en richete co est la some 
met grant partie de sa cure 
l autre en pechie et en luxure 
luxure l asome et eslorde 
et la couoitise l essorbe 
qui ne uuet point de prechement 
de deu ne son ensoignement 
uns oiseaus est ibis a non 
mut per est de bele facon 
de toz oiseauz est li plus orz 
ne meniuue fors poisons morz 
et charoignes d autre meniere 
totes hores est sor riuiere 
illuec atant et esboote 
la charoigne que la mers giete 
et n ose dedeinz l aiue entrer 
por ce que ele ne set nuer 
ne ne set ne ne uuet aprandre 
les poisons morz li couient prendre 
n ele n ose entrer perfont 
illuec ou li bon poison sunt 
les perfondes eues eschiue 
et se tient defors a la riue 
l ons qui receu babtisme 
qui regenerez de crisme 
et d eue dou seint esperit 
quier la uiande que dex dit 
sez tu quex est cele uiande 
don la loi uiure nos comande 
c est simplece et charitez 
bontez et ioie et XXX 
et pais et fois et pacience 
pidiez et douce obedience 
co est l uiande 
don li loi uiure nos comande 
la char autre uiande quiert 
et sa nature le requiert 
uolez oir de quel meniere 
c est ordure et auutere 
fornications et luxure 
iurece glotonie usure 
et auarice et felonie 
traisons couoitise enuie 
qui de tex uiandes sera 
saolez il trabuchera 
ou puis d anfer ou plus perfont 
ia puis ne resordra amont 
tex uiandes ne sunt pas saines 
dont les armes soffrent tex poines 
hons quar apren or a nuer 
cist mondes n est fors que une mer 
per cele mer poons nagier 
chascuns i a zz merinier 
li cors de l home est une nef 
et sa uertu si est li trez 
li meriniers ce seuent tuit 
c est l arme qui le cors conduit 
uolontiers alast droite uoie 
mais enemis le cors desuoie 
l arme estriue contre le cors 
mut li est tart que ele en soit fors 
le tens a uenir desirrons 
toz dis de nos fins aprochons 
ce fait l arme qui de l ordure 
uuuet issir et de porriture 
uers deu cuide merci trouer 
hons tu deuroies porpenser 
que chastoie ses amis 
et lait regnier ses enemis 
mut uoudroit il qu il s esmendassent 
et lor folie si laisassent 
de tot pechie ha l on perdon 
per ueraie confession 
hons aies en deu ta creance 
en confession esperance 
garde ne te desesperer 
dex est larges de perdoner 
dex est misericordious 
et tu doiz estre curious 
de plorer et de deu prier 
si come tu fus del pechier 
en perdon aies ta creance 
mais tu doiz doter la ueniance 
dex se set asprement uengier 
paours garde home de XXX 
tu doiz enferte en gre prendre 
et a deu en doiz graces rendre 
si tes cors soffre auersitez 
co est a l arme sanitez 
et quant riches et sains seras 
ia mar per ce te ergoliras 
perdone ce qui mal te fait 
dex te perdonra ton mesfait 
bone uertu en toi auroies 
se tu por mal le bien rendoies 
ne n air ces qui te funt tort 
damidex perdona sa mort 
close est de paradis la porte 
a celui qui aine porte 
ne soies mie despisanz 
ne mal parliers ne estriuanz 
toz iorz doiz en cherite maindre 
de deu seruir ne te deiz feindre 
ici fenist li bestiaires 
plus n en auoit en l essenplare 
et de mentir seroit folie 
qui plus en set plus uos en die 
geruaises qui le romain fit 
plus ne troua ne plus n en dit 
