qui de cuer i uoldra entendre 
bien porra oir e aprendre 
quanque len feit hui en terre 
n est por l amor deu conquerre 
tot perdu quar a la mort 
i troue nus autre confort 
se le bien non qu il a feit 
e sache chescons entreseit 
que ce que il feit en sa uie 
troue a la fin senz plus d aie 
n i uaut richece ne lignages 
por ce uos di qu il feit que sages 
qui en sa uie espleite tant 
qu en la fin deu a garant 
meis a garant n o poet aueir 
se il n a feit de saueir 
que ce que dex e chier 
eit bien 
e meiment le digne fust 
ou dex fut mis quar s il ne fust 
sanz fin eriont tuit dampné 
cil qui d eue et d adan sunt né 
ce sont tuit cil qui ore sunt 
e qui furent et qui seront 
mes dex par la 
qui de tot son poeir nen eure 
sert et tient chier eime et aore 
ce qui a sauué tot le monde 
de bien penser et de cuer monde 
entendez ca trestuit uers mei 
orreiz quoment et par quei 
la seintisme croiz fut trouee 
merueille grant e esprouee 
i porreiz aprendre et oir 
apres si dex me dont ioir 
de ce que ie plus aim et ueil 
porreiz oir ou derren feil 
de l essaucement le miracle 
qui ia auint au tens eracle 
or feites peiz si m entendez 
cuer et orelles me rendez 
ce nos la ueire estoire 
qu an a cel tempoire 
que li amis deu seint siluestre 
ert de rome apoistoire e mestre 
que costentins adonc reneit 
qui de tot le monde teneit 
enz en sa mein la seignorie 
n en sereit hui la desme oie 
ne len ne uos porreit pas dire 
la dolor ne martire 
les ne le 
que cist costentins 
a ceus qui damede 
ne qui par 
quar 
tantost com il esteit trouez 
que a la mort ne fust liurez 
n i aueit iglese remese 
qu il n eust fondue et rese 
tant par haeit crestiente 
mes dex qui en tel orfente 
ne uoleit pas les suens tenir 
sempres a feit un mal uenir 
si grant sur le cors costentin 
que des le chief iusqu en la fin 
esteit mesiaus si finement 
que se ceste estoire ne ment 
nus plus misaus ne poeit estre 
e l apostoire seint seluestre 
qui conseillier ne se saueit 
de poor qu il aueit 
o les suens s en esteit foiz 
ioste rome en un pleseiz 
qui a un paisant 
que uos iree ge disant 
em l empereor n ot qu irestre 
boen fisicien ne boen mestre 
ne pot len trouer pres ne long 
qui ne uenist a cest besog 
quar ceste chose ert mout greueine 
plus i meteient peine 
est qui ueir uos en die 
engreiot sa maladie 
ne saueit mes conseil de sei 
e euesques de 
s en uienent a l empereor 
qui mout ert en grant effreor 
de ce que garir ne poeit 
  sire  font se il   orendreit 
auon entre nos conseil pris 
de uos garir ce nos est uis 
se uos creez nostre conseil 
seignors  fet s il   mout me merueil 
que tel parole m aueiz dite 
si uil chose ne si despite 
ne porreit estre en nule guise 
que ne face par tel deuise 
que ge certeinement seusse 
que par ce garir en peusse 
oiez  font s il   la medecine 
ou capitoire est la pecine 
qui de chaut sanc iert tote pleine 
e ceste chose est mout certeine 
tantost com i sereiz bagniez 
e des dous braz un poi sagniez 
qu autresi sereiz seins e saus 
com au ior que uos prist li maus  
quant l emperere l a oi 
dedenz son cuer s en esioi 
qui fut liez de cest couenant 
ainz li ont dit par grant amor 
  emperere par la dolcor 
que tu as ei des enfenz fete 
une parole t iert retrete 
que deus nostre sire te mande 
il le uelt et si le conmande 
que tu de ceste enfermete 
soies briement par lui gité 
e coment ce peisse auenir 
fei un suen home a tei uenir 
que len par non cleime seluestre 
e cil t enseignera tot l estre 
com tu uendras a garison 
pres est d ici ce te dison 
ioste rome est en un cortil 
tapiz chies un prodome et cil 
qui de ement nostre seignor  
demore n i fet greignor 
li apostre meis entrenant 
s esuanoirent mentenant 
quant l emperere s esueilla 
poez saueir grant merueille a 
de ce qu a ueu e oi 
nonporquant molt s en esioi 
quar molt par a grant uolente 
en sa sante 
que ne se liet 
dom il li siet 
li cheualier meintenant mouent 
al lui sont uenu et si trouent 
seint souestre entre ses amis 
a genoiz s iert li bons hom mis 
quar nule ore d oreison fere 
ne se sauoit tenir ne tere 
cil qui uenu sont li ont dit 
qu alt orendreit seinz contredit 
o ses cliers a l empereor 
s il en ont eu effreor 
ne fet mie a esmerueillier 
  seignor  fet s il   apareillier 
nos deuons tuit a cest martire 
kar en cest ior des nostre sire 
le grant guerredon nos uelt rendre 
alon nos en seinz plus atendre 
si liuron nos cors a martire 
qui por nos ot si grant ennui 
en la croiz o il fut penez  
li cheualier les ont menez 
la plus droite uoie qu il sorent 
et a l ancois qu il onques porent 
a lor seignor sont reuenuz 
l emperere ne s est tenuz 
que tantost com il a ueu 
cials qui uenent a coneu 
li quels d els esteit 
ce por quei il l aueit mandé 
a seint souestre a demandé 
que por le de o il s fie 
li die que ce senefie 
que il aueit ueu la nuit 
mes por ce qu i ne uos ennuit 
de recorder tante parole 
la uision qui n est pas fole 
li a dite de chief en chief 
  emperere ne uos seit grief  
feit li seinz huem   quar se de plest 
de qui toz biens abonde et nest 
la uerite saureiz ia tote 
de ce dom estes en tel dote 
emperere li dui prodome 
qui uers uos uindrent en uostre some 
ce sont apostre ihesu crist 
que deus lessa en terre et mist 
por essaucier crestiente 
qui par uos a toz iorz esté 
destruite et morte et confondue 
tante bele iglise fondue 
tant crestiens morz a dolor 
mes neporquant por la dolcor 
que des petiz enfanz feistes 
quant le duel des meres ueistes 
se uos mon conseil en creez 
do malage que uos ueez 
qui a sorpris uostre cors 
qui garist pechiez et malages  
e l emperere come sages 
a respondi a seint souestre 
  sire  fet il   se ce puet estre 
qu eue peust estre trouee 
qui tant seit bone et esprouee 
qui garisse alme et cors ensemble 
donques est bien dreiz ce me semble 
qu altres deus n est en tot le monde 
que cil qui cors et alme monde 
emperere  fet li seins hom 
  totes les eues ce creon 
ont cel poer que uos oez 
e deus li bons et li loez 
les sentefia de sa boche 
e tantost com a l eue toche 
li apials de la trinite 
de pechie sont tuit aquité 
cil qui dedenz baptizié sont 
et qui ferme creance i ont 
e se sante uolez auoir 
ce uos fas gie tres bien sauoir 
que ihesu crist uos couient croire  
e costentins respont en oire 
  ia certes se ge n i 
por uos 
et une riens 
se uos sauez 
conmande aporter les imagres 
e cil come corteis et sages 
tot mentenant les li aporte 
de ce forment se reconforte 
l emperere que il les uit 
e dist que nule riens ne uit 
qui tant se samblent de uisages 
com font les homes et les images 
e tres bien a cials coneuz 
qu en son dormant auoit ueuz 
adonc li mostre l apostoire 
des apostres segont l estoire 
la uie et le contenement 
peis li enseigne bonement 
nostre creance et nostre lei 
e quant bien l ot mis en la fei 
l empereres enquis li a 
com a l ome o molt se fia 
de lui garir que porra estre 
adonc li respont seint souestre 
qu ancois yy iorz geunera 
et en afflictions sera 
en oreisons et em proieres 
et por ses robes les plus chieres 
a la char nue aura la here 
par tot fera almosne fere 
e les chetis deliuerra 
et peis empres le bien uerra 
que deus li fera entreset 
se ce qu il dist de bon cuer fet 
l emperere tot li otroie 
conme cil qui molt a grant ioie 
tot ensi com ge le uos di 
e quant ce uint al samadi 
qu acompli furent li yy ior 
l apostoiles et tuit li lor 
o paleis se sont auné 
mes ancois orent geuné 
dos iorz entiers por de proier 
de son non croistre et essaucier 
uenuz est a l empereor 
l apostoiles et sans poor 
li a dit  sire  hemes est ore 
que nos facon et sanz demore 
ce que nostre sire plera 
face d air ce qu a fere a  
li emperere li respont 
a la pecine atant s en uont 
qui de uiue egue ert tote plaine 
de bon cuer et de bone aleine 
l a l apostoile bien seignie 
et beneete et prinseignie 
e quant il l ot dit et seignié 
ensi com lor fut enseignié 
se furent mis toz a genolz 
e li seins hom li bon li dolz 
com hom de grant humilite 
pleins de dolcor et de pitie 
preie de que de sa creance 
lor face uraie demostrance 
quant s oreison ot dite et fete 
a costentin qui molt se hete 
qui al tornez 
est l apostoile retornez 
de droite mein non pas d enuerse 
trois foiz sor lui de l eue uerse 
et a la tierce fois le plunge 
e n o tenez pas a menconge 
quar plus grant noise ne feist 
qui fer chaut en l eue meist 
e que nos uoir dire poissons 
com escherdes de grant peisons 
s en chai ius la maladie 
ne ia n ert nus qui m en desdie 
c une si grant clarte i ot 
c onques li uns l autre ne pot 
esgarder e molt lor dura 
et l emperere adonc iura 
que iesu crist aueit ueu 
uisablement et coneu 
ensi tot seins et tot hetiez 
bien uestuz et bien afetiez 
de dras blas si com il couient 
uers son pales ariere uient 
en son pales est l emperere 
qui de la creance o il ere 
a molt grant ioie e fet que sages 
ses lois fet metre e ses usages 
por essaucier crestiente 
ensi com ia uos iert canté 
et furent mises par yy iorz 
que tant dura li suens seiorz 
c onques sor cheual ne monta 
ne sa blanche robe n osta 
la loi do premier ior fu taus 
que ce chescons mortaus 
qu i n est c uns deus en tot le 
apres cele fut la segonde 
qui al segont ior fut donee 
que por riens ne fut pardonee 
ne uilanie ne ordure 
qui a de ne a sa feture 
eust esté fete ne dite 
do tierz iors fut la lois escrite 
tele come ia uos iert retrete 
s a crestiens fust honte fete 
com est de ledir o de batre 
uaillant un uef n en puisse abatre 
qu il ne perdent sens droit auoir 
la moitie de tot son auoir 
do quart ior dut cele lois estre 
que tuit li euesque et li prestre 
et li clierc en quel leu qu il fusent 
por seignor l apostoire eusent 
e qu altant por lui feissont 
com li baillif por le roi font 
al quint ior fut ceste lei mise 
qu en quelque leu qu il et iglise 
le larron poisse garantir 
que ia sol n en ose tentir 
ne soner un sol mot des denz 
iustice puisqu il iert dedenz 
do seste ior fut 
qu enperere ne quiens ne 
eglise en cite ne feist 
se l euesque otrei n i meist 
al seme ior acompli tot 
e uuelt que len face de bot 
par tot le monde les iglises 
e que les demes soient mises 
de ses rentes riens retrere 
as iglises fonder et fere 
ensi etablist l emperere 
ce qui li sist et bon li ere 
quant l emperere assises ot 
ses lois teles com chescun ot 
e les temples ot abatuz 
les deus debrisiez e batuz 
l endemein se met a la uoie 
e l apostoile l en conueie 
tantqu il uindrent en une place 
o il li agree qu il face 
o nom des doze compeignons 
que nos apostres tesmoignons 
une iglise de molt halt pris 
en sa mein le a pris 
por conmencier le fondement 
et en apres molt 
en l enor seint pere et seint pol 
porte de la terre a son col 
totes pleines yy corbeilles 
e de ce uient a grant merueilles 
a cials qui l ont esgardé 
gueres tardé 
demeine 
riche iglise et pleine 
fet do baptiste seint iohan 
uos auroie dit oan 
qu il establiz 
les escriz 
et es euangiles musé 
o il na a pas son tens usé 
que de la croiz o deus fut mis 
por raiembre les suens amis 
ot enquise la uerite 
qu en ierusalem ot esté 
nostre sire crucifiez 
il ne s est mie tant fiez 
en nul autre com en sa mere 
d enquere la ou la croiz ere 
dom il auoit le uoir enquis 
ne me soit ia ici requis 
conment la mere costentin 
se baptiza quar en la fin 
uos porroit molt tost ennoier 
se ia ce uoloie poier 
qu ele a son fiz manda et dist 
mes oez que costentins fist 
par ses letres et par messages 
conme cortois li mande et sages 
qu ele aut encerchier et enquere 
la cite le leu et la terre 
o li ioif qui adonc erent 
nostre seignor crucefierent 
e tant face par son sauoir 
que la seinte croiz puisse auoir 
qu en ierusalem la cite 
recut il mort de uerite 
la bone dame seinte heleine 
qui de la de iert pleine 
ert adonc en costentinnoble 
cite molt 
ferme et fondee en la lei de 
e ainsque li eust mandé 
sis fiz de la croiz la nouele 
deus qui tot ce qu il uelt reuele 
semonse l en auoit par songe 
ne quiert demore ne alonge 
que ne uoille sauoir enfin 
que li traitor de put lin 
de la croiz nostre seignor firent 
o il a grant tort le pendirent 
tant enquist et tant se pena 
o ses granz genz qu ele mena 
que par lie fut la croiz trouuee 
c en est la uerite prouee 
e m orrez ia dire coment 
se ceste estoire ne me ment 
deus cenz anz peis et yy trois 
qu en croiz fut mis deus li haut rois 
o setesme an que son empere 
tenoit costentins l emperere 
en ierusalem la cite 
uint la reine de bonte 
qui a la bone ore fust nee 
s ot grant genz o sei amenee 
de serianz et de cheualiers 
hardiz e combatanz e fiers 
tantost com ele fut uenue 
ne s est gueres em pez tenue 
qu ele a soi ne face uenir 
tot les iois et bien tenir 
non pas sens plus cels qu ele troue 
dedenz la cite ancois ruue 
que lon li ameint toz icials 
qui es citez et es chastials 
sont espanduz parmie la terre 
mes tant les ot greiés la guerre 
e les males destrucions 
les mals et les occisions 
les granz famines et les pertes 
que iois auoient soffertes 
e si ert destruite la uile 
qu a peines em puet lon trei mile 
que dedenz que dehors trouer 
por essaier et esprouer 
e por sauoir ce donc se peine 
la bone dame seinte heleine 
lor enquiert si com uos direi 
  seignor  fet ele   bien le sei 
que fustes ancienement 
amé de de molt bonement 
iusque tant qu en terre enuoia 
son fid qui a soi rauoia 
toz cials qu adans par son pechie 
auoit en enfer trebuchié 
e cil fut de la uirge nez 
com isaies li senez 
et li autre prophete dient 
qui em plus de yy lius crient 
de sa nesance e de sa mort 
cil fut ocis a si grant tort 
com encore hei uos saure dire 
alez si me fetes eslire 
toz les plus sages d entre uos 
qui me sachent dire a estros 
ce que gie lor demandere  
e cil s en partent sanz dele 
si s en treent a une part 
mes bien conmande c om les gart 
l empereris et cil eslisent 
mil des iois que il plus prisent 
de religion et de sen 
quant orent fet reuenent s en 
e dient  dome nos auons 
esleu cials que nos sauons 
qui plus sont sages de la lei  
fet la reine   et ie l otrei 
or uoil gie donc senz plus atendre 
que la reson me sachent rendre 
peisque de la loi tant se uantent 
que ces escriptures nos chantent 
moyses li bials et li droiz 
o qui deus parla tantes foiz 
et tantes fois si demostra 
nos dist uns enfes nos nestra 
em priue leu et en segrei 
et la mere si com gie crei 
o home ne s aprochera 
ne charnelment n i tochera 
seins ysaies qui nos conte 
une chose qui a ce monte 
dist c une uirge conceureit 
qui nature si deceureit 
que uirge auant et uirge apres 
aureit enfant n a loig n a pres 
ne saureit compaignie d ome 
enfant dist a la personne 
qu emmanuel seroit nomez 
e li seins hom li renomez 
cil meismes aillors nos retret 
de de qui des suens clamor fet 
e dist norriz et essauciez 
ei mes fiz et en bien halciez 
e il sanz nul altre respit 
m ont uil e tienent en despit 
li buef conut bien son seignor 
et encor merueille greignor 
li asne beste de sens seche 
de son seignor conut la creche 
mes israel e ma mesnie 
de moi conoistre est bien fesnie 
ne m ont serui ne coneu 
ne mis pueples ne m a seu 
ne obei de nule rien 
honeré ne fet altre bien  
la reine ensi lor descuure 
que par ces moz e par ceste uure 
se uelt deus de toz les suens pleindre 
e por milz confondre et ateindre 
dist que par eus ot esté dit 
e peis empres senz contredit 
molt plus grant chose lor pramet 
a dire et a mostrer et met 
les altres prophetes auant 
mes n i a nul qui tant se uant 
toz ne soit chargiez de respondre 
n il ne li seuent pas espondre 
la meitie d ice qu ele quiert 
et dist   seignor ia ensi n iert 
ceste reson que uos me dites 
ne furent pas por ce escrites 
les propheties ne li liure 
alez encor tot a deliure 
si eslisiez un altre foiz  
e cil angoissos et destroiz 
s en uont de ce que nus n entent 
la chose o la reine tent 
neporquant en ont esleu 
yy cenz d icials qui l ont seu 
que nus ne porroit entreprendre 
de bien respondre senz mesprendre 
quant orent fet si s en reuont 
dauant l empereris e ont 
dit entr os  dames nos auomes 
esleu yy cenz de cez homes 
qui plus sont de sen esproué 
o  fet s eleine   fol proué 
auoglé et de pute orine 
qui le desloi et la corine 
e la maluese uolente 
o uostre anceisor ont esté 
auez tenue iusque ci 
ia certes pitie ne merci 
ne deuroit lon de uos auoir 
que lon ne uos deust de uoir 
toz ardoir o pendre o larder 
qu ainc ne uos uolsistes garder 
de celui qui tant bien uos fist 
tant mort en uie uos remist 
tant auogle renlumina 
einc uostre mals cuers ne fina 
iusqu a tant que par uostre enuie 
li tolsistes la soe uie 
en la croiz o il fut penduz 
braz et meins et piez estenduz 
o uos a grant tort l oceistes 
e por uos escuser deistes 
que iesu fiz de n estoit pas 
alez  fet s ele   eneslepas 
si eslesiez la tierce foiz 
plus sagement que par la croiz 
se uos altre chose ne dites 
de morz uilenes et despites 
uos ferei morir a angoisse  
n i a un sol qui rire poisse 
de ce que lor dist la reine 
mes seinz respit e seinz termine 
s en uont a une part briement 
por fere son commandement 
a une part se furent tret 
e la reine lor a fet 
gardens metre tot enuiron 
  seignor  font se il   que diron 
por quel afere nos traine 
en tel manere la reine 
que demande e que uelt sauoir 
seignor  fet sei iudas   le uoir 
uos direi que pense ma dame 
sor mon cors uos di et sor m alme 
qu ele por ce uos quide atrere 
c une demande uos uelt fere 
de la croiz o ele fut mise 
por ce uos tient en 
e mot grant merueille seroit 
qui ce enseignier me feroit 
iudas  fet s adonc la reine 
  seit len de plus lonc termine 
les choses qui sont auenues 
quar totes genz granz e menues 
seuent que ia fut troie prise 
arse tote et a charbon mise 
dame  feit sei iudas adonques 
  escriture gie ne ui onques 
qui de ce me feist certein 
que uos quereiz meis escriuein 
ceste e les altres auentures 
ont mises en lor escritures 
et ge ne sei onques escriure 
ensorquetot li nostre liure 
n en seuent rien ne ne sauront 
ne ia ceste chose n auront 
se dex plest que uos me quereiz 
ne ia certeine n en sereiz 
par chose que g i encore uoie 
querre uos couient altre uoie 
iudas  fet s encor la reine 
  par celui qui toz biens destine 
e par la creance qu ore ei 
o crucefis que i aorei 
se tu altre rien ne me dis 
et ton corage ne desdis 
de fine feim morras a glaiue 
et sembleras malement saiue 
quant tu por chose si petite 
morras de mort leide et despite 
es euangiles ei apris 
que leidengiez batuz e pris 
fut dex li dolz li debonere 
en un leu qui a nom caluare 
et se ge celui leu sauoie 
tost porroie estre mise a uoie 
de sauoir ce que tant desir 
dame ensi est uostre plesir  
fet iudas   que uos me uolez 
plus fere mal que ne solez 
et plus que gie ne deserui 
por dire ce c onques ne ui 
ne dont gie uoir certenete 
ne poi saueir ne uerite 
mes por noient uos em penez 
que gie ne peis estre menez 
a tel dolor n a tel martire 
que ia riens uos en sache dire  
quant la reine seit et uoit 
que son tens pert ne ne sauoit 
conment plus l em peisse essaier 
en la chartre senz delaier 
le fet aualer et conmande 
que ia n i mainiust de uiande 
ne boiue d eue ne de uin 
or le tendre a bon deuin 
se il ne muert o il dira 
ce que de la croiz a dire a 
set iorz fut iudas en la fosse 
c onques riens petite ne grosse 
dedenz n i meinia ne ne but 
et quant si fort afflebliz fut 
que plus ne pot soffrir le cors 
crie que lon l en traie hors 
hors l ont mis e peis seinz termine 
s en est uenuz a la reine 
  dame  fet se il   alons querre 
sainz delai le leu e la terre 
o li nostre anceisor ont mise 
la croiz que tant m auez requise 
quar certes plus ne peis soffrir 
et grant honte ei do paroffrir 
mes sachiez que c est mal gre mien 
qu a mon gre n en feisse rien  
la reine ot que dist iudas 
molt l en est bel qu eneslepas 
bon auoiement quide auoir 
de ce que tant uoloit sauoir 
neporquant ancois qui se mueue 
conmande la reine et 
qu lon li aport a meingier 
et il meiniue senz dangier 
que pen ne uin n a refusé 
qu en la fosse auoit trop musé 
quant ot meingié et beu pro 
de ce qui li ot fet grant pro 
empres lui se met a la uoie 
la reine qui ot tel ioie 
qu en nul sen ne puet estre mere 
uenu sont al leu de caluere 
o il orent por mal essample 
d une deesse fet un temple 
qui uenus se fesoit nomer 
que se nus uolsist aorer 
la croiz illuec des crestiens 
por le leu qui iert anciens 
auis li fust quequ il orast 
que il la deesse aorast 
mot iert li leus lez et uileins 
et iudas qui n iert pas certeins 
en quel leu la croiz fu reposte 
a ual et a mont et en coste 
ueit regardant parmie la place 
et ancoisque il plus en face 
se met a genoilz por orer 
tendrement conmence a plorer 
en ebre que nus ne l entent 
a dit   dex sire omnipotent 
qui formas ciel et terre essamble 
et nos donas si com mei samble 
escrite o mont de synai 
la loi par la mein moysi 
qui est seue et loig et pres 
et a lui demostras empres 
les os seint ioseph nostre pere 
et la loi ensi com ele ere 
auons tenue iusqu a ci 
ge te requier par ta merci 
que tu me faces demostrance 
se tu uuels que cele creance 
en ton non essalcie soit 
que crestien ont orendroit 
et dol leu o fut enterree 
la croiz une dolce fumee 
de la terre nos fei uenir 
que ia toi puisse paruenir 
lassus o est mi frere esteinure 
que come fals et conme enrieure 
iugierent li ioif a mort 
et lapierent a grant tort  
n auoit pas encore terminee 
iudas s oreison ne finee 
c une fumee ist de la terre 
nule plus doce n estuet quere 
de la endroit o iert la croiz 
ne sembloit pas estre de poiz 
ne de chose qui male fust 
qu ainc leigne aloe n altre fust 
n espiece nule a negun ior 
ne ieta mes si grant oldor 
com de cele fumee eissoit 
liez fut iudas qui connoissoit 
que dex ot oi sa proiere 
de bon cuer et o bele chiere 
com cil qui toz estoit seinz fiel 
estent ses meins enuers le ciel 
et dist   dex sire omnipotent 
graces et merci uos en rent 
que uos par la uostre merci 
m auez deignié mostrer ici 
ce que gie tant sauoir uoloie 
et dont al cuer tant me doloie 
que n en sauoi certeneite 
or sei gie bien de uerite 
que de la uirge fustes nez 
et en la croiz a tort penez 
et qu a grant droit en uos creoit 
por la reison qu il i ueoit 
mi frere estieure li martir 
et me donez o lui partir 
bials sire dex o ciel lasus  
quant ot ce dit si leua sus 
et prent le fosoir por foir 
et cele o n ot que resioir 
la seinte dame la reine 
qui ot ueu tot le couigne 
uenue i est por adrecier 
mes ancois ot fet depecier 
tot le temple que mein i mete 
et ot fet fere bele et nete 
cele place tot enuiron 
et peis fuent a esperon 
et ont foi tant en parfont 
o l aie qu altres lor font 
qu a la seinte croiz sont uenu 
o de uirent saignant et nu 
cil que furent ens lui al metre 
et qui fut si com dit la letre 
de son sanc arosee et teinte 
la ot ploree lerme meinte 
de fine dolcor et de ioie 
mes neporquant molt les desuoie 
et lor ioie mot dessasamble 
ce que trois croiz trouent ensamble 
cele o dex pendie longement 
et les altres dos ensement 
o cil lor membres estendirent 
qui encoste de lui pendirent 
si ont de ce molt grant angoisse 
qu il n i a celui d ials qui poisse 
droite certeinete auoir 
de la nostre seignor sauoir 
et si ont le titre troué 
que pilates auoit roué 
sor la croiz metre et qui mostroit 
en ebre li escriz estoit 
et qui disoit que c ert iesus 
rois des iois nazarenus 
mes tant estoit uielz l escriture 
et effacee la peinture 
qu il n osoient uraiement dire 
que ce fust cele o nostre sire 
fut en un sol ior morz et uis 
et seint macaire ce m est uis 
uns hom de grant humilite 
ert euesques de la cite 
sages hom et de grant conseil 
  dame  fet s il   molt me merueil 
c une chose ne uolez fere 
por sauoir de fi cest afere 
quar qui a la croiz auendra 
par estouoir li couendra 
qu o miracle i puisse auenir 
fetes totes les croiz uenir 
et quant seront ci aportees 
totes treis en seront portees 
a une meson pres d ici 
et dex par la soe merci 
demostrance nos en fera 
de cele qui soe sera 
icil molt pres a une fame 
qui molt seult estre bone dame 
et qui a non primaria 
et encore altre chose i a 
qu ele ne se tenist por rien 
de fere almosne o altre bien 
or se giest el liet de la mort 
n il n a mes altre confort 
n altre chose n i puet lon prendre 
se l arme non qu ele uialt rendre 
qu ele ne uoit ne n ot n entent  
et la reine plus n atent 
qu a seint macaire ne s en aille 
et iudas ensemble els seinz faille 
qui ne fet mie a oblier 
qu en lui se puet lon molt fier 
et font totes les croiz porter 
por la feme reconforter 
que dex par la soe puissance 
lor en donst uraie connoissance 
a la meson sont ia uenu 
et empres lor est auenu 
que l une des treis croiz ont prise 
et de desus la feme mise 
ne onques por ce ne se mut 
mes ensi comme morte iut 
sens sei croler ne ca ne la 
et seins macaires apela 
celui qu il uit l autre tenir 
et quant l ot fet a soi uenir 
la feme a de la croiz tochie 
et molt pres de lie aprochie 
mes onques n i fist altre force 
que feist une froide escorce 
la uoire croiz a prise empres 
cele qui ert d oure cipres 
o dex morit por ses amis 
e tantost com il en a mis 
un des corons desus le cors 
cele saillit de son liet hors 
tote hetie et tote seine 
si que sens traualz e senz peine 
uoiant toz uait par la meson 
e loe de en sa reson 
qui par la uertu de la croiz 
l auoit garie a cele foiz 
quant de la se furent parti 
e a lor uoie reuerti 
un uaslet mort ont encontré 
et ancoisque l eust oltré 
iudas qui fermement creoit 
conmande qu arestee soit 
la biere al mort un petitet 
peis est uenuz uers le uaslet 
et de l une des croiz le toche 
mes por neient tant l en aproche 
c onques por ce ne se crolla 
et de l autre empres s amolla 
de tochier al plus pres qu il puet 
mes onques por ce ne se muet 
empres les dos la tierce a prise 
qui de uertuz fere ert aprise 
si l a posee sor la biere 
et li uaslez sanz fere chiere 
que de riens nule fust greuez 
seins et saus s en est sus leuez 
et prent la croiz a aorer 
de dolcor conmence a plorer 
la bone reine la seinte 
la ot ploree lerme meinte 
de cols qui la chose ont ueue 
quar mot grant ioie ont tuit eue 
et plus la reine et iudas 
et l euesque qui n i doit pas 
estre obliez en nule guise 
que par lui et par sa deuise 
a la croiz esté tant prouee 
que la nostre sire ont trouee 
mes cil qui toz iorz a enuie 
de toz biens et qui en sa uie 
ne finera de toz mals fere 
en l er amont conmence a brere 
ce fut deables qui crioit 
ensi conme chescun ooit 
et disoit   diua qui ies tu 
qui hei cest ior as tel uertu 
que par une croiz que tu portes 
me tols les almes qui sont mortes 
en tel desloi qu eles sont moies 
diua iudas trop me desuoies 
et trop m as orendroit solpris 
einc mes par home ne fui pris 
meis par toi me uient tials damages 
qui durra mes a toz eages 
diua iudas trop m as meffet 
que par iudas auoi gie fet 
la traison et demenee 
dom en cele croiz fut penee 
la char celui qui nos brisa 
nostre enfer e qui l espuisa 
de quantqu il i auoit d amis 
iudas en mal an nos as mis 
que iames garir ne porron 
o cele croiz que nos uerron 
iudas tres bien serui m auoit 
qui al plus bial sui m auoit 
auoit fete la traison 
mais cist iudas m a em prison 
a toz iorz mes mis et geté 
d ice que par lui a esté 
la croiz trouee et descouerte 
par quei ge sei en tel prouerte 
por quei iames n aurei poer 
tant con la croiz puisse ueoir 
iudas se tu m as fet domage 
ge n aurei bien en mon eage 
iusque tant qu aie porchacié 
et tant alié et tant tracié 
com altre seignor aie quis 
qui n eint pas tant le crocefis 
com fet cil qui ore est ton sire 
et cil o duel et o martire 
te fera destruire et pener 
et peis te uoldrei tant mener 
et par moi si desuoieras 
que iesu crist reneeras 
ne te peis ore plus offrir 
mon domage m estuet soffrir 
et apres quant mon leu uendra 
se gie peis ton mal te querei  
iudas qui bien estoit creanz 
li respont   diua recreanz 
fols et malues et esbahiz 
de de et do monde haiz 
gie ne pris toi ne ta manace 
quar ihesus par la soe grace 
a cui gie mon cuer atorné 
de ton poeir m a destorné 
uei t en ens o feu permanable 
o tu et li autre deable 
empres le ior do iugement 
ardreiz meis sens definement  
la reine a mot grant merueille 
de ce qu ele ot et s esmerueille 
de la bone foi qu a iudas 
qui si a certes non a gas 
croit et parole par fiance 
com hom qui est de grant creance 
et la reine des cest ior 
qu ele uint primes a seior 
en ierusalem la cite 
o ioie et o humilite 
la seinte croiz a bien gardee 
et de ce ne s est point tardee 
qu isnelement ne face fere 
une iglise de riche affere 
la o ele la croiz troua 
et d ice si bien se proua 
c onques por riens ne uot soffrir 
que nus se peust poroffrir 
a riens do sien doner ne mettre 
et ensi com nos dit la lettre 
par quei nos sauons ceste estoire 
iudas com hom de grant memoire 
s entente met tote et sa cure 
a sauoir la nostre escriture 
e cele loi que nos auon 
et ensi con nos le sauon 
quant de la loi fut bien apris 
l euesque seint macaire a pris 
s a receu de lui baptesme 
crestiente et sal et cresme 
et quanque monte a batestire 
et de tot son cuer tent et tire 
a fere ce qu il cuide et croit 
que dex uuele et que bial li soit 
mes entretantque la reine 
la gentilz de cuer et d orine 
en ierusalem seiorna 
la morz qui onques seior n a 
que tot ne tut par fine enuie 
a geté hors de ceste uie 
le boen euesque seint macaire 
et la reine debonaire 
en un sarqueu a plom sacré 
a le cors al seint enterré 
al plus biau que fere le sot 
et peis al plus tost qu ele pot 
d euesque fere a pris conseil 
mes n a pas fet grant apareil 
ne grant demore de l eslire 
qu ensi com le uolt nostre sire 
tantost com cil reuenu furent 
qui a l apostoire aler durent 
par le conseil a l apostoire 
si com nos conte ceste estoire 
a la reine pris iudas 
croce et anel et mitre et dras 
d arceuesque li a baillié 
o siege a or bien entaillié 
de ierusalem la cite 
l asist par grant humilite 
et li fut lors changiez sis nons 
quar ensi con nos le trouons 
quiriacus fut apelez 
et li altres nons fut celez 
a tot les iord que il uesquie 
n ot si seint hom en l euesquie 
ne qui de de cuer amast plus 
que fesoit seint quiriacus 
un ior empres grant piece auint 
que la reine a iudas uint 
qui quiriacus auoit non 
ensi l en a mis a reson 
com uos sempres porroiz entendre 
  sire  dist ele   molt doi rendre 
granz merciz a nostre seignor 
qui de mes desiers le greignor 
par sa grace m a acheué 
que le seint cipres ei troué 
o dex fut estendu et mis 
meis encor si com il m est uis 
ne porrei pas auoir grant ioie 
iusque atant qu auoie soie 
de dos clos qui fichié li furent 
par les paumes si com il durent 
et do tierz qui li fut fichiez 
par les dols piez quant affichiez 
fut en la croiz o a grant tort 
recut por nos pechiez la mort  
qe ele auoit molt bien oi dire 
c un sol clo auoit nostre sire 
parmie les dos piez embatu 
quant pris et lié e batu 
l orent ioif qui l estendirent 
en la croiz o il le pendirent 
li euesques li respondit 
  dame  fet s il   nul escondit 
ne peis metre a ce que uos dites 
que si m ait seinz esperites 
mon poor fere por sauoir 
de uostre uolente le uoir 
mes si com est droiz e resons 
bien sauez que par oreisons 
doit lon ceste chose requerre 
celui qui por nos uint en terre 
que la force n i a mestier 
alons nos en uers le mostier 
que demostrance nos en face 
dex nostre sire par sa grace  
atant se metent a la uoie 
qui a l iglise les auoie 
que la reine auoit fait fere 
o leu qu il apelent caluere 
et quant al mostier est uenuz 
li seinz hom ne s est plus tenuz 
qu il n alt au leu sanz demoree 
o la seinte croiz honoree 
fut trouee par tel maniere 
com lon uos a dit ca ariere 
li seinz euesques et li dolz 
por orer s est mis a genolz 
meis einsqu il conmence a orer 
tendrement conmence a plorer 
e dist   dex qui par ta dolcor 
m as geté de la fole error 
o i ei si longement esté 
e m as en tel bien uisité 
com i ore e sei de fi 
si uraiement com ie me fi 
sire dex en uostre poissance 
nos donez uraie connoissance 
de sauoir ce que la reine 
uos requier dex com en termine 
enuers uos de cuer et de cors  
a cest mot ne dist plus et lors 
une si granz clartez lor uient 
que nule graignor ne couient 
et li angres de i descent 
si que le uirent plus de cent 
o leu o la croiz fut trouee 
qui tantes foiz fut esprouee 
a ueu li seins hom treis clos 
tot descouert et a desclos 
si clers con s il fussent doré 
de cuer en a de aoré 
qui si li mostre ce qu il quiert 
quant il par bon cuer le requiert 
prent les e les baille senz terme 
la reine qui meinte lerme 
de ioie et de dolcor em pleure 
parfont l encline et seins demuere 
quant les merciz rendues ot 
al plus biau que fere le sot 
o grant ioie non pas irie 
uers son paleis est reperie 
quant la reine ot espleitié 
que de ce qu ot tant coueitié 
fu seisie enterinement 
l un des trois clos qu ele auoit prent 
si le fist si com dit la letre 
dedenz le hialme son fiz metre 
que dex par la force de lui 
le gardast des meins a celui 
qui de mal porchacier ne fine 
c est de deable et de s orine 
et que dex li halt rois de gloire 
li otreiast force e uictoire 
encontre toz ses enemis 
l autre des clos empres a mis 
la reine o frein do cheual 
qu ele uuelt que dex de tot mal 
soit a son fiz force et escuz 
ne ia ne peisse estre uencuz 
en bataille ne en estor 
et por ce qu encor n ert al ior 
aueree la prophetie 
que dite auoit sais zacarie 
qui dist que li iorz auendreit 
que ce que li cheuals tendreit 
en son frein seroit seinte chose 
mes ore a primes iert esclose 
la profetie qu auoit dite 
li hom pleins do seint esperite 
la reine qui bon fust nee 
a fet de genz grant aunee 
la o la croiz fut departie 
a son fid une grant partie 
la o il estoit en uoie 
e il la recut o grant ioie 
conme la chose o plus se fie 
de garder s onor e sa uie 
empres de et empres sa mere 
et en la cite o il ere 
c estoit a rome en a mot mis 
s en ra grant partie tremis 
a sa cite qui molt iert noble 
qu il apelent costentinnoble 
le plus en a fet seeler 
l empereres en un pilier 
o tresgeté estoit s imagre 
qu il li est uis que nus domage 
ne porroit la cite auoir 
tant cum si pretios auoir 
com est la croiz l eust en garde 
do remaignant point ne se tarde 
que il n en preigne son tresor 
a grant plente pierres et or 
por si riches chasses a fere 
com a metre tel seintuere 
et altretel fet la reine 
nul ior ne cesse ne ne fine 
de fere croiz o qu ele fust 
por estoier le digne fust 
ne sei que plus uos en deisse 
ne por quei demore en feisse 
par quei uos fusiez anoié 
molt en a pris et enuoié 
et mot en let par uerite 
en ierusalem la cite 
qu assez em pooit departir 
mes tant se gie bien qu al partir 
prist a son ues de la plus seinte 
cele qui do sanc de fu teinte 
qui plus pres de sa char tocha 
et nu a nu a lui tocha 
or est bien droiz que gie uos die 
de seint quiriacus la uie 
conment en la fin se proua 
dex en lui tant de bien troua 
et de sa grace tant i mist 
e li buens euesques tant fist 
qu ensi cum nos dit ceste estoire 
a totes genz fu en memoire 
et par tot fu dit et conté 
la nouele de sa bonte 
de totes parz a lui uenoient 
e les malades amenoient 
e dex de lor enfermetez 
les en auoit molt tost gitez 
par la preiere do seint home 
des ierusalem iusqu a rome 
ce uos peis a un sol mot dire 
n en auoit nul que nostre sire 
amast tant ne ne li pleseit 
nus altres tant com il fesoit 
et la reine l amoit tant 
por le bien et por le semblant 
o ele ades le ueoit estre 
que de lui auoit fet son mestre 
de fere ce qu il comandoit 
et ele ades li demandoit 
conseil de ses plus granz afferes 
com cele qui ne uosist gueres 
fere chose qu ele seust 
qu a nostre seignor despleust 
et ce n a pas mis en obli 
que de puceles establi 
qui erent en la region 
une seinte religion 
qui toz iorz mes de seruiront 
et son seruise li diront 
si bien con l auoient apris 
et la bone reine a pris 
rente et auoir a grant largece 
si lor establist et adrece 
par deuant l euesque a deliure 
dont a toz iorz peussent uiure 
si fesoit por de ueirement 
et por la croiz seinte ensement 
qu ele de son poier uoloit 
honorer ensi con soloit 
et de ce refesoit grant bien 
c onques ne uost soffrir por rien 
des uirges qu ele ot amenees 
et a religion donees 
qu ele les piez ne lor lauast 
e l eue as meins ne lor donast 
et ert ensi con serue a celes 
qui deuant erent ses anceles 
si gardoit le conmandement 
a l apostre certenement 
qui dist   quant tu mildre seras 
et tu plus t umelieras  
ensi fesoit la bone dame 
qui en so cuer ert de la flame 
al seint esperit embrasee 
de toz biens et asazee 
ne ele nule honor graingor 
ne pooit fere a son seignor 
que de la grant humelite 
o ele iert e de la pitie 
qu a grant merueille a toz uenoit 
de lie qui en sa mein tenoit 
la plus grant partie do monde 
si com il clot a la roonde 
et qui a si halt home iert mere 
come est costentins l emperere 
conment tel chose poeit fere 
com uos m oez ici retrere 
que fere ne deignast al ior 
des chambrieres la sordeor 
meis dex li bons li dolz li frans 
toz cials qu i uuelt fet bien soffrans 
de toz traualz por rendre apres 
reguerredon qui set de pres 
por une peine yy repous 
et por un blasme yy lous 
mil ioies por un sol plorer 
si deuons bien de cuer orer 
et proier de ior e de nuit 
que de chose qui li anuit 
par sa grace et par sa merci 
nos gart dex toz aillors et ci 
ensi est ie uos ei conté 
la reine de grant bonte 
qui par dreit a nom seinte heleine 
de de seruir se met em peine 
et uolt que do seintisme fust 
une feste establie fust 
al ior que dex par sa puissance 
lor en fist uraie connoissance 
e fu misse al tierz ior en mei 
qui peis a esté sens esmei 
par tot le monde celebree 
et por fere droite amembree 
fut ensi noté es saltiers 
es liures et es kalendiers 
c est de la croiz l inuention 
or uos ueil fere mention 
d une chose que dist l estoire 
que dex par sa seintisme gloire 
uolt que do siecle trespassast 
la bone reine et passast 
lassus en la soe meson 
qui ne dote en nule seison 
noif ne gelee ne tempeste 
ne ne li puet fere moleste 
ne quens ne reis ne emperere 
en tel eage come ele ere 
que plus ot de quatre uinz ans 
la bone dame seins ahanz 
ne seins soffrir gueres dolor 
s en ala a nostre seignor 
qui los et honor doit auoir 
ice doit bien chascons sauoir 
par toz les siecles qui seront 
e qui iames ne fineront 
fol est qui altrement le creit 
dites que dex l otreit 
