  quiex que il fussent diex les auoit formez 
diex roy de gloire quar le me pardonnez 
sire xm  dist loeys le ber 
par uos merciz un petit me soufrez 
yuer ira si reuendra estez 
et de cest iour mourra zz de mes pers 
toute la terre uous uoudrai donner 
et la moullier se prendre la uoulez  
oit le xm a poi n est forssenez 
  diex  dist li quens   qui en croiz fus penez 
com longue atente a poure bacheler 
qui n a que prendre n a autrui que donner 
mon auferrant m estuet aprouuender 
enquor ne sai ou ge doie tourner 
diex com grant ual li couuient aualer 
et com grant mont il li estuet monter 
qui d autrui mort atent la richete 
diex  dit xm   com ci a longue atente 
a bacheler qui est de ma iouuente 
n a que doner ne a son oes que prendre 
mon auferrant m estuet liurer prouuende 
enquor ne sai ou grain en doie prendre 
cuides tu rois que ie ne me demente 
loeys sire  dist xm le fier 
  ne me tenissent uo per a losangier 
bien a zz an que t eusse lessié 
quar d ypolite me sont uenuz li brief 
que me tramist le riche roy gaifier 
que de sa terre me donra zz quartier 
auoec sa fille toute l une moitie 
et se ge ai la grant terre a baillier 
le roy de france guerroier  
oit le loys le sens quide changier 
dist tiex paroles que bien peust lessier 
pour ce commence li mals a engraignier 
e mautalent entr eus a efforcier 
  sire xm  dist le roy loeys 
il n a nul home en trestout cest pais 
gaifier ne autre qui fu roy de paris 
qui de mes homes osast zz seul tenir 
iusqu a zz an qu il ne fust mort ou pris 
ou de la terre geté hors et baniz 
diex  dist li quens   com or sui mal baillis 
quant mon seruice ai si a noient mis 
se plus uous serf ge soie uis honnis 
gentil mesnie  fet xm le ber 
  fetes uos choses erraument atorner 
et le hernois sus les sommiers trousser 
par mautalent m estuet de court torner 
quant pour uiande sommes au roy mellé 
dont puet il dire que il a tout trouué 
et cil responent si com uous commandez 
sus zz foiner est xm montez 
sus l arc d aubour s est zz poi acoutez 
qu il auoit de bersser aporté 
par tel uertu que parmi est froé 
et li troncon en uolent iusqu a tre 
li troncon chient le roy deuant le nez 
de grant outrage commenca a parler 
uers loeys que serui ot assez 
  en non dieu roy dist xm le ber 
  mi grant seruice seront ia reprouué 
les granz batailles et li estour champe 
loeys sire  dist xm le ber 
dont ne te membre du grant estor mortel 
que ie te fis deuant romme enz el pre 
quant combati uers consult l amire 
le plus fier home qui fust el monde né 
en paienie n en la crestiente 
de son brant nu me dona zz cop tel 
desus mon heaume qui ert a or gemé 
que le crestal en fist ius aualer 
du nez deuant me copa le nasel 
iusqu as narines me fist le branc couler 
a mes yy mains me couuint releuer 
grant angoisse oy quant uint au meciner 
mal soit du mire qui le me dot saner 
par ce m apelent tuit xm au court nez 
grant honte en ai quant uieng entre mes pers 
si pris le roy en nostre foiaute 
mal dehez ait qui ainc en fu loué 
ne ainz n en oi mon palefroi ferré 
fors son cheual que ge pris en non de 
loeys roy  dist xm le sages 
droiz emperiere ia fustes uous filz xm 
au meillor roy qui onques portast armes 
et au plus fier et au miex iusticables 
roy quar te membre d une fiere bataille 
que ie te fis au gue de pierrelate 
pris dagoubert qui tant iert fier as armes 
ueez le la a ces granz piax de martres 
s il s en defent bien en doi auoir blasme 
apres icele en fis ie une autre 
quant xm uolt ia de uous roy fere 
et la couronne fu sus l autel mirable 
grant temps a terre fus desouz ton aage 
francois si uirent que ne ualoies gueres 
fere uouloient de toi ou moine ou abbe 
ou que tu fusses en aucun abitacle 
en un moustier ou en un hermitage 
li quens hernaut par son riche barnage 
uoult la couronne et de lui uot roy faire 
quant ie ce ui de bel ne m en fu gaire 
ge li donnai une colee large 
que tout enuers l abati sus le marbre 
hayz en fu de son riche barnage 
passai auant sus le perron de marbre 
que bien le uirent ses parenz et li autre 
et l apostole et tuit li patriarche 
pris la couronne sus uo chief la portastes 
de cest seruise ne uous membra il gueres 
quant uous sanz moi departistes uos marches 
loeys sire  dist guillaume le prous 
dont ne te membre du normant orgueillous 
qui deffier te uint enz en ta court 
n as droit en france ce dist il oiant touz 
en ton empire n eus zz seul baron 
droiz emperiere qui deist o ne non 
quant m amembrai d un naturel seignor 
passai auant si en fis que estouz 
ge l asomme a un pel comme zz ours 
puis fu tele heure que g en oi grant paor 
quant repere de saint michiel du mont 
et g encontre le duc richart le rous 
cil estoit pere ancelin l orgueillous 
cheualiers ot auoeques lui mout prous 
il en ot yy et ge n en oi que dous 
ge tres l espee fis com cheualerous 
a mon brant nu en occis yy tout souls 
uoiant lor yex abati leur seignour 
ge l te rendi a orliens en la tour 
la fu il mort a moult grant deshonnour 
de cel seruice ne uous membra puis iour 
quant uous sanz moi departiez uos honnours 
roy or te membre de l alemant guyon 
quant t en aloies a saint pere baron 
chaleniai toi francois et bourgueignon 
et la couronne et la cist de laon 
iouste a lui es pres desouz noiron 
par le cors outre li mis mon gomphanon 
getai le el toiure se l mengierent poisson 
de cele chose me tenisse a bricon 
quant i entras zz sien oste guyon 
roy toi remembre de la grant ost oton 
o toi estoient francois et bourgueignon 
et loherain flamenc et brebencon 
n i ot celui de uerte le set lon 
de la bataille et de la grant tencon 
que te manda li alemant guion 
pas en osast chaucier son esperon 
por toi la fis que de uoir le set on 
roy  dist xm   o le courage fier 
en maint besoing uous ai eu mestier 
quant tu auoies et beu et mengié 
et tu estoies dedenz ton lit couchié 
et tu quidoies qu alasse sommeillier 
dedenz mon tref et mon cors aaisier 
monter fesoie yy mile cheualier 
derrier ton tref t aloie escharguetier 
en zz bruellet de pins et de loriers 
ilueques fis les barons embuschier 
de ceus de romme ne te daignas guetier 
montez estoient iusqu a yy cheualier 
dedens ton tref s en uindrent pour lancier 
tes laz desrompre et tes tres trebuchier 
tes napes traire et prendre ton mengier 
ton seneschal ui prendre et un portier 
de tref en autre t en fuioies a pie 
en la grant presse com cheitif toi mucier 
bertran crias et quens xm ou ies 
souent crias quar me uenez aidier 
lors eu de uous et manaide et pitie 
la iouste ge bien a cent cheualiers 
et bien yy cenz en conquis a l acier 
uoire yy cenz as auferranz destriers 
delez un mur ui leur seigneur bessier 
bien le connuy au hiaume qu ot el chief 
a l escharboucle que ge ui flamboier 
tel li donai de mon trenchant espie 
que il chai sus le col du destrier 
merci cria por le seigneur del ciel 
ber ne m occis se tu xm ies 
menai le uous c onc n i ot detrie 
enquor de rome en tien les mestres fies 
de mes seruices es riches e proisiez 
et ie sui poure qui tout ai gaaignié 
debouté sui et mes amis arrier 
tant t ai serui que i ai chenu le chief 
n i ai conquis qui uaille zz seul denier 
dont ia en puisse departir ne baillier 
a hom uiuant ce puet len tesmoignier 
loeys sire  xm a respondu 
  tant t ai serui le chief ai tout chenu 
n i ai conquis ualissant zz festu 
dont nus encor m apelast uostre dru 
onques ne soi de quel part mes huis fu 
loeys sire qu est uo sens deuenu 
len souloit dire qu estoie uostre dru 
et cheuauchoie uo cheuaus et uos muls 
mal dehez ait cui onc de miex en fu 
ne qui un clo en ot en son escu 
fors del mien propre dont diex m a pourueu 
onc n i ot fer de ce sui ge seur 
se d autrui lance n i fu par mal feru 
plus de yy ai de paiens feruz 
morz et naurez a mon brant esmoulu 
dont le seruice auez tout retenu 
mes par celui qui el ciel fet uertu 
ge tournerai le uermeill de l escu 
semblant ferai m auez desconneu 
ne que des or ge ne sui uostre dru 
diex  dist xm qui issis de uirge gente 
  pour quoi ai mort tante bele iouuente 
pour quoi ai fet tante mere dolente 
dont le pechie m en est remes el uentre 
tant ai serui cest roy failli de france 
et mon cors mis tante foiz en balance 
n i ai conquis uallissant une lance 
sire guillaume  dist loeys li bers 
  encore ai ge yy de mes pers 
qui sont preudome et cheualiers membrez 
hardi as armes et forment adurez 
a cui ie n ey ne promis ne donné  
et dist guillaume   sire roy en non de 
il ne sont pas en la crestiente 
par cui ie fusse ne uaincu ne matez 
dant roy  dist il   dirai uous que ferez 
prenez iceus que uous auez nonmez 
tous un et un les menez en ces prez 
sus les cheuaus garniz et conreez 
et ie serai sus mon destrier montez 
se ne les puis trestouz en champ mater 
et tant et plus se les y amenez 
et uous meismes se aler y uoulez 
ge ne quier rienz de touz uos herite 
oit le li rois si s en est uergondez 
enuers xm s est molt humeliez 
quant il uit bien qu il disoit ueritez 
tout maintenant l en a aresonnez 
  sire xm  dist loeys li frans 
  or uoi ge bien qu es plain de mautalans 
uoir  dist xm   si furent mes parans 
ainssi est d ome qui sert mauuese gens 
quant il plus sert dont gaaigne noiens 
ancois en uet tout ades empirant 
dont n en peut mes se adont s en repent 
sire xm  dist loeys le prous 
  or uoi ge bien qu a marrement en uous 
uoir  dist xm   s orent mes ancoisours 
ainssi uet d ome qui sert mauues seignors 
qui plus le sert plus en est orgueillous 
en son seruice n aquiert on fors irours 
sire xm  loeys li respont 
  gardé m auez et serui par maint iours 
plus comme nul qui soit dedenz ma cours 
uenez auant ie uous donrai biax dons 
prenez la terre au preuz conte faucon 
seruiront uous yy mile compaignon 
non ferai sire  xm li respont 
  del gentil conte yy enfanz remes sont 
qui sa grant terre bien maintenir porront 
autre me donne ceste pas ne uoulons 
sire guillaume  dist le roy loeys 
quant ceste terre ne uoulez retenir 
ne as enfanz ne la uoulez tolir 
prenez la terre au bourgoig auberi 
qui fu basin le conte seigneuri 
et hermessent la marrastre auberi 
la meilleur dame qui onc beust de uin 
seruiront toi yy mile feruesti 
non ferai sire  xm respondi 
  del gentil conte en est remes zz filz 
aubris a nom si com il m est auis 
de grant lignage est li enfes gentis 
des loherains est estrait et nourris 
mes sa marrastre le het en toutes fins 
enquor porra greuer ses anemis 
se diex li donne qu armes puist maintenir 
il porra bien la terre maintenir 
sire xm  dist loeys le fiers 
  quant cel enfant ne ueuz deseriter 
mors est li quens si prenez sa mouillier 
seruiront uous yy mile cheualier 
a bonnes armes et a couranz destriers 
n auront du tien uaillissant yy deniers 
oit le xm le sens quide changier 
a sa uois clere commenca a huchier 
  entendez moi nobile cheualier 
de loeys mon seigneur droiturier 
com est gueriz qui le sert uolentiers 
or uous dirai du marchis berengier 
ia fu il nez enz el ual de riuier 
zz conte occist dont ne se pot poier 
a monlaon en uint courant el sie 
iluec chai l empereeur au pie 
et l emperiere le recut uolentiers 
dona li terre et courtoise moullier 
cil le serui longuement sanz dangier 
puis auint chose le roy se combati 
as sarrazins as turs et as paiens 
li estour fu merueilleus et planier 
abatu fu le roy de son destrier 
mais n i montast por tout l or qu est souz ciel 
quant y souruint le marchis berengier 
son seigneur uit malement atieriez 
et empressé des cuiuers losengiers 
cele part uint le ber tout eslessiez 
en son poing tint le branc fourbi d acier 
la fist tel parc entre les auerssiers 
com fet senglier quant est entre les chiens 
puis descendi de son courant destrier 
pour son seigneur et secourre et aidier 
  ainssi ouura le marchis berengier 
la le ueismes occire et detrenchier 
ne le peumes secourre ne aidier 
remes en est zz courtois heritier 
icist a nom le petit berengier 
trop par est faus qui l enfant ueut boisier 
qui le feroit faus seroit renoiez 
li emperiere me ueut donner son fie 
ge n en ueull point bien ueul que touz l oiez 
et une chose uous ueull bien acointier 
par cel apostele c om a romme requiert 
il n a en france si uaillant cheualier 
s il prent la terre au petit berengier 
que ne li cope a m espee le chief 
grant merciz sire  dient li cheualier 
qui apartienent au petit heritier 
yy en y ot qui l en chient as piez 
qui touz l en uont piez et iambes besier 
  sire xm  dist loeys   oiés 
quant ceste honor a prendre ne uous siet 
si m ait diex or uous donrai tel fie 
se sages estes dont uous serez proisié 
et honorez touz les iours comme chief 
ge uous donrai de france zz grant quartier 
le quart chastel et puis le quart moustier 
la quarte cist et le quart eueschie 
le quart seriant et le quart cheualier 
quart uauassour et quart garcon a pie 
quarte pucele et la quarte moullier 
et le quart prestre et le quart clerc proisié 
de mes estables uous doins le quart destrier 
la quarte part uous otroi uolentiers 
de tout l empire que i ai a iusticier 
non ferai sire  xm respondie 
ie ne l feroie par tout l or desouz ciel 
quar ia diroient li baron cheualier 
uez la xm le marchis au uis fier 
com il a ore son droit seigneur boisié 
demi son regne li a il otroié 
si ne l en rent uaillissant zz denier 
bien li a ore son uiure retaillié 
sire xm  dist loeys le ber 
  par cel apostele c on quiert el noiron pre 
quant ceste honor receuoir ne uoulez 
en ceste terre ne uous sai que donner 
ne ie ne autre ne m en sai pourpensser 
rois  dist xm   lessiez le dont ester 
a ceste fois n en quier or plus parler 
quant uous plera uous m en donrez assez 
chastiaus et uiles e danions et citez  
a ces paroles s en est le ber tournez 
par mautalent auale les degrez 
enmi sa uoie a bertran encontré 
qui li demande   biax oncles dont uenés  
et dist xm   ia en orrez uerte 
de cel palais ou ie ai molt esté 
a loeys ai tencié et parlé 
molt l ai serui si ne m a riens donné 
et dist bertran   a maleicon de 
quant uous auez tencié ne estriué 
uo droit seigneur ne deuez ramposner 
ainz le deuez seruir et honorer 
contre touz homes garantir et tenssener 
xm l ot s a respondu le ber 
  neueu  fet il   ia m a il si mené 
qu en lui seruir ai tout mon temps usé 
he  dist xm   sire bertran biax niez 
au roy seruir ai mon temps emploiez 
si l ai par force leué et essaucié 
si m a de france otroié zz quartier 
tout enssement com fust en reprouuier 
pour mon seruice me ueut rendre louier 
mes par l apostele c on a romme requiert 
cuit li abatre la couronne du chief 
ge l i mis ia bien le puis afichier 
or li uoudrai oster com a lanier 
com auer roy qui ne uaut zz denier 
dist bertran   sire tel plet fet a lessier 
uo droit seigneur ne deuez ledoier 
ainz le deuez leuer et essaucier 
contre touz hommes et secourre et aidier  
ot le xm si dist sanz delaier 
  si m ait diex uous dites uoir biaus niez 
s il paiast bien qui le sert sanz boisiers 
et loial home doit len tous iourz proisier 
diex le commande qui tout a a iugier 
oncle xm  dist bertran le senez 
  quar alons sire a loeys parler 
et uous et moi en ce pales listez 
por querre un don dont me sui porpenssez 
quel sera il biax nies  ce dist le ber 
et dist bertran   ia en orrez uerte 
demandez li espaigne le regne 
et courtelouse et porpaillart sus mer 
et apres nimes qui est bonne cite 
et puis orenge qui molt fet a loer 
s il la uous done n i affiert mie gre 
c onques par lui n i fu escu porté 
ne cheualier n en fu son reclamé 
assez uous puet celle terre donner 
dont son royaume ne sera ia greué  
ot le xm s en a un ris geté 
  neueu  dist il   de bone heure fus né 
et saches bien en fine uerite 
tout autressi l auoie pourpenssé 
mes ie uouloie ancois a uous parler 
as doiz se prennent u pales sont entrez 
iusqu en la sale ne se sont arrestez 
uoit les le roy encontr eus s est leuez 
et puis a dit   xm ca seez 
non fere sire  dist li quens naturez 
  mes zz petit uouloie a uous parler 
por querre zz don dont me sui auisez  
et dist li rois   a beneicon de 
se uous ne uoulez ne chastel ne cite 
ne bourc ne uile ne riche fermete 
ia uous sera otroié et donné 
demi mon regne se prendre le uoulez 
uous donrai ge uolentiers et de gre 
quar de grant foy uous ai tous dis trouué 
et par uous sui roy de france clamé  
oit le xm s en a un ris geté 
et puis si a le roy aresonné 
il li dist   sire par dieu de maieste 
icestui don n iert ia par moi rouué 
ainz uous demant espaigne le regne 
et tourtelouse et porpaillart sus mer 
si uous demant nimes la fort cite 
apres orenge cele fet a loer 
se la me dones ci afiert poi de gre 
c onques escu n en fu par toi porté 
ne cheualier qui de toi fust chasé 
n en ot hauberc uestu ne endossé 
et si uous di par fine uerite 
apourie n en iert uostre regne  
ot le li rois s en a zz poi penssé 
  loeys sire  dist xm li fors 
  pour dieu me donne d espaigne tous les pors 
moie iert la terre tien en iert li tresors 
yy cheualiers porrai liurer en ost 
donne moi roy la terre qui est fors 
s en geterai paien maugre els hors 
qui tante peine ont fet maint ior as nos 
bien la me puez doner n est mie uos 
roy  dist xm   pour dieu omnipotent 
et quar me donne icelle terre grant 
et auoec nimes et le fort mandement 
s en geterai le mal paien outrant 
qui tant francois a occis por noient 
maint en a fet courocié et dolent 
mes se ie l ai et diex le me conssent 
ie le cuit metre en paine et en torment 
et le cuit fere courocié et dolent 
et si uous di par dieu le roy amant 
nule autre terre fors cele ne demant 
ne de la uostre ne uous ruis ge noient 
trop en as poi dont ie sui molt dolent 
roy  dist xm   t aies bone auenture 
he gentil roy donne moi uasseure 
done moi nimes a la cite ague 
et puis orenge cele est cite cremue 
et la grant terre qui est entor tendue 
si com le rosne li queurt par les desrubes  
dist loeys   biax sire diex aiue 
se li otroi cest don dont si m argue 
criem que n en aie poine et male auenture 
et nequedent c est chose aperceue 
se par zz home est cele honor tenue 
ce iert grant force hardement et ardure 
et dist xm   de seiourner n ai cure 
ueull par moi soit cele gent esmeue 
cheuauchier ueull au soir et a la lune 
de mon hauberc fere ma uesteure 
geter en ueul la pute gent taffure 
sire xm  dist loeys le ber 
  par cel seignor qui dieu se fet clamer 
icele terre dont ge uous oy parler 
el n est pas moie ne la uous puis donner 
ancois la tiennent sarrazins et escler 
quarriax d orenge et son frere acerez 
et goulias et le roy desramez 
le roy tiebaut y doit len couronner 
prise a orable la serour l amire 
c est la plus bele que len puisse trouuer 
en paienie ne en crestiente 
pour ce criem ge se entr eus uous metez 
que cele terre ne puissiez aquiter 
mes s il uous plest en cestui remanez 
communement departons nos citez 
uous aurez chartres et orliens me lairez 
et la couronne que plus n en ueull porter 
nul auantage que ne partons par per 
non ferai sire  dist xm au court nez 
  quar ia diroient cil baron naturel 
uez de xm le marchis aduré 
com il a ore son droit seigneur mené 
demi son regne li a parmi donné 
si ne l en rent qui uaille zz aill pelé 
bien li a ore son regne recopé 
sire xm  dist loeys li fiers 
a uous que chaut de mauues reprouiers 
en ceste terre ne quier que me lessiez 
uous aurez chartres qui molt fet a prisier 
lessiez orliens qu encontre plus n en quier 
et la couronne que ne doi oublier 
non ferai sire  xm respondie 
  ge ne l feroie por tout l or qu est souz ciel 
la uostre honor ne ueull apeticier 
ainz la croistrai au fer et a l acier 
mon seigneur estes si ne uous ueul boisier 
ce fu au temps a feste saint michiel 
ce dist guillaume le gentil cheualier 
  droiz emperiere ne le uous quier noier 
quant a saint gile ale pour dieu proier 
herberia moi un gentill cheualier 
celui auoit une franche moullier 
qui me mena en haut en un solier 
merci xm  dist la dame au uis fier 
  de ceste lasse car uous praigne pitiez 
pour l amour qui tout a a baillier 
par la fenestre me fist metre mon chief 
toute la terre ui plaine d auressiers 
uiles ardoir et uioler moustiers 
chapeles fondre et autex pecoier 
mameles toudre as courtoises moulliers 
dedenz mon cuer m en prist molt grant pitiez 
molt tendrement em ploure lors des yex 
la pleui ge le glorieus du ciel 
qu en cele terre ge leur iroie aidier 
a tant de gent com porrai iusticier 
sire guillaume  dist loeys li frans 
  quant ceste terre ne uous uient a talent 
si m ain diex g en sui grains et dolent 
franc cheualier or uenez dont auant 
ge ferai uoir tout le uostre talent 
tenez espaigne prenez le par cest gant 
ie la uous donne par itel couuenant 
s il uous i croist besoin ne tant ne quant 
ci ne aillors ne t en serai garant  
et dist xm   ie ne le uous demant 
fors seulement zz secours en yy ans  
dist loeys   ge l otroi bonement 
que fere ueul trestout uostre commant 
grant merciz sire  dist li quens en riant 
li quens xm s est regardez atant 
si a ueuz guyelin et bertrant 
ses neueuz furent filz bernart de brubant 
il les apele   seigneurs uenez auant 
mes amis estes et mi prochain parent 
deuant le roy uous metez en present 
de ceste honor que ci uoiz demandant 
ensemble o moi en receuez le gant 
o moi aurez les biens et les ahans  
guyelin l ot si s en rist faintement 
et dist basset que ne l entent noient 
  ie ferai ia mon oncle molt dolent 
non ferez sire  ce dist li quens bertrant 
  quar molt est fier et a le cors le uaillant 
a moi qu en chaut  dist guyelin l enfant 
  que ie sui ioenes n ai enquor pas yy anz 
enquor ne puis poine soufrir si granz  
oit le bernart son pere de brubant 
a par zz petit que il n issit du sens 
hauce la paume si li dona si grant 
puis li a dit ne s en ua delaiant 
  et fols lechierres or iras tu auant 
deuant le roy te metras en present 
par cel apostele que quierent peneant 
s auoec xm ne receuez le gant 
de ceste espee te donrai maintenant 
si qu il n a mire siques en oriant 
qui uous sanast en trestout uo uiuant 
querez honneur dont uous n auez noiant 
si com ie fis quant g estoie en iouuent 
que par l apostele que querent peneant 
ia de la moie n en aurez plain mon gant 
ainz la donrai trestoute a mon talent  
auant passerent guyelin et bertrant 
sus une table monterent en estant 
a leur uoiz cleres crierent hautement 
  batuz nous a dant bernart de brubant 
mes par l apostele que quierent bone gent 
ce comperront sarrazin et perssant 
bien peuent dire qu entrez sont en mal an 
tel en mourra qui n en set tant ne quant  
sus une table est xm montez 
  entendez moi de france li barnez 
se diex m ait de ce me puis uanter 
plus ai de terre que yy de mes pers 
mes ne l ai mie enquore aquité 
ice di ge as poures bachelers 
as roncins poures et as dras despanez 
qui ont serui por noient conquester 
s o moi s en ueulent en espaigne arouter 
ge leur donrai deniers et heritez 
chastiauls et marches et danions et citez 
s il les me ueulent aidier a conquester 
et la loy dieu essaucier ne leuer 
et les ferai cheualiers adoubez 
destriers d espaigne leur donrai a plente  
quant li meschins qui tant font a prisier 
oient xm ainssiques deresnier 
forment en sont baus et ioianz et liez 
a haute uois commencent a huchier 
  sire xm pour dieu ne uous targiez 
de cest afere sommes appareilliez 
et si nous sommes touz esemble afichiez 
qui n a cheual o uous ira a pie  
qui dont ueist les poures escuiers 
ensemble oiant les gentis cheualiers 
uont a xm le marchis au uis fier 
en petit d eure en ot trente milliers 
a leur pooirs d armes appareilliez 
qui touz li ont iuré et fiancié 
ne li faudront por les membres trenchier 
quant l ot li quens s en fu ioiant et liez 
de dieu de gloire les a touz merciiez 
li quens xm fist forment a prisier 
a loeys uet prendre le congie 
le roy li done de gre et uolentiers 
  alez  dist il   au glorieus du ciel 
ihesu de gloire uous doint bien esploitier 
et si uous doint sain et sauf reperier  
uet s en xm le marchis au uis fier 
ensemble o lui s en ua maint cheualier 
parmi la presse es uous aymon le fier 
diex le confonde qui tout puet iusticier 
o uoit le roy se l prent a aresnier 
  droiz emperiere com estes engigniez 
comment biau sire  loeys respondie 
  en nom dieu sire uous dirai ie bien 
des or s en uet xm le guerriers 
en sa compaigne mainz uaillans cheualiers 
la court de france uous a fet esuuidier 
s il uous croist guerre ne uous porrez aidier 
et si croi bien par dieu le droiturier 
tout est noient ce qu il quide esploitier 
riens n i fera fors sa gent essillier 
et si uerrez qu il reuendra arrier 
tuit li autre ierent menez a mendiier 
n en dites mie  dist loeys le fier 
  molt est preudomme xm le guerrier 
en nule terre n a meillor cheualier 
bien m a serui au fer et a l acier 
ihesu de gloire li doint bien esploitier 
et si li doit toute espaigne aquitier  
iluec auoit zz gentil cheualier 
c on apeloit le toulousain gautier 
quant il oy xm ledengier 
dolent en fu n i ot que courocier 
isnelement auala le planchier 
uint a xm se l saisi par l estrier 
et par la resne de l auferrant courssier 
  sire  dist il   molt es bon cheualier 
mes el pales ne uauz tu un denier  
xm l ot si dist sanz delaier 
  amis  dist il   ne l me deuez noier 
qui a ce dit por dieu le droiturier 
sire  dist il   ia l orrez anoncier 
foy que uous doi c a dit aymes le uiex 
enuers le roy uous pensse d empirier  
xm dist   il le conperra chier 
se diex ce done que puissons reperier 
ie li ferai touz les membrez trenchier 
ou pendre au uent ou en eaue naier  
et dist gautier   n ai soig de menacier 
que tiex menaces ne ualent zz denier 
mes d une chose uous uoudroie proier 
lonc son seruice li rendez son louier 
ainssi deuez la guerre commencier 
ci a premier uostre chalengier  
xm a dit   uoir dites par mon chief  
li quens descent et cil li tint l estrier 
tout maintenant a monté al planchie 
uoit le le roy encontre s est dreciez 
andoi ses braz li au col ploiez 
trois foiz le bese par tres grant amistie 
tout belement l en prist a aresnier 
  sire xm uous plest il nule riens 
or ne argent que ie puisse esligier 
a uo plesir en aurez sanz dangier 
grant merciz sire  xm respondie 
  mes d une chose uous uoudroie proier 
que ia glouton n aiez a consseillier  
lors se regarde xm par derrier 
enmi la sale choisi aymon le uieill 
quant il le uoit se l prent a ledengier 
  malz glouz  dist il   diex te doint encombrier 
por quoi te paines de franc home auilier 
onc en ma uie ne te mesfis de riens 
et si te paines molt de moi empirier 
par saint denis a cui len ua proier 
ainzque m en uoise le te cuit uendre chier  
il passe auant quant il fu rebraciez 
le poig senestre li a mellé el chief 
hauce le destre enz el col li assiet 
l os de la gueule li a parmi froissié 
mort le trebuche deuant li a ses piez 
li quens xm le saisi par le chief 
et par les iambes le toulousain gautier 
par les fenestres le getent el uergier 
sus zz pomier chiet si est tout froissiez 
  outre  fet il   lecheeur pautonnier 
ia de losenge n aurez mes zz denier 
loeys sire  dist guillaume le fier 
  ne creez ia glouton ne losengier 
le uostre pere n en ot onques un chier 
ge m en irai en espaigne ostoier 
uostre iert la terre s a force la conquier 
alez biau sire au glorieus du ciel 
ihesu de gloire uous doint bien esploitier 
qui uous ramaint sain et sauf et entier  
uet s en xm le marchis au uis fier 
en sa compaigne maint gentil cheualier 
et guyelin et dant bertran ses niez 
ensemble o els mainent yy cenz sommiers 
bien uous sai dire qu en portent li princier 
calices d or et messel et sautier 
chapes de poile et croiz et encenssier 
quant il uendront as paiens essillier 
si seruiront damedieu tout premier 
bien uous sai dire que reportent li autre 
coupes d or fin et liures breuieres 
antefeniers et graiax et touailles 
quant il uenrront as ouuraignes sauuages 
s en seruiront ihesu l esperitables 
bien uous sai dire qu en reportent li tierz 
poz et poeles chaudieres et trepiez 
croces de fer tenailles et andieres 
quant il uenrront el regne as auerssiers 
que les keuz puissent conreer les mengiers 
s en seruiront xm li guerriers 
et en apres les gentis cheualiers 
uet s en xm o sa compaigne bele 
a dieu commande et france et la chapele 
paris et chartres et toute l autre terre 
passent berri et bourgoigne et auuerne 
au gue des prez sont uenu a zz uespre 
tendent y tres paueillons et herberges 
or est xm et sa gent ostelez 
les keus se hastent du mengier conreer 
li quens xm estoit dedenz son tref 
parfondement commence a souspirer 
del cuer du uentre et puis prent a pensser 
li quens bertran s en iert pris a gaber 
  oncle  dist il   qu auez a dementer 
estes uous dame qui plaint ses heritez 
nenil nies ancois le fez pour el 
que diront ore cis uaillanz bachelers 
uez de xm le marchis au court nez 
com il a ore son droit seigneur mené 
demi son regne li uolt parmi doner 
il fu si fols c onques ne l en sot gre 
ains li ala espaigne demander 
la ou li rois n auoit riens a doner 
ge ne uerrai mes yy genz asembler 
que ie ne cuide de moi doient parler 
oncle xm tout ce lessiez ester 
de ceste chose ne uous chaut d airer 
de l auenture est tout en damede 
fetes biau sire resbaudir uo barne 
si criez l eaue et si alons disner 
biax nies  dist il   bien fet a greanter 
as trompeors a fet l eaue corner 
communement s assient au souper 
assez y orent uenoison de sengler 
grues et iantes et paons empeurez 
et quant il furent richement conrreez 
les escuiers uont les napes oster 
cils cheualiers reperent as ostiex 
dusqu au demain que il fu aiourné 
qu il monterent es destriers abrieuez 
uont a xm le marchis au court nez 
  sire  font il   et qu auez en pensse 
dites quel part uous nous uoudrez mener 
n a enquor gueres qu issimes de l ostel 
enquor n auons nule riens conquesté 
c a dit xm   enuers moi entendez 
tout droit a brides nous en conuient aler 
au bon cors saint si l alons aourer 
de noz auoirs nous y couuient doner 
si proiera pour la crestiente  
et cil respondent   si con uous commandez 
lors cheuauchierent et rengiez et serré 
si ont les uaus et les tertres passez 
par le conseill que leur donna xm 
ont trespassé et berri et auuerne 
clermont lessierent et montferrant a destre 
lez la cite se herbergent sus l erbe 
quar en la uile ne uoudrent il mal fere 
la nuit herbergent l endemain s en retornent 
cuillent les tres et les paueillons doublent 
et les acubes sus les cheuaus trouserent 
parmi forez et par bois s arrouterent 
par ricordaine outre s en trespasserent 
siques au puy onques ne s arresterent 
li quens xm uet au moustier ourer 
yy mars d argent a mis desus l autel 
et yy poiles et yy dras d outremer 
grant fu l offrende que li prince ont doné 
puis ne deuant n i onques sa per 
li quens xm est du moustier tornez 
ou uoit ses homes s es a aresonnez 
  seigneurs  dist il   enuers moi entendez 
uez ci la marche de la gent criminel 
doreenauant ne saurez tant aler 
que truissiez home qui de mere soit nez 
qu il ne soit sarrazin ou escler 
prenez uos armes et si uous acesmez 
alez en fuerre frans cheualiers membrez 
si diex uous donne du bien si le prenez 
tout le pais uous soit abandonnez  
et cil respondent   si con uous commandez 
a ces paroles n i sont plus arrestez 
uestent haubers lacent yaumes gemez 
ceignent espees a leur senestres lez 
montent es seles des destriers seiournez 
a leur cols pendent les fors escuz listez 
en leur poinz prennent les espiez neelez 
tout maintenant se sont acheminez 
deuant eus font l oriflambe porter 
tout droit uers nimes ont les cheuaus tornez 
iluec uit len maint hiaume estinceler 
en l auangarde fu bertran l alosé 
gautier de termes et l esquot guillemer 
et guyelin le preuz et le senez 
l arrieregarde fist xm le ber 
atout yy mile de cheualiers armez 
qui de combatre estoient aprestez 
il n orent mie yy lieues alé 
qu enmi leur uoie ont zz uilain trouué 
uient de saint gile ou il ot conuerssé 
a yy bues que il ot conquesté 
de ce s apensse le uilain qui ert sené 
que sel iert chier el pais dont fu né 
desus son char ot zz tonnel troussé 
si l ot empli et tant rasé de sel 
les yy enfanz qui sont de son sanc nez 
iouent et rient et tiennent pain assez 
a la billete iouent dessus le sel 
francois les uoient cele part sont alez 
l un des barons l en a aresonné 
  di preudom par ta loy dont es né  
et cil respont   dirai uous uerite 
par mahomet sire desus montcler 
uien de saint gile ou ge ai conuerssé 
or m en reuoiz por enclorre mes blez 
se mahomet les me uouloit sauuer 
ge gaainroie tant en ai ge semé  
dient francois   or as dit que sené 
quant tu otroies que mahomet soit de 
que par lui aies richece ne plente 
froit en yuer et chaleur en este 
len te deuroit touz les membres coper  
xm a dit   or le lessiez ester 
d une autre chose uoudrai a lui parler  
li quens xm qui iert frans hons et sires 
uoit le uilain si li a pris a dire 
  dyua uilain et ne l me celer mie 
fus tu a nimes la fort cite garnie 
oil uoir sire le paiage me quistrent 
ie i fu molt mes n en poi baillier mie 
il me lessierent pour mes enfanz qu il uirent 
sez tu preudom des estres de la uile 
sire  dist il   ce uous sai ge bien dire 
pour zz denier yy granz pains i preismes 
molt bien uaudroient yy en une autre uile 
molt par est bone se puis n est empirie 
fols  dist xm   ce ne te demant mie 
mes du pais des estres de la uile 
del roy otrant et de sa compaignie  
dist le uilain   de ce ne sai ge mie 
ne ia par moi n en iert menconge dite 
la fu giriaumes zz cheualier nobile 
uauasseur fu et molt sot de uoisdie 
d engignement sot toute la mestrie 
il resgarda les yy bues qui tirent 
sire  fet il   se diex me beneie 
qui auroit ore yy tonniaus de tel guise 
comme cist est qui el char gist souuine 
et fussent plain de cheualiers nobiles 
s es conduisist tout le chemin de nimes 
si faitement porroit prendre la uile 
dont dist xm   par mon chief uoir en dites 
ge le ferai se l loent mes empires  
et il respondent   il dit uoir biau douz sires  
seigneurs barons or oiez la deuise 
com faitement quens xm a emprise 
l aler a nimes qui par enging fu prise 
si com orrez auantque gueres lise 
or est il droiz c un petit uous descrise 
com faitement la cite est assise 
en un ual siet s a entour grant porprise 
mainte montaigne et mainte roche bise 
les murs d entour furent fet par mestrise 
une fontaine i sourt d une falise 
dont yy moulins mouloient de grant guise 
et dist geraumes   or est droiz c on auise 
com faitement la cite soit conquise  
par le conseill que cil leur a donné 
font le uilain deuant els arrester 
si li aportent a mengier a plente 
et pain et char et bon uin et clare 
et cil menia qui molt l ot desiré 
et quant il fu richement conrreez 
li quens xm a ses barons mandez 
et il y uindrent que n i sont demourez 
quant il les uoit si les a apelez 
  barons  dist il   a moi en entendez 
qui aroit ore yy tonniaus arreéz 
comme cil est que en ce char ueez 
e fussent plain de cheualiers armez 
s es conduisist tout le chemin ferré 
tout droit a nimes cele bone cite 
si faitement porrons dedenz entrer 
ia n i auroit ne lancié ne rué 
et cil respondent   uous dites uerite 
sire xm or en penssez pour de 
en ceste terre a il charroi assez 
char et charretes y a il a plente 
fetes uos genz arriere retourner 
par ricordane ou nous sommes passez 
si fetes prendre les bues par poeste  
xm dist   ge l ai bien enpenssé  
par le conseil que giriaumes leur donne 
a fet xm retourner tuit si home 
par ricordane yy lieues longues 
prennent les chars et les bues et les tonnes 
dolenz en furent les uilains sanz menconge 
de leur charroi qu on leur taut qui qu en gronde 
bertran n en chaut se les uilains en groucent 
tel en parla qui puis en ot uergoigne 
batu en fu s ot descire sa gonne 
droit a la uoie se metent sanz aloigne 
li quens xm pensse de sa besoigne 
li quens xm ne uout plus arrester 
tantost a fet le charroi ateler 
en une place les a fet auner 
tonniaus et tonnes i fet molt asembler 
et puis a fet les paisanz mander 
ceuls qui sauoient de ce mestier ouurer 
plus de yy cenz en ueissiez ester 
granz doloieres et coignies porter 
giraulme emprist xm a apeler 
  sire  dist il   il conuient auiser 
comment on doit ceste ouuraigne arreer 
par quoi nus hons ne uous em puist gaber  
dont dist xm   que uoulez deuiser 
ge le dirai  dist giriaulmes le ber 
  chescun tonnel conuient desus trouer 
et bonnes guiges atachier et cloer 
si c on les puist et ourir et fermer 
et dedenz fere zz petit solier fer 
tel c on i puist yy haubers bouter 
et en un autre espices d outremer 
et enz el tierz bon uair pour esgarder 
et el quar poiles qui facent a loer 
por quoi se turc uenoient demander 
de nostre auoir c on leur en puist moustrer 
s ait chescun char yy charrons pour guier 
li un si gart le char ne puist uersser 
et li autre face les bues tirer 
et face len chescun d euls atourner 
estranges dras uestir et atourner 
et granz housiaus pour miex charrons sembler 
et les face on par desouz bien armer 
cil qui premier doit en la uile entrer 
aurra zz cor qu il fera haut sonner 
s il uoit aucun qui le doie greuer 
ou qui ses bues li ueulle desteler 
et fera len uos genz ci demourer 
ceus qui o uous n en deueront aler 
bien sauez touz ne les pouez mener  
ce dist xm   bien m i ueull acorder 
quar bon consseill ne fet a refuser 
par le conseil giriaume le sachant 
ueissiez uous les ouuriers en estant 
tenir doloires et coignies trenchant 
tonniaus et tonnes relier maintenant 
les guiches fere et les soliers dedans 
pour metre soie cendal et bouquerant 
et les haubers et les hiaumes luisans 
et l autre auoir que il seront moustrant 
se sarrazins leur en sont demandant 
dedenz seront li cheualier uaillant 
li un seant et li autre apuiant 
et seront bien armez a leur talant 
s aront guisarmes et haches et bons brans 
quant il seront dedenz nimes la grant 
et il orront le mestre cor sonnant 
hors s en istront durement conuoitant 
de courre seure a la gent mescreant 
en tel maniere com ie uous uois contant 
fu prise nimes com orrez ci auant 
xm fet le charroi aprester 
les ouuriers prie par amour euls haster 
lors ueissiez ces tonniaus refoncer 
et relier et par dedenz parer 
chars cheuillier refere et ratourner 
dedenz les tonnes les cheualiers entrer 
de grant barnage li peust remembrer 
huimes deuons de dant bertran parler 
com faitement il se fu atournez 
une cote ot d un burel enfumé 
en ses piez ot uns merueilleus soullers 
granz sont de uache par desus sont creuez 
  diex  dist bertran   douz roy de maiestez 
cis m aront sempres trestouz les piez froez 
xm l ot s en a zz ris geté 
  nies  dist xm   enuers moi entendez 
fetes ces bues trestout ce ual aler  
et dist bertran   de parlez 
ge ne les sai tant poindre ne bouter 
que ge les puisse de leur pas remuer 
mes a bertram est molt mal encontré 
ne pas bien d euls mener douctrinez 
les bues semont et fiert por tost esrer 
ainz n en sot mot s est en un tay entré 
dusqu au noieull si est le char bouté 
uoit le bertran a poi n est forssené 
qui le ueist dedenz la boe entrer 
et as espaulles les roes sousleuer 
a grant merueille les peust esgarder 
quamoisie ot et la bouche et le nez  
uoit le xm si l emprist a gaber 
  biax nies  dist il   trop uous estes hastez 
d un tel mestier uous estes hui meslez 
dont il pert bien que gueres n en sauez  
bertran l entent a poi n est forssenez 
en cele tonne que il deuoit mener 
fu guillebers de falise le ber 
gautier de termes et l esquot guillemer 
il i ont dit   belement nous menez 
ne gardez l eure que nos soions uerssé  
et dist bertran   tout a temps y uendrez 
mes se c auient n iert mie par mes grez 
des or deuons des autres deuiser 
q au charroi furent mis pour guier 
com faitement len les fist arreer 
portent granz boursses et gourles et baudrez 
les uns a pie et li autres montez 
en cele terre ne saront mais aler 
pour marcheanz on les doit refuser 
uers la cite commencent a errer 
le charroi font apres euls arouter 
or nous deuons de xm conter 
en quel maniere il se fist atourner 
li quens xm uesti une cotele 
de tiex buriax com il ot en la terre 
et en ses iambes ot unes chauces noires 
soulers de buef qui li font molt mesaises 
une couronne qui ne fu gueres bele 
et un coutel et une gainele 
une iument qu ert soullie de terre 
yy uiex estriers ot penduz a sa sele 
ses esperons perent d alesnes estre 
trente anz auoit qu il orent eu mestre 
zz chapel ot de gourpill sus sa teste 
lez la riuiere s en uet par dessus l erbe 
en un brueillet qui fu delez zz tertre 
iluec lessierent zz mil homes a armes 
qui ierent tuit uenuz auoec xm 
n orent tonniaus ou il peussent estre 
les paisanz firent auoeques trere 
qui amenez orent tonniaus et bestes 
courociez ierent quar paour ont de perdre 
tout droit uers nimes uet le charroi grant erre 
onc ne finerent si uindrent au riuage 
parmi le gue ont trouué le passage 
uers la cite accueillent leur uoiage 
cils de la uile qui uont en leur afere 
les ont choisiz si a dit l un a l autre 
  par foy uez ci de marcheanz grant masse 
mes tant ensemble n en ui en mon aage  
puis leur demandent li paissant sanz faille 
  qu amenez uous seigneurs en cest terrage  
oit les xm si respont comme sage 
  bien le saurez ainzque tout le iour passe  
atant cheminent s accueillent leur uoiage 
dusques as mestres ne finent ne ne targent 
uoit le li mestres qui dist que ne s en targe 
  quel charroi es ce que menez par ces marches  
respont xm   marcheanz sommes d acre 
marcheandise amenons bonne et sage 
ou gaaignier porrons en cest finage 
bons syglatons bons pourpres et bons poiles 
et bons uers d ypre et pers et eskarlates 
trenchanz espiez et haubers et uers hiaumes 
escuz pesanz et espees qui taillent  
lors passe auant par un guichet en sache 
de l auoir moustre et de l un et de l autre 
dient paiens   ci a molt riche afere 
or alez dont la uile est mout prisable 
bien i uendrez marcheanz y a sages 
qui uostre auoir acheteront sanz faille 
a ces paroles li uns des autres partent 
tant ont francois cheuauchié et erré 
uaux et champaignes et granz tertres passé 
qu il sont uenuz a nimes la cite 
dedens la porte est li carois alé 
l un apres l autre si com furent serré 
parmi la uile en est li nons alé 
marcheant riche de cel autre regne 
tel auoir mainent et tant sont asemblé 
onc tant n en uit nus hons de mere né 
mes en tonniaus ont tout fet enserrer 
le roy otran en a oy parler 
deus sarrazins li alerent conter 
en quel maniere l auoir leur fu moustré 
il et harpin aualent les degrez 
il furent freres miex s en durent amer 
seigneurs estoient de la bonne cite 
dusqu au marchie ne s i sont arresté 
yy paiens ont auoec euls amené 
le charroi uoient grant ioie en ont mené 
dist l un a l autre   bien nous uient et plente 
de cest auoir nous sera miex assez 
ainzque tout soit de cest pais getez 
li quens xm que len dit fierebrace 
estoit uenuz trestout droit en la place 
perron y ot qui iert taillié de marbre 
la descendi xm au fier uisage 
et prist la boursse maintenant la deslace 
a granz poigniees les bons deniers en lache 
celui demande qui prent le treuage 
  ne ueull passer sanz poier mon uisnage  
et cil respondent   sire molt estes sage 
par droit fesant ne doiz auoir dommage 
s on te fesoit uergoigne ne hontage 
qui le feroit tu as tel tesmoignage 
otran nos sire est de si fier courage 
qu il le pendroit par le col a zz arbre  
endementiersqu il uont ainsi parlant 
et a xm le marchis pledoiant 
atant es uous et harpin et otrant 
ou il demandent le prisié marcheant 
dient paien qui le uont esgardant 
  uez le la sire cel preudome auenant 
a ce chapel a cele barbe grant 
qui a ces autres uet son bon commandant 
le uisnagier ua le ber demandant 
paier uouloit se il deuoit noiant 
de son auoir qu il ua ci conduisant 
de prouinz uient ce nous fet entendant 
de la grant foire saint aioul le uaillant 
et ueut aler en acre droitemant 
ainssi nous fet le preudom entendant 
li rois l entent si est passez auant 
ou uoit xm il li ua demandant 
  dont estes uous biax amis marcheant 
li quens xm li respont maintenant 
  sire nous sommes d engleterre la grant 
de cantorbiere une cite uaillant 
le roy otran li reua demandant 
  auez uous fame en uo pais manant 
oil molt gente et s ai yy enfans 
touz sont petiz n en y a que yy grans 
l un a nom begue et li autre florant 
ueez les la se n en estes creant  
andoi li moustre guyelin et bertrant 
dient paien   il son molt bel enfant 
s il se uousissent uestir auenanment 
le roy otran les apela errant 
  com auez non biax amis marcheant 
biau tres douz sire tyacre uraiement  
dist le paien   c est non de pute gent 
tyacre frere quel auoir uas menant 
siglatons sire cendal et bouquerant 
et esquarlates et uers et pers de gant 
et blans haubers et uerz hiaumes luisant 
trenchanz espiez et forz escuz pesanz 
cleres espees as ponz d or reluisanz  
respont otran   cist auoir est molt granz 
moustrez en nous par le uostre commant 
si en aurons s il uous uient a talant 
tout par achat et par deniers paiant 
ou d autre auoir par eschange fesant  
xm dist   seigneurs soufrez atant 
derriere uiennent ce que uous dis auant  
et dist harpin qui le uet demandant 
  et qu est ce dont el premier chief deuant  
ce dist xm   ge l uous dire briement 
sire c est soufre encens et uif argent 
alun et graine et coumin et saffren 
peleterie bazenne et cordouan 
et piax de martre qui sont molt auenant  
otran s en rist quant ce uet entendant 
as sarrazins en a dit son talent 
  par mahomet en cui ge sui creant 
onc mes ne ui si riche marcheant  
le roy otran ne s i uout arrester 
ou uoit xm se l prent a apeler 
  marcheant sire par la loy que tenez 
par uo plesir se il uous uient a gre 
mien escient molt grant auoir menez 
qui a charroi le fetes si aler 
par uo plesir fetes nous en donner 
moi et ces autres qui sommes bacheler 
preu y aurez se le chemin hantez  
et dist xm   seigneurs or uous soufrez 
ne m en istrai huimais de la cite 
la uile est bone si m i ueull reposer 
ie ne uerrez demain miedi passer 
uespre ne none ne soleill esconsser 
de mon auoir uous ferai tant donner 
tout le plus poure s en porra bien loer  
dient paien   marcheant trop es ber 
molt par es larges seulement de parler 
certes preudons molt fetes a loer 
uoire  dist il   plus que uous ne cuidez 
onques ne fui ne eschars ne auer 
le mien auoir est tout abandonnez 
a mes amis qui de moi sont priuez  
zz de ses homes a xm apelez 
  amis est ore tout mon charroi entrez 
oil uoire sire la merci damede 
parmi les rues les conuint il guier 
es larges places ou il porent entrer 
quar il ne ueulent de riens estre enserré 
au besoing ueulent se puissent deliurer 
tant ont les chars et conduiz et menez 
l uis en ont si estoupé 
qu as sarrazins sera grief li entrer 
le roy otran li commenca a dire 
  tyacre frere se mahom te beneie 
ou as conquis si grande manandie 
en quel pais n en quel terre est ta uie  
xm dist   ne l uous celerai mie 
en douce france en ai conquis partie 
et si m en uois tout droit en lombardie 
et en kalapre en puille et en sezile 
et en toscane et d iluec en hongrie 
puis m en uendrai deca deuers galice 
et en espaigne cele terre garnie 
et em poitou siques en normendie 
tout droit uers acre iert ma uoie aqueillie 
a une foire de grant ancoiseurie 
mon change fez a saint marc de uenice  
dient paien   grant uoie auez emprise 
n est pas merueille  font il   se tu es riche  
oiez seigneurs pour dieu de maieste 
comme xm fu le iour auisé 
otran emprist xm a regarder 
quant il l oy si faitement parler 
si a ueue sa boce sus le nez 
si li remembre de xm au court nez 
filz aymeri de noirbone sus mer 
quant l en souuint si fu espouentez 
trestout le sanc du cors li est muez 
le cuer li tremble a poi que n est pasmez 
quant il reuint s a xm apelé 
cortoisement l auoit aresonné 
  tyacre frere par la loy que tenez 
cele grant boce que sus le nez auez 
qui la uous fist gardez ne l me celez 
or me remembre de xm au court nez 
filz aymeri qui tant est redoutez 
qui m a occis mes riches parentez 
pleust a mahon qui est mes auouez 
et teruagan par ses saintes bontez 
que ge l tenisse ca dedenz enserré 
si com faiz uous que ge uoi ci ester 
par mahomet ia seroit afolez 
pendu as fourches et au uent encroué 
ou ars en feu et a honte liuré 
xm l ot s en a zz ris geté 
  sire  dist il   enuers moi entendez 
de ceste chose que uous me demandez 
uous dirai uoir uolentiers et de gre 
quant g iere ioene et en meilleur ae 
zz marcheant qui ert de grant parente 
cope les braz c est fine uerite 
ses compaignons m orent si atrapé 
sus me coururent li felon desfaé 
tant en y ot uenu et assemblé 
d euls ne me poi estordre ne oster 
par fine force m orent si mal mené 
qu a un coutel m coperent le nez 
et quant m orent tout ainsi conreé 
d eus m eschape si uing a sauuete 
marcheandise ai puis tant demené 
et ai puis tant uendu et acheté 
la merci dieu et tant ai conquesté 
com a uos yex pouez ci resgarder  
dist le paien   molt auez fait que ber 
miex uous en doit chescun preudome amer 
quant gaaignier en tel guise sauez  
zz sarrazin s en est d ilec tournez 
cil que l connissent l apelent sorbarre 
seneschal fu au roy de la cite 
des or s en ua por le mengier haster 
pour son seigneur qui se deuoit disner 
l uis du pales troua si encombré 
por nul efforz ne pot leenz entrer 
que au charroi ne l conuenist hurter 
et ses drapiax as roes emboer 
quant il uoit ce a poi n est forssenez 
mahomet iure chier sera comperé 
uint a harpin et si li a conté 
qui sire estoit de la bone cite 
lui et otran ses freres li aisnez 
courtoisement les a aresonnez 
  damoisiaus sire enuers moi entendez 
par mahomet mal nous est encontrez 
de cel uilain qui ceenz est entrez 
l uis du pales nous a si estoupez 
que on n i puet ne uenir ne aler 
se ie estoie oy et escoutez 
nous le feriens couroucié et irez 
uez grant auoir qu il a ci amez 
uous ne autrui n en ueut point donner 
quar fetes ore de ces grans bues tuer 
en la quisine a mengier conreer  
harpin li dist   zz grant maill m aportez  
et cil respont   tout maintenant l aurez  
le pautonnier s en est le cours tornez 
zz maill de fer li a tost aporté 
a lui retorne el poing li a bouté 
et harpin hauce grant cop a entesé 
et fiert baillet zz grant buef bien toslié 
par tel uertu tout l a esceruelé 
et puis louuet qui estoit de delez 
ces yy estoient touz premiers atelez 
et escorchier les fist as bacheler 
en la quisine les en a fet porter 
molt fist que fouls quant il s en est mellé 
quar ainzqu il ait de riens asauouré 
mien esciant sera chier comperé 
un des francois a tout ce esgardé 
quant l ot ueu si l est aler conter 
au ber xm cui molt en a pesé 
  par foy sire mal uous est encontré 
de uo charroi sont ia yy bues tué 
touz les plus biax qu auions atelé 
au preudome erent qu auions encontré 
el chief deuant les fesoit on guier 
le tonnel mainent c est fine uerite 
ou guillebers de falise est entré 
gautier de termes qui tant est preuz et ber 
bertran uo nies les auoit a guier 
mauuesement les auons or gardez 
xm l ot a poi n est forssenez 
tout belement l en auoit apelez 
  qui a ce fet  dist il   ne l me celer 
sire harpin qui tant est redouté 
frere au seignor qui tient ceste cite 
por quoi deable que leur a demandé 
ne sai biau sire par la foy que uous de  
li quens xm en fu molt airé 
et dist tout bas qu il ne fust escouté 
  par saint denis qui est mon auoué 
encore encui sera chier comperé 
entour lui sont sarrazins amassé 
forment le gabent por lui atainer 
le roy harpin leur auoit commandé 
que de paroles fussent a lui mellé 
il et son frere otrant le desreé 
oiez seignors que diex uous beneie 
com faitement xm atainerent 
le roy otran li commenca a dire 
  dyua uilain le cors dieu te maudie 
por quoy n est miex ta mesnie uestie 
et toi meismes d une seule pelice 
molt miex en fusses amez toute ta uie  
respont xm   ce ne demant ie mie 
ancois serai tourné a cantorbie 
a ma moullier qui m atent et desire 
de grant auoir la cuit metre en saisine 
adont sera ma mesnie uestie 
et atournee a la loy de la uile  
le roy otran li dist enmi la face 
  dyua uilain le cors dieu mal te face 
pour quoy as ore si granz sollers de uache 
bien sembles hom qui ia bien ne se face 
par zz petit que ton poil ne t esrace  
a ice mot la barbe zz poi li sache 
harpin s en rit le glout de pute estrace 
uoit les xm a poi de duel n esrage 
et puis a dit maintenant en la place 
  pour ce se i ai mes granz solers de uache 
mauues conroi et ma cotele gaste 
si ai ge non xm fierebrace 
filz aymeri de noirbonne la large 
le gentil conte qui tant a uasselage 
mes par celui qui len requiert en l arche 
cist xm m a or fet grant outrage 
ne me connut quant me tira ma barbe 
mar fu touchié par l apostele saint iaque  
xm dist em bas a recelee 
  pour ce se i ai mes chauces emboés 
et ma cotele qui est et grant et lee 
si est pour uoir quens aymeri mon pere 
cil de noirbonne a cui prouesce agree 
ge sui xm qui la barbe a tiree 
mar fu touchié par l apostele saint pere 
que ainz le uespre sera chier comperee  
oiés seigneur dieu uous croisse bonte 
com faitement xm a ouuré 
qui son grenon auoit senti tiré 
et du charroi li sont yy bues tué 
or pouez croire qu il en fu molt iré 
s il ne s en uenge ia sera forssené 
a sa uois clere commenca a crier 
  felons paiens or uous confonde de 
tant m auez hui escharni et gabé 
et marcheant et uilain apelé 
ge uous di bien ne uous iert plus celé 
ie ne sui mie marcheant nature 
non de tyacre ne sui mie nommé 
par ce seigneur qui en croiz fu pené 
ancui saurez quel auoir i ai mené 
et tu harpin cuuert desmesuré 
pour quoi m as tu yy de mes bues tuez 
se diex me sauue qui a noel fu né 
ia n en aurez a souper n a disner 
ne si auré le col de uin passé 
dusqu a cele heure que l auras comperé 
a ice mot estoit auant passé 
le poing senestre li a el chief mellé 
uers lui le tret que tout l a encliné 
le destre hauce qu il ot gros et quarre 
parmi le col li dona un cop tel 
l os de la gueule li a parmi froé 
si qu a ses piez l abat mort enuerssé 
paien le uoient si en sont airé 
a hautes uoiz commencent a crier 
  lerres uilain ne pouez eschaper 
par mahomet qui est nostre auoué 
a grant martire iert uostre cors liuré 
pendu ou ars et la poudre uenté 
mar y fu hui roy harpin adesé 
seure li queurent n i ont plus demouré 
paien s escrient   marcheant tu es mors 
pour quoi feris le roy harpin el col 
que tu li as trestouz froissiez les os 
c est une chose que comperra ton cors 
ia en ta uie n ieres de ci estors 
deuant la sale ueissiez tant poing clos 
paiens cuidoient plus n i eust des nos 
que ceus qui mainent le charroi par dehors 
seure leur courent a merueilleus effors 
li quens bertran mist a sa bouche zz cor 
yy foiz le sonne et en grelle et en gros 
si que l oy le barnage repost 
enz es tonniaus ou il furent enclos 
as piez meismes en fierent les fonz hors 
espees nues des tonniaus saillent fors 
ia y aura des occis et des mors 
qui pert la teste mal bailli est le cors 
paiens s enfuient quar paour ont de mort 
li estour fu et perilleus et grans 
et la bataille et orrible et pesans 
quant paiens uoient les cuuers soudians 
que trais furent ainssi faitierement 
as armes courent tost et isnellement 
paiens s adoubent maint et communaument 
en leur mesons et el haut mandement 
pour euls defendre se uont appareillant 
des ostiex issent les escuz mis auant 
zz gresle sonnent si se uont raliant 
atant es uous yy cheualier uaillant 
de la mesnie xm le sachant 
len leur amaine les destriers auferrant 
et il y montent tost et isnelement 
a leur cols pendent les forz escus pesans 
et en leur poinz les roiz espiez trenchans 
entre paiens s en uont hardiement 
monioie escrient et derriere et deuant 
cis pour leur uies se uont bien defendant 
quar la uile iert bien pueplee de gent 
touz sont paiens le cors dieu les crauent 
la ueissiez un estour si tres grant 
tant hantes fraindre sus ces escuz pesas 
et desmaillier tant haubers iazarans 
tant trebuchier morz gesanz 
mal de celui qui eschapast uiuanz 
que touz ne soient en la place mouranz 
d une fontaine n issist pas d eaue tant 
com il couroit par la uile de sanc 
li estour fu et merueilleus et fors 
fierent d espees a heudeures d or 
otran s enfuit qui paour ot de mort 
li quens xm le suit molt pres du dos 
si le retint par le mantel dehors 
puis li a dit hautement a yy moz 
  sez tu otran de quel gent sui prouos 
de cele gent qui de dieu n ont confors 
quant les puis prendre a honte met leur cors 
saches de fi uenu ies a ta mort 
quant cil l entent s en ot grant desconfor 
et dist xm a la chiere hardie 
  otran fel roy damedieu te maudie 
se tu ne croiz le filz sainte marie 
de cele teste n enporteras tu mie 
tout par mahon qui ne uaut une alye  
et dist otran   de ce ne sai que dire 
tant en ferai que mi ancoiseur firent 
par mahomet ce ne ferai ge mie 
onques mon pere a nul iour de sa uie 
ne crut en dieu n en sa loy n en s aie 
non ferai ge se mahon me beneie 
ne ueull or pas auoir ma loy guerpie  
quant l ot li quens a poi qu il ne maruie 
touz les degrez encontre ual le tire 
francois s escrient   otran quar di le mot 
se dieu ueus croire s aide et son confort 
respit auras ce saches tu de mort  
li quens xm s escria a esfort 
  yy dehaiz ait qui le proiera trop 
par un des estres le balancierent hors 
ainzqu il uenist a terre fu il mort 
et apres lui en geterent yy hors 
qui se brisieret et les braz et les cols 
or ont francois la cite aquitee 
les hautes tours et la sale pauee 
uin et froment y trueuent a charrees 
se en yy anz n en creust la denree 
n en iert la uile de noient afamee 
poise xm que noz francois n en seuent 
les yy francois qui dedenz la sale erent 
qui la tour orent par force conquestee 
sus el pales zz olifant sonnerent 
que l ont oy nos genz qui remes erent 
quant il l oirent forment s asseurerent 
a grant esploit adonques cheminerent 
tresques a nimes onques ne s arresterent 
quant il y uindrent grant ioie demenerent 
et li uilain qui apres s en alerent 
qui leur charroi et leur bues demaderent 
sont preudomme onques ne lor ueerent 
onc n i perdirent ancois y gaaignerent 
nostre francois molt tres bien les paerent 
du grant auoir que il y gaaignerent 
si que trestuit grandement s en loerent 
en leur contrees arrieres s en ralerent 
mes parmi france en ua la renommee 
que dant xm a nimes conquestee 
a loeys la nouuele est contee 
li rois l entent grant ioie en a menee 
dieu en aoure et la uirge honoree 
