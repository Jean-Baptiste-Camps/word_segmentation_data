signor or escoutés que 
dieus uos soit amis 
li rois de sainte gloire 
qui en la crois fu 
mis 
qui le ciel et le tere 
et le mont establi 
et adan et euain forma 
et benei 
canchon de fiere estoire 
plairoit uos a oir 
laissiés le noise ester 
si uos traiés uers mi 
cil nouel iougleor en 
sont mal escarni 
por les fables qu il 
dient ont tout mis en 
obli 
la plus ueraie estoire 
ont laisiét et guerpi 
ie uos en dirai une 
qui bien fait a cesti 
a tesmoig en trairoie 
maint franc home gentil 
et maint duc et maint 
conte et maint riche 
marchis 
n est pas a droit 
ioglere qu ne set ices 
dis 
ne doit deuant haut home 
ne aler ne uenir 
teus en quide sauoir qui 
en set molt petit 
mais ie uos en dirai 
qui de lonc l ai 
apris 
il ot en douce france 
un boin roi loeys 
si fu fieus karlemaigne 
qui tant resne conquist 
qui de tant riche roi 
la corone abati 
il ot une seror ainc 
tant bele ne ui 
s auoit a non auisse 
al gent cors signori 
il n ot tant bele 
dame en yy pais 
il plot a dameldieu qui 
onques ne menti 
que mors fut karlemaignes 
et a ais enfouis 
a loeys resmest li tere 
et li pais 
li traitor de france l 
ont de guere entrepris 
loeys ne set mie u se 
puisse garir 
n en quel de ses 
chastieus il se puisse 
garir 
enfressique al ior que 
uos poés oir 
que il sa serour done 
a un conte gentil 
il ot a non elies 
molt fu preus et ardis 
ainc mieudre cheualiers nen 
ot auberc uestis 
quant il ot espousee la 
seror loeys 
son droiturier signor par 
qui il ert cheris 
les traitors de france 
par armes acoilli 
la ou il les pot 
prendre ainc raencon n en 
prist 
ne auoir ne loier onques 
n en requelli 
del prendre et de l 
ochire estoit tous fis 
et con plus ert haut 
hom plus grant iustice en 
fist 
ainc n esparenga le 
grant plus que le petit 
ancoisque li ans fust 
passés ne acomplis 
ot il si bien le roi 
aquité son pais 
que il n auoit nul 
home qui guerre li 
fesist 
loeys li fieus karle mal 
gueredon l en fist 
il li toli sa tere et 
chou qu il dut tenir 
et le cacha de france 
a paine et a essil 
par le conseil makaire 
que ia dieus n en 
ait 
un mauais losengier un 
quiuer de put lin 
es landes de bordele s 
en est li dus fuis 
puis furent tel yy ans 
c onques ne but de 
uin 
moyses uns hermite le 
porchacha et quist 
par dales sa capele zz 
abitacle fist 
la dame estoit enchainte 
quant ors de france 
issi 
quant uint en l ermitage 
s i deliura d un fil 
issi con dieu le uaut 
et lui uint a plaisir 
onques nus plus biaus 
enfes de mere ne nasqui 
se l leua li hermites 
et crestian en fist 
bapteme li dona en son 
moustier petit 
n auoit home ne feme 
ne uale entor lui 
u peust prendre non que 
doner li peust 
mais ore m entendés 
comment il li auint 
tant auoit sauagine bois 
foilli 
culeures et serpens et 
grans aieils furnis 
par deiouste l enfant zz 
grant aiant coisi 
une beste sauage dont uos 
aués oi 
que tout par tout 
redoutent li grant et li 
petit 
et por icele beste que 
li sains hon coisi 
l apela aioul ce 
trouons en escrit 
puis fu il cheualiers 
coragous et ardis 
et si rendi son pere 
tout quite son pais 
et dameldieu de gloire de 
si boin ceur serui 
quant uient apres sa 
mort que en fiertre fu 
mis 
gist a prouin si con 
dist li escris 
signor or escoutés que 
dieus grant bien uos 
face 
li glorieus li pere 
esperitable 
qui le ciel et le tere 
a trestout en sa garde 
oiés boine canchon de 
meruellos barnage 
bien aués oi dire et 
as uns et as autres 
que yy ans estut elies 
el boscage 
courechous et dolans et 
poures et malades 
qu il ne pooit leuer 
a noel ne as pasques 
al ior de pentecouste ne 
as festes plus hautes 
n onques ne pot uestir 
ne cemise ne braies 
sa moullier le gentil 
molt doucement le garde 
moises li hermites le 
porquiert et porcache 
par dales son moustier li 
fist zz abitacle 
d une part fu li dus 
et sa mollier de l 
autre 
et aious en la tierche 
moises en la quarte 
ses ceuaus marcegais estoit 
en zz autre 
ses aubers en la quinte 
en la siste sa targe 
sa lance fu si longe 
ne pot en l abitacle 
ains remest par dehors 
al uent et a l orage 
mais quant elies uient 
premiers en l ermitage 
dolant fu de sa lance 
qui ne pot estre saue 
a l espee trenchant dont 
li branc achier taille 
en recaupa li ber yy 
pies et une paume 
tant ele pot bien entrer 
en l abitacle 
quant il en ot osté 
et recaupé grant mase 
ne trouast on en france 
issi longe aune 
souent pleure li dus 
plaint et soupire a 
larmes 
regrete douce france ses 
castiaus et ses marces 
  mal fesis loeys biaus 
serouges fieus charles 
qui me cachas de france 
et acointas makaire 
iamais n ert nus seus 
iors que ne t en 
hace 
ahi biaus fieus aious de 
uos ne sai que face 
por manoir en ces bos 
ne serés iamais sages 
tous i sos enfantieus et 
sauages 
ne uoi qui uous aprenge 
del ceual ne des armes 
mais pleust ore a dieu 
esperitable 
que uos fuissiés en 
france a paris u a 
chartres 
si eussiés mon ceual et 
trestoutes mes armes 
encor uos aidroit dieus 
l esperitable 
sire  che dist aious   
ne sai que fache 
car si uos uoi destroit 
angoisous et aa 
se l uos oisaise quere 
uolentiers i alaise 
esgardés de ma dame con 
ele pleure a larmes 
car li proiés biaus sire 
que si grant deul ne 
face 
por amor dieu le pere 
esperitable 
se m en donés congiet 
prendrai uos armes 
si m en en france 
querre uos marces 
biaus fieus  ce dist 
elies   dieus bien te 
face 
encore me puisses rendre 
mon iretage 
bele seur doce amie  ce 
dist elies 
  nous somes nut et 
poure n auons dont 
uiure 
nous fussiens piecha mors 
ne fust l ermites 
uoist aiols a orliens la 
cit garnie 
al fort roi loeys qui 
est nos sires 
s auenoit que bataille 
eust furnie 
et dieus li donoit faire 
ceualerie 
se l ameroit li rois 
et la roine 
sire  che dist la dame 
  chou por coi dites 
mes enfes est si iouenes 
n a point de uides 
molt tost le torneront 
franc a folie 
se ie perc mon enfant 
iere caitiue 
c est tous mes 
recouriers ma ioie fine 
bele seur douce amie  
ce dist li ber 
  ne deshaitiés l enfant 
ne ne cosés 
mais nous li prions ore 
par sa bonte 
qu il alt en douche 
france al roi parler 
s il uenoit en bataille 
ne al iouster 
molt tost le poroit 
dieus amenistrer 
qu il seroit a la 
cor des mieus amés 
sire  che dist la dame 
  merchi por de 
mes enfes est si iouenes 
s a poi d ae 
que il ne set encore 
querre zz ostel 
ne a un gentil home ne 
set parler 
francois sont orgellous 
demesuré 
laidengier le uauront et 
ranproner 
il ne l poroit soufrir 
ne endurer 
tost respondroit folie car 
petit set 
si l aroient li franc 
tost afolét 
ie remanroie lasse mon 
ceur iré 
iamais n aroie ioie en 
mon ae 
ne li ai que doner qu 
il puist porter  
quant l entendi aiols s 
en rist li ber 
  taisiés  fist il   ma 
dame plus n en parlés 
maldehait qui laira por 
pourete 
que iou ne uoise en 
france al roi parler 
se uos n aués auoir 
dieus a asses 
qui del sien me donra 
a grant plente  
quant elies l entent s 
en rist li ber 
  or en irés biaus fieus 
al congiet dei 
ihesus uos i laist faire 
par sa bonte 
dont li rois mieus uous 
aint et son barne 
as eskies ne as tables 
fieus ne iués 
celui tient on a sot 
qui plus en set 
car se li uns les 
aime l autre les het 
lors commenche grant guerre 
sans nul catel 
n aiés cure d autrui 
feme enamer 
car chou est un pechies 
que dex moult het 
et se ele uos aime 
laissie le ester 
si uos gardés molt bien 
de l eniurer 
et sachiés bien qu 
iureche est grant uieutes 
se uous ueés preudome si 
le serués 
se uous seés en bant 
si uous leués 
les grans et les petis 
tous honorés 
gardé que nul poure hom 
ne uos gabés 
ancois i poriés perdre 
que conquester 
ce ferai iou biaus pere 
 che dist li ber 
  or en irés en france 
biaus fieus aiols 
si porterés mes armes et 
mes adous 
s enmenrés marchegai 
ensamble o uous 
quant uos uenrés biaus 
fiex a le roi court 
assez i trouerés dus et 
contours 
uesques et archeuesques et 
uauasours 
poure serés et nus et 
besongous 
et desgarnis de dras et 
soufraitous 
mais il n i ara 
certes plus franc de 
uous 
car uos estes li nies 
l enperreour 
ie sai bien a fiance 
fiex sa serour 
celés uostre corage tout 
a estrous 
tantc aiés fait bataille 
et grans estours 
et guerres afinees uoiant 
aus tous 
quant li rois le sara 
si arés prous 
si ferai iou biaus sire 
 che dist aious 
  biaus fiex  che dist 
elie   entendés moi 
ie uos castierai faire 
le doi 
si uos donrai conseil 
par boine foi 
uos en irés en franche 
seruir le roi 
tel dame a en orliens 
s ele uiuoit 
qui uos feroit aie se 
uous ueoit 
ele est seur uostre 
mere si aroit droit 
celés uostre corage tout 
a estroit 
tantc aiés fait bataille 
et grant tornoi 
et guerre afinees uoiant 
francois 
uous i arés grant preu 
se l set li rois 
or en irés en france  
che dist elie 
  ie uos commanc a dieu 
le fiex marie 
qui le ciel et le 
terre a establie 
quant uous uenrés en 
france le signorie 
gardez uos de makaire 
dieus le maudie 
le sien ne tenés mie 
car quiuers est et fel 
et plains d enuie 
il me cacha de france 
par felonie 
traiés as boins osteus d 
anchiserie 
mangiés a grant plente 
par signorie 
ne beués mie trop de 
uin sor lie 
car ne l tient on a 
sage coique nus die 
ains en est asottés qu 
il soit complie 
or en irés en france 
a dieu congie 
s enmenrés marchegai mon 
boin destrier 
par le foit que uos 
doi uostre bel cief 
il n en a nul millor 
en nul resnie 
mais il est mal gardés 
mal porsiengié 
li cheuaus est molt 
maigres et deshaitié 
et si est defferés yy 
pies 
mais pensés del ceual c 
ait a xxx 
del feure et de l 
auaine ne soit dangier 
ia ne uenrés biaux fiex 
le mois entier 
que trestout ciaus de 
france porés gaingier 
por une liewe core et 
eslaissier 
ne l esteut d esperon 
yy fois touchier 
gardés ne le uendés ne 
engagiés 
tost semblera plus biaus 
c autres nen iert 
ma lanche s est molt 
torte mes escus uies 
et mes haubers ne fu 
piecha froiés 
ne mes elmes forbis ne 
esclairiés 
pourement en irés a ce 
premier 
que ne menrés sergant ne 
escuier 
yy saus porterés fieus 
de deniers 
ceus ferés a uostre oste 
sempre cangier 
s arés de colongois yy 
saus u mieus 
l ostes ert senecaus et 
despensiers 
uous serés ber larges 
boin uiuendiers 
autressi con yy mars 
eussiés 
fiex quant iceus fauront 
dex est es cieus 
li rois de sainte gloire 
li droituriers 
qui uous enuoiera que 
mestiers iert  
quant l entendi aiols 
moult en fu lies 
qu il s oi a son 
pere si castoier 
trestoutes ses parolles 
retient il bien 
en son ceur les frema 
et mist el brief 
e dieus eles li orent 
puis tel mestier 
signor che saués uous 
que c est uertes 
li oiseus deboinaires del 
bos ramés 
il meismes s afaite bien 
le saués 
autressi aiols el bos 
fait li bers 
les consaus de son pere 
mist si en gres 
il n ot ualet en 
france mieus dotrinés 
ne mieus a zz preudome 
seust parler 
del ceual et des armes 
seut il asses 
si uos dirai comment se 
uous uolés 
car ses peres l ot 
fait souent monter 
par la dedens le bos 
ens en zz pre 
et le boin ceual core 
et trestorner 
de dit et de parolle 
l en a moustré 
aiols le retient bien 
comme senés 
et des cours des 
estoiles del remuer 
del refait de la lune 
del rafermer 
de chou par sauoit il 
quantqu il en ert 
auise la ducoise l en 
ot moustré 
il n ot plus sage 
feme en yy chites 
et moises l ermite l 
ot doctriné 
de letres de gramaire l 
ot escolé 
bien sauoit aiols lire 
et enbrieuer 
et latin et romans 
sauoit parler 
ne en tere u il sache 
ia tant esrer 
il apela son pere par 
amiste 
  sire por amor dieu or 
m entendés 
uos m enuoiés en france 
por conquester 
au fort roi loeys irai 
parler 
si n ai apris mes 
armes a porter 
quant onques encore home 
ne ui ioster 
uers autre cheualier qui 
fut armé 
sire por amor dieu m 
en aprendés 
de dit et de parolle 
se uos saués 
se ie sui en bataille 
n en camp entrés 
et cheualier me uient 
por agreuer 
comment le porai iou 
mieus adamer 
biaus fieus  che dist 
elie   molt estes ber 
cortois et preus et sages 
et porpensés 
certes chou est grant 
sens que demandés 
n en deués de nul 
home estre blamés 
et ie uos en dira la 
uerite 
bien brochiés le destrier 
par les costes 
et baisiés uostre espiel 
si le branlés 
tant com ceual peut 
rendre uers lui uenés 
grant cop sor son escu 
se li donés 
que lui et le ceual 
acrauentés 
al recerqier des rens 
souent tornés 
monioie le karlon haut 
escriés 
et souent et menu grans 
cos ferés 
par che serés cremus et 
redoutés 
autretel fist uos peres 
que chi ueés 
sire  che dit aiols   c 
est uerites 
bien conoi que c est 
uoir que dit aués 
or uous pleui ge bien 
ma loiautes 
ne ferai couardie en mon 
ae 
ne felonie traison porpenser 
ne ia a mon linage ne 
sera reproué 
c on i truisse boisdie 
ne lasquetes 
e dieus  che dist elie 
  molt par es ber 
bien sai qu encore arai 
mes iretes 
par mon enfant aiols c 
ai engenré 
ch arés mon  dist 
aiols   uos les rarés 
de cou soiés uos tous 
raseurés 
se dieus me maine en 
france a sauete 
que al roi loeys puisse 
parler 
ancoisque uos uoiés tout 
cest an passer 
les uos uoil toutes 
rendre et aquiter  
quant elies l entent 
lies fu li ber 
  or en irés en franche 
aiols fiex gens 
ie uos commanc a dieu 
omnipotent 
qui fist et mer et 
ciel et tere et uent 
qui de mort uos 
deffenge et de torment 
biaus fieus or soiez 
sages et de cler sens 
et se retenés bien 
castiement 
de dieus de sainte gloire 
fiex te deffenc 
la tu le saras en 
ton uiuent 
ne pren a mauais home 
acointement 
tost en aroies honte 
mien ensient 
un neueu ai en france 
qu tes parens 
il est fiex ma seror 
dame hersent 
s a non gilebers o 
le cors gent 
si guerroie le roi u 
france apent 
tout chou fait il pour 
moi dont est dolent 
que il me taut me 
tere mon casement 
biaus fieus alés a lui 
premierement 
se il uos conissoit par 
nesun sens 
il ne uos fauroit ia 
mien ensient 
sire  che dist aiols   
c est por noiant 
ains irai a mon oncle 
u france apent 
de lui me tere mon 
casement 
ie ne querrai ia autre 
en mon uiuent 
iusques i orai de lui 
le couenent 
car chou est li plus 
riches de mes parens  
quant l entendi elies 
molt fu ioians 
  biaus fiex molt m 
enmeruel u tu chou 
prens 
dont te uient cis 
memoires et chis grans 
sens 
lasse  che dist auisse 
o le cors gent 
  certes c est grant 
meruelle que ne me fent 
li ceurs que i ai el 
uentre tout esranment 
quant or s en ua mes 
enfes si pourement 
qu il nen a chieres 
armes et garniment 
ia ne uenra en tere 
entre gent 
qu il ne soit esgarnis 
molt laidement 
dame  che dist elies   
c est por nient 
encore en arés ioie mien 
ensient 
anuit songai zz songe 
molt auenent 
dont li ceurs me ua 
molt esbaudissant 
la u aiols aloit uos 
fiex li frans 
li bos et les gaudines 
li forians 
aloient contre lui tout 
aclinant 
ors lions et lupart 
sengler serpens 
deuant lui se coucoient 
en chemin grans 
a lor langues aloient 
ses pies lechant 
et aiols les prendoit 
mains deuant 
s es ploncoit en aigue 
et lee et grant 
tout li oisel de france 
mes iex xxx 
uenoient contre lui a 
piet esrant 
que il n auoient eles 
ne tant ne quant 
aiols lor rendoit plumes 
de maintenant 
en peu d eure les 
fist lie et ioians 
dont reuenoit aigle fors 
et poissans 
qui les autres oiseus ua 
iustichant 
a lui se compaingoient 
yy ostoir blanc 
s aloient en espainge 
leus maintenant 
tout droit a pampelune la 
chite grant 
li mur de la chite de 
la auant 
aloient contre lui tout 
aclinant 
la conquist zz ymaige 
aiols li frans 
nus hon ne uit plus 
bele en son uiuant 
qu il amena en france 
le cemin grant 
al moustier sainte crois 
uient esrant 
prestre moigne canoine clerc 
lissant 
l ymage baptisierent de 
maintenant 
encainte me sambla 
ueraiement 
puis ui de li issir 
yy colons blans 
dont m esuellai del 
songe n en sai auant 
sire  dist moyses li 
clers sachans 
  c est boins qui uous 
uient si aprochant 
i ai hermites esté yy 
ans 
si sai d astrenomie le 
couenant 
ie uos dirai del songe 
par auenant 
si que n i faurai ne 
tant ne quant 
la u aiols aloit uos 
fiex li frans 
les gaus et les gaudines 
les fores grans 
qui contre lui aloient 
tout enclinant 
che sera un roiaumes 
plenier et grans 
qui sous aiol sera tous 
apendans 
si auera corone el chief 
portans 
ors lion et saingler 
serpens 
qui deuant lui aloient 
le cemin grant 
et uos fieus les 
plongoit en l aigue 
grant 
che seront sarrasin turc 
et persant 
qui por lui querront 
dieu omnipotent 
et prendront baptestire 
ueraiement 
tout li oisel de france 
petit et grant 
qui contre lui uenoient 
a pie esrant 
que il n auoient eles 
ne tant ne quant 
aiols lor donoit plumes 
de maintenant 
en peu d eure les 
fist lies et ioians 
che seront cheualier et 
boin sergant 
de la tere de france 
la de deuant 
qui perdu ont lor tere 
lor casement 
par aiol les raront 
deliurement 
ce senefient sire li 
ostoir blanc 
que prendront compaingie a 
uostre enfant 
s en iront en espaigne 
tout droitement 
dessi a panpelune le 
chite grant 
l ymage que ueistes 
frans dus uaillans 
che ert une pucele molt 
auenant 
aiols l ara a feme 
uos fiex li frans 
ele si ert encainte de 
yy enfans 
qui d espaigne feront 
tout leur talent 
si li songes est uoirs 
qui pas ne ment 
encore seront roi li doi 
enfant 
et cascun ara corone el 
cief portant 
e dieus  che dist 
elies   pere poissant 
dame sainte marie qui 
uiura tant 
que iou aie tel ioie 
de mon enfant 
ie ne querroie uiure 
plus en auant 
sire  dist moyses li 
clers sachans 
  ne uos alés pas 
esmeruellant 
uos estes iouenes hon 
mien ensiant 
uous n aués encor mie 
yy ans 
tout chou porés ueir et 
plus auant 
sire  dist moyses li 
sains hermites 
  ie uos ai dit del 
songe la profesie 
que chou que il 
tesmoigne tout senefie 
encore ert uos fiex 
rois n i faura mie  
aiol son fil baisa li 
france auisse 
et les iex et la 
bouche et la poitrine 
et trestout en plourant 
li prist a dire 
  or en irés en franche 
fieus gentiex sire 
ie uous commanc a dieu 
le fiex marie 
qui le chief et la 
tere a establie 
qu il deffenge uo cors 
de uilenie 
filleul  dist li hermites 
  ie te lairai 
uolentiers te bien et te 
leuai 
ie te mis non aiol 
si t apelai 
por amor de l aiant c 
o toi trouai 
or te lairai ueir s 
onques t amai 
quant iou estoi iouenes 
zz brief portai 
ne fu onques nus 
mieudres ne n ert 
iamais 
li non de ihesu crist 
i sont tout urai 
sire  che dist aiols   
tres bien le sai 
car par esgardei l ai 
dameldieu le uos mire 
quant ie l arai 
filleul  dist li hermites 
  ie l te donrai  
moyses prist le brief 
se li dona 
desor le destre espaule 
li saila 
aiols li fiex elie le 
regarda 
ancoisqu il ait ploié si 
le regarda 
bien et cortoisement se 
desresna 
  e dieus  che dist li 
enfes   quel brief chi 
a 
makaire de losane le 
comperra 
se il m atent a cop 
le chief perdra 
mes honors et mes teres 
me rendera 
filluel  dist li hermites 
  tu as le brief 
il ne fu onques mieudres 
ne iamais n iert 
tant con l aras sor 
toi ne doute rien 
fus ne le peut ardoir 
n eiwe noier 
sire  che dist aiols   
gardés ert bien  
il apela son pere par 
amistie 
  uous m enuoiés en 
france por gaignier 
al fort roi loeys pour 
acointier 
bien saués que uales ne 
escuier 
ne doit aporter armes s 
est cheualier 
sire por amor dieu m 
aparelliés 
quant ie uenrai al roi 
qui franche tient 
que ne soie entrepris 
por escuier  
quant l entendi elies 
molt en fu lies 
  biaus fiex molt estes 
sages et afaitiés 
les armes arés uos molt 
uolentiers  
isnelement le fist 
aparellier 
el dos li ont uestu l 
auberc doublier 
et auisse li lache l 
elme ens el cief 
puis l apela elies par 
amisties 
qu il li uaudra ia 
caindre le branc d 
achier 
et doner la colee s 
ert cheualier 
  or en irés en france 
fiex  dist li mere 
  seruir roi loeys nostre 
enperere 
ihesu uos i laist faire 
tele saudee 
dont li cors soit garis 
li ame sauee 
por dieu n obliés mie 
uostre chier pere 
qui chi remaint malades 
en tel contree 
ne l i regardera parent 
ne frere 
dame  che dist aiols   
dex li saueres 
qui fist et ciel et 
tere et mer betee 
garisse moi et uos et 
mon chier pere 
molt par fist grant 
pichie cil uostre frere 
qui si uous a de 
france escaitiuee 
mais se puis uenir en 
la contree 
a bataille furnie ne 
aioustee 
tant i ferai de puin 
et de l espee 
enfressic a zz an ma 
douce mere 
uos quic auoir uo tere 
si aquitee 
qu encore en esterés 
dame clamee 
or en irai hui mais l 
aube est creuee  
il est uenus al lit u 
gist ses peres 
et elies l apele caint 
li l espee 
qui tant estoit tranchant 
et longe et lee 
moyses li hermites l ot 
aportee 
qui yy ans tous entiers 
l auoit gardee 
souent l auoit forbie et 
ressuee 
qu il ne fu enruniie 
ne tressalee 
et elies li a al 
flanc seree 
mais la resne ert rompue 
et renoee 
elies a la paume amont 
leuee 
si en dona son fil 
une colee 
  biaus fiex  che dist 
li dus   dex li saueres 
te doinst pris et 
barnage longe duree 
armes as tu molt boines 
molt m agree 
la bronge c as uestue 
est si seree 
onques por caup de lance 
ne fu fausee 
li elmes dont aués le 
teste armee 
si m a gari de mort 
en grant mellee 
ains ne fu enbarés por 
caup d espee 
la uostre qu aués cainte 
est si tempree 
qu il n a nule millor 
en yy contrees 
se dex uos done auoir 
et grant saudee 
por dieu n obliés mie 
uostre mere 
qui chi remaint si seule 
et esgaree  
li hermites s en torne 
sans demoree 
en sa capele en entre 
qui est sacree 
les armes dameldieu a 
recourees 
si a l enfant aiol 
messe chantee 
aiols trestout armés l a 
escoutee 
en marchegai monta quant 
fu finee 
et pendi a son col sa 
targe lee 
et prist se grosse 
lanche uiese enfumee 
a dameldieu commande et 
pere et mere 
la ot al departir tel 
doulousee 
por l enfant est la 
dame yy fois pasmee 
et aiols s en torna 
sans demoree 
et trespasse les bos et 
les contrees 
les puis et les 
moitaignes et les ualees 
or ira reconquere l onor 
son pere 
dont sa mere est a 
tort escaitiuee 
iamais n aura repos s 
ert aquitee 
et si l aura en 
franche ains ramenee 
mais il l ara ancois 
molt dessiree 
et si l ara ancois 
chier comperee 
des or s en ua aiols 
s a pris congie 
en un bos en entra 
grant et plenier 
de yy lieues plenieres n 
auoit plaisie 
ne uile ne recet por 
herbergier 
for seul a l ermitage 
c auoit laisié 
dameldieu reclama le urai 
del ciel 
  dameldieus sire peres 
droituriers 
qui la mer et le mont 
as a iugier 
tu me garis de mort 
et d encombrier 
i ai men pere malade 
el bos laisié 
peu m a apris d estor 
et ensaignié 
se ie fuirai por hom 
s il me xxx 
quant l un ne connoist 
l autre et il li 
uient 
molt l ai oi conter 
des cheualiers 
quant il sont bien armé 
sor les destriers 
il brocent lor ceuax qui 
molt uont bien 
al miex qu il peut l 
autre requiert 
grans cos s en uont 
doner sans atargier 
qui ne ciet ne ne 
uerse cil le fait bien 
s il ne brisent lor 
lances si sont irié 
il ietent lor tronchons 
ius a lor pies 
puis traient les espees 
as brans d achier 
meruelleus cos se donent 
parmi les chies 
dameldieu sire pere ie n 
en sai riens 
ne onques ne ui iouste 
de cheualiers 
ne cenbel abastir ne 
commenchier  
dont broche marchegai son 
boin destrier 
et marchegai li saut yy 
pies 
  e dieus  ce dist 
aiols   or l a ie 
chier 
iamais ior de uie ne l 
quier cangier  
des or s en ua aiols 
l enfes gentis 
le sentier par le bos 
molt esmaris 
dameldieu reclama de 
paradis 
  glorieus  fet il   qui 
me fessis 
et le ciel et le terre 
as a baillir 
tu me garis de mort 
et de peril 
ainc ne ui cheualier 
autre ferir 
ne cenbel commenchier ne 
maintenir 
ia dameldieu ne plache 
qui le mont fist 
que puisse entrer en 
france le loeys 
s aie ueu ioster par 
deuant mi 
issi c aucune cose en 
aie appris  
e dieus si ne fist 
il che m est auis 
ne fuissent la proier q 
auissi fist 
la soie uaillant mere al 
cors gentil 
et elie ses peres en 
proie aussi 
ihesu de sainte gloire 
qui ne menti 
senpre fust retenus u 
mors u pris 
q a l issue del bos 
ens el chemin 
ot yy cheualiers tout 
sarrasin 
et de saudee molt ont 
conquis 
asses portent auoir et 
uair et gris 
et argent et denier et 
boin or fin 
de l ost roi mibrien 
furent parti 
torné de pampelune le 
riche chit 
et cherkent les fairier 
et les lairis 
et furent dessendu endroit 
midi 
por lors cors aaisier et 
refroidir 
en l ombre se 
couchierent d un ramé 
pin 
lor escuier bohordent sor 
lor roncin 
les escus lor signor a 
lor caus mis 
por eus esbanoier par le 
lairis 
l uns s eslaisse uers 
l autre se l uait 
ferir 
toute plaine sa lance 
ius l abati 
et cil resaut en pies 
monte el roncin 
aiols les regarda qui 
del bos uint 
uolentiers et de gre et 
si s en rist 
et iure dameldieu qui ne 
menti 
s il l atendent a cop 
qu il fera si 
il broche marchegai sor 
coi il sist 
li ceuals le senti si 
tressailli 
des esperons a or tous 
en fremi 
car molt auoit grant 
pieche n es senti 
fors al premier eslais 
que el bos fist 
il est issus del bos 
uint el lairis 
galopant uait uers aus 
le cemin 
li escuyer l esgardent 
si l ont coisi 
l uns s eslaisse uers 
l autre tous aati 
grant cop li uait doner 
sor l escu bis 
mais tant est fors et 
durs ne l a maumis 
que il n auoit milleur 
en nul pais 
sa lanche pechoia n a 
plus conquis 
aiols fu cheualiers preus 
et gentis 
bien s afiche el 
destrier n est pas 
guencis 
le glouton regarda se l 
fiert aussi 
de l escu li percha 
tain et uernis 
grant cop li a doné 
enmi le pis 
le fer de son espiel 
el cors li mist 
toute plaine sa lanche 
mort l abati 
encore estoit aiols si 
enfantis 
ne li quida mal faire 
se li a dit 
  remontés tost uallet sor 
uo ronci 
demain uos tenés miex se 
estes ci 
cuiuers  che dist li 
autres   tu l as oci 
n en puis nient  dist 
aiols   se dieu m ait 
ainsi quidai iuer con tu 
fesis 
puisque cestui ai mort 
or garde ti 
encore sara ie bien tel 
cop ferir 
u plus grant il se 
peut adeuenir 
sire dieus boine estrine  
aiols a dit 
  chou est li premier 
hon c onques feri 
or m est il bien auis 
ie l ai ochi 
or doinst dex que che 
soit zz sarrasins 
desor gent chrestiane ne 
quir ferir 
cuiuers  che dist li 
autres   si estoit il 
mais tu le comperas par 
apolin  
quant l entendi aiols 
lie en deuint 
or fu aiols li enfes 
enmi le pre 
et li yy escuier sont 
molt iré 
que lor compains gist 
mors en zz fosse 
uns s en uient uers 
aiol tous irés 
il a brandie l anste 
al fer quarré 
uait ferir en l escu 
uies enfumé 
tant estoit fors et 
durs n est pas troés 
aiols fu cheualiers preus 
et menbrés 
bien s afiche el 
destrier n est pas 
uersés 
et qui dieus ueut aidier 
il est saués 
le glouton esgarda si 
fist autel 
enmi le pis li ra 
tel caup doné 
que tres parmi le cors 
li fist passer 
la boine lance toute al 
fer quaré 
que mort l a abatu 
enmi le pre 
comme li doi le uirent 
si sont iré 
ilnelement fuiant s en 
sont torné 
uinrent as sarrasins si 
ont crié 
  por mahomet signor car 
secourés 
chi trauerse zz uallet 
parmi che pre 
nos compaingons a mors 
et afolé 
des armes que il porte 
sanble maufe  
li yy paien l oent si 
sont iré 
il saillirent en pies si 
sont leué 
et uinrent as cheuaus si 
sont monté 
et prendent les escus a 
or bendé 
et saisirent les lances 
as fers quaré 
uers le dansel s 
eslaisent tout abriué 
et diex garisse aiol 
par sa bonte 
qu il ne soit mors ne 
pris ne afolé 
s or ne se peut 
deffendre par sa bonte 
ia l aueront ochis et 
afolé 
car parent ne cousin n 
i ot mené 
or fu aiols li enfes 
enmi le pre 
et li yy paien les le 
ramee 
monté sont es cheuaus de 
lor contree 
mais n orent que yy 
targes a or bendees 
s orent yy groses lances 
longes ferees 
et les autres estoient 
el camp remeses 
as escuiers qui erent 
enmi la pree 
et li paien cheuauchent 
n i aresterent 
uers le dansel s 
eslaissent grant alenee 
l un des paiens li 
crie   traitre leres 
fieus a putain garcon 
traiés l espee 
se le me bailliés tost 
se ele est clere 
mon escuier as mort s 
estoit mes frere  
aiol a iuré dieu qui 
est saueres 
  se tu nen es plus 
durs que li autre ere 
tu comperas anqui ceste 
criee  
il broche marchegai sans 
demoree 
li paien li trestorne de 
randonee 
grans cos se uont doner 
es targes lees 
li turs brise sa lance 
de neuf feré 
mais li aiol se tient 
qu est enfumee 
que la targe li a 
frainte et troee 
et la bronge del dos 
li est fausee 
parmi outre le cors li 
est passee 
la lanche atout le fer 
xxx 
que mort l a abatu 
enmi le pree 
a haute uoix escrie   
diex saut mon pere 
toutes ses uieuses armes 
mont bien gardees 
fiex a putain paien aués 
soudee 
pire est uo neue lance 
de l enfumee 
qui me donroit des 
neuues zz caree 
ne donroie la moie car 
molt m agree  
puis a le grosse lance 
tost recouree 
contremont uers le ciel 
si l a leuee 
  dameldieu  dist il   
sire pere 
garissiés hui mon cors 
urais saueres  
et ua ferir zz autre 
qui s apresteue 
que la targe li a 
parmi trouee 
li sarrasins trestorne qui 
l a doutee 
a xm s est sa lanche 
droit escapee 
ens el treu de la 
targe en est remese 
et li paien s enfuit 
parmi la pree 
si traine la lance uiese 
enfumee 
aiols gete la main si 
trait l espee 
si uait ferir le turc 
une colee 
que la teste li a du 
bu seuree 
li quars s en ua 
fuiant de randonee 
et quant le uoit li 
ber ne li agree 
si aquelli celui parmi l 
estree 
qui trainoit la lance 
uiese enfumee 
apres lui est uenus sans 
demoree 
hautement li escrie   amis 
biaus frere 
car me rendés ma lance 
s il uos agree 
n en uoil nule de uos 
planee 
car la moie est plus 
roide et enferee 
yy sous uous donrai de 
ma contree 
par foi ceus me carga 
l autrier mes peres  
li paiens l entendi qui 
se desree 
il regarde la lanche qu 
il a trainee 
il trestorne la main ius 
l a ietee 
a esperons s enfuit 
parmi la pree 
et aiols a se lance 
tost recouree 
contremont uers le ciel 
si l a leuee 
  dameldieu  dist il   
sire glorieus pere 
or a iou bien ueu 
iouste membree 
ahi c or ne l saués 
elies peres 
que i ai si grant 
bataille chi afinee 
dieus si lie en fuisiés 
auise mere 
ie ne sai qui cil 
sont de quel contree 
dameldieu me confonge li 
uoir saueres 
se ia de lor auoir en 
porc desree 
ne sui pas marcheans qu 
aie borsee 
ains m en uois 
reconquerre l onhor mon 
pere 
dont ma mere est a 
tort escaitiuee  
il entra en sa uoie 
grant et feree 
et trespasse les mons et 
les ualees 
adonc fu il molt de 
la uespree 
aiol reclaime dieu le 
uerai sauere 
que boin ostel li doinst 
li nostre pere 
il troua zz ostel el 
selue clere 
de moines i a de sa 
contree 
qui por l amor de dieu 
bien l ostelerent 
pain et uin a l enfant 
por dex donerent 
marchegai son destrier li 
establerent 
tres enmi le maison li 
assenerent 
de l auaine et del 
feure se li xxx 
e dieus si ber le 
fissent cose est prouee 
il auoit yy larons en 
la contree 
souent les assailloit as 
aiornees 
ancois la mienuit laiens 
entrerent 
les moignes de laiens 
enkenbelerent 
lor escrin et lor arces 
tous deffremerent 
les liures et les dras 
tous en ieterent 
et trestout l autre auoir 
qu il i trouerent 
et desor marchegai trestout 
torserent 
aiols dort d autre part 
ne trouerent 
