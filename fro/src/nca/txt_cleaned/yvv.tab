li bons rois artus de bretaigne 
la cui proece nos ensegne 
que nos soions preu et cortois 
tint cort si riche come rois 
a cele feste qui tant couste 
q en apele la pentecouste 
la court fu a cardoeil en gales 
apres mengier parmi les sales 
li cheualier s atropelerent 
la ou dames les apelerent 
et damoiseles et puceles 
li un racontoient noueles 
li autre parloient d amors 
des et des dolors 
et des qu en ont souent 
li deciple de lor couent 
que lors estoit riches et boens 
mes or i a mout poi des soens 
que a bien pres l ont tuit lessie 
s en ont amors mout abessie 
car cil qui soloient amer 
se fesoient cortois clamer 
et preu et sage et honorable 
or ont amors torné a fable 
por ce que cil qui riens n en sentent 
dient qu il aiment mes il mentent 
et cil fable et menconge en font 
qui s en uantent et droit n i ont 
mes por parler de ceuz qui furent 
lessons ceuz qui en uie durent 
qu encor uaut miex ce m est auis 
uns cortois morz q uns uilains uis 
por ce me plest a raconter 
chose qui fet a escouter 
del roi qui fu de tel tesmoig 
q en en parole pres et loig 
si m acort d itant as bretons 
que toz iors uiuera lor nons 
et par lui sont ramenteu 
li bon cheualier esleu 
qui por honor se trauellerent 
mes a cel ior s esmeruellerent 
del roi qui d entr eus se leua 
si ot de tiex qui mout greua 
et qui mout grant murmure en firent 
por ce q onques mes ne le uirent 
a si grant feste en chambre entrer 
por dormir ne por reposer 
mes cel ior einsi li auint 
que la reine le detint 
si demora tant delez li 
que s oublia et endormi 
a l uis de la chambre defors 
fu odinauls et segrenors 
et keus et mes sires gauuains 
et ouoec aus mis sire yuains 
et si i fu calogrenanz 
uns cheualiers mout auenanz 
qui lor ot commencié zz conte 
non de s onor mes de sa honte 
queque calogrenanz contoit 
et la reine l escoutoit 
s est de delez le roi leuee 
et uint entr euls si a emblee 
q ainzque nuz la peust ueoir 
se lessa ele entr aus cheoir 
forsque calogrenanz sans plus 
sailli en piez contre li sus 
et keus qui mout fu rampronous 
fel et poignanz et affitous 
li dit  par deu calogrenant 
mout uos uoi legier et faillant 
et certes mout m est bel que uos 
estes li plus cortois de nos 
et bien sai que uos le cuidiez 
tant estes uos de senz uuidiez 
c est droiz que ma dame le cuit 
que uos aiez plus que nos tuit 
de cortoisie et de proece 
ne l lessasmes pas por parece 
espoir que nos ne nos leuasmes 
ou espoir que nos ne degnasmes 
par ma foi sire non feismes 
mes por ce que nos ne l ueismes 
ma dame ainz fustes uos leuez 
certes kez uos fussiez creuez 
se ne uos peussiez uuidier  
fet la roine  a mon cuidier 
d enuie dont uos estes plains 
anuious estes et uilains 
de ramposner uoz compegnons 
dame se nos ne gaaignons  
fet keus  en uostre compegnie 
gardez que nos n i perdons mie 
que ge ne cuit chose auoir dite 
qui me doie estre a mal escrite 
et ge uos pri tesiez uos en 
car n est cortoisie ne sens 
de plez d oiseuse maintenir 
ciz plez ne doit auant uenir 
ne len ne l doit plus haut monter 
mes fetes nos a aconter 
ce que il auoit comencié 
que ci ne doit auoir tencié  
a ceste parole respont 
calogrenanz et si despont 
 certes sire de la tencon 
n ai ge mie grant cusencon 
petit m en est et poi la pris 
se uos auez uers moi mespris 
ie n i aura ia ior domage 
q a plus uaillant et a plus sage 
mes sire keu que ge ne sui 
auez uos dit souent anui 
et bien en estes coustumiers 
toz iors doit puir li fumiers 
et taons poindre et maloz bruire 
anuious anuier et muire 
mes ie n en conterai hui mes 
se ma dame m en soefre en pes 
et ge li pri qu ele s en tese 
que ia chose qui me desplese 
ne me commant soe merci 
dame trestuit cil qui sont ci  
fet keuz  bon gre uos en sauroient 
qui uolentiers le conte orroient 
si n en fetes uos riens por moi 
mes foi que uos deuez le roi 
le uostre segnor et le mien 
commandez li si ferez bien 
calogrenant  fet la reine 
 ne uos chaille de l aatine 
mon segnor keu le seneschal 
coustumiers est de dire mal 
si q en ne le puet chastoier 
commander uos uoeil et proier 
que ia n en aiez au cuer ire 
ne por ce ne lessiez a dire 
chose que nos plese a oir 
se de m amor uolez ioir 
ainz encomenciez derechief 
certes dame ce m est mout grief 
que uos me commandez a fere 
ainz me lessasse les oils trere 
se corroucier ne uos cuidasse 
que nule rien hui mes contasse 
mes ge dirai puisqu il uos siet 
queque il onques me soit grief 
il a ia bien passé yy ans 
que ge seuls come paisans 
aloie querant auentures 
armez de totes armeures 
si come chaualiers doit estre 
si trouai zz sentier a destre 
parmi une forest espesse 
mout i ot uoie felonesse 
de ronces et d espines plaine 
a quelqu anui a quelque paine 
tig cele uoie et cel sentier 
et bien pres tot le ior entier 
m en alai cheuauchant einsi 
tantque de la forest issi 
qui auoit non brecheliande 
de la forest en une lande 
la trouai ge une bretesche 
a demie lieue englesche 
se tant i ot plus n i ot pas 
cele part uig plus que le pas 
trouai zz baile et zz fosse 
clos enuiron parfont et le 
et sor son pont toz seuls estoit 
cil cui la forterece estoit 
en son poig zz ostoir mué 
ge ne l oi mie salué 
com il me uint a l estrief prendre 
si me commanda a descendre 
ie descendi il n i ot el 
que mestier auoie d ostel 
et il me dit tot maintenant 
plus de yy foiz en zz tenant 
que beneoite fust la uoie 
par ou laienz entrez estoie 
atant en la cort en entrasmes 
le plain et la porte passasmes 
enmi la cort au uauassor 
a cui dex doint ioie et honor 
tant com il fist moi cele nuit 
pendoit une table ce cuit 
qu il n i auoit ne fer ne fust 
ne riens qui de coiure ne fust 
sor cele table d un martel 
qui pendue ert a zz postel 
feri li uauassors yy cols 
cil qui amont erent enclos 
oirent la uois et le son 
si saillirent de la meson 
et uindrent la cort aual 
li un saisirent mon cheual 
que li bons uauassors tenoit 
et ge ui que uers moi uenoit 
une pucele bele et gente 
en moi desarmer mist s entente 
si le fist mout bien et mout bel 
et m affubla zz chier mantel 
uair d escarlate poonace 
et tuit nos guerpirent la place 
si qu auoec moi et ouoec li 
ne remaint nus ce m abeli 
que plus n i queroie ueoir 
et ele me mena seoir 
el plus bel praelet dou monde 
clos tot de mur a la reonde 
la la trouai si afetiee 
si bien parlant et ensegniee 
de tel solas et de tel estre 
que mout m i delitoit a estre 
ne iames por nul estouoir 
ne m en queisse remouoir 
mes tant me fist la nuit de guerre 
li uauassors qui me uint querre 
quant de souper fu tens et heure 
ne poi plus fere de demeure 
si fis luez son commandement 
del souper uos dirai briement 
qu il fu del tot a ma deuise 
desque deuant moi fu assise 
la pucele qui s i assist 
apres souper itant me dist 
li uauassors qu il ne sauoit 
le terme mesque il n auoit 
herbergié cheualier errant 
qui auenture alast querant 
s en auoit il maint herbergié 
apres ce me proia que gie 
par son ostel m en reuenisse 
en guerredon se ge poisse 
et ge li diz uolentiers sire 
car honte fust de l escondire 
mout fui bien la nuit ostelez 
et mes cheuax fu enselez 
desque len pot le ior ueoir 
car ge en oi proié au soir 
si fu bien fete ma proiere 
mon oste et sa fille chiere 
au saint esperit commandai 
et par lor congie m en alai 
trestot au plus tost que ge poi 
l ostel gueres esloignié n oi 
quant ge trouai en zz essarz 
torz sauuages et espaarz 
qui s entrecombatoient tuit 
et demenoient si grant bruit 
et tel fierte et tel orgoeil 
que se ge uoir dire uos uoeil 
que de paor me tres arrere 
que nule beste n est si fiere 
ne si orguellouse com tor 
uns uilains qui resambloit mor 
grant et hisdeus a desmesure 
issi tres lede creature 
qu en ne porroit dire de bouche 
ui ge seoir sor une souche 
une grant macue en sa main 
ge m aprochai uers le uilain 
si ui qu il ot grosse la teste 
plus que roncins ne autre beste 
cheuols mellez et front pelé 
s ot plus de yy espans de le 
oreilles moussues et granz 
autretex com uns olefanz 
les sorcis granz et le uis plat 
oilz de suette nes de chat 
goule fendue come lous 
denz de senglier aguz et rous 
barbe noire grenons tortis 
et le menton aers au pis 
uestuz de robe si estrange 
que n i auoit ne lin ne lange 
ainz ot a son col atachiez 
yy cuirs de nouel escorchiez 
de yy toreaus ou de yy bues 
en piez sailli li uilains lues 
qu il me uit uers lui aprochier 
ne sai s il me uoloit touchier 
ne ne sai qu il uoloit emprendre 
mes ge me garni dou deffendre 
tantque ge ui que il s estut 
en piez toz cois et ne se mut 
et fu montez desor zz tronc 
s ot bien yy piez de lonc 
si m esgarda et mot ne dist 
nient plus q une beste feist 
lors cuidai ge que il n eust 
reson parole ne seust 
totes uoies tant m enhardi 
que ge li dis ua car me di 
se tu ez bone chose ou non 
et il dit qu il estoit uns hom 
quex hom ez tu tex com tu uois 
si gart ces bestes en cest bois 
gardes por saint pere de rome 
ia ne connoissent eles home 
ne cuit q en plain ne en boschage 
puist hom garder beste sauuage 
ci ne aillors por nule chose 
s ele n est loie ou enclose 
ge gart ci cestes et iustis 
que ia n istront de cest porpris 
et tu coment di m en le uoir 
n i a nule qui s ost mouoir 
desqu eles me uoient uenir 
quant ge en puis une tenir 
as poinz que i ai et durs et fors 
si la destrainz parmi le cors 
que les autres de paor tramblent 
et tot enuiron moi s assamblent 
ausi com por merci crier 
ne nus ne s i porroit fier 
fors moi s entr eles s estoit mis 
que maintenant ne fust ocis 
einsi sui de mes bestes sire 
et tu me redeuroies dire 
quex hom tu ies et que tu quiers 
ge sui ce uois zz cheualiers 
et quier ce que trouer ne puis 
assez ai quis et riens ne truis 
et que uoudroies tu trouer 
auenture por esprouer 
ma proece et mon hardemant 
or te proi et quier et demant 
se tu sez que tu me conselles 
ou d auenture ou de meruelles 
a cest conseil faudras tu bien 
que d auenture ne sai rien 
n onques mes rien oi parler 
mes se tu uoloies aler 
ci pres iusqu a une fontaine 
n en reuendroies pas sanz paine 
se tu li rendoies son droit 
tu troueras ci orendroit 
un sentier qui la te menra 
tote la droite uoie ua 
qu il i a d autres uoies mout 
la fontaine uerras qui bout 
et est plus froide que nus marbres 
ombre li fet li plus biaus arbres 
c onques peust fere nature 
en toz tens la fuelle dure 
que ne la pert soir ne matin 
et s i pent uns bacins d or fin 
a une si longue chaaine 
qui dure iusqu a la fontaine 
lez la fontaine troueras 
zz perron tel com tu uerras 
et d autre part une chapele 
petite mes el est mout bele 
s au bacin ueuls de l eue prendre 
et desor le perron espandre 
tu uerras une tel tempeste 
qu en cest bois ne demourra beste 
neis cheuriex ne cers ne pors 
nez li oisel isteront fors 
car tu uerras si foudroier 
uenter et arbres pecoier 
toner plouoir et espartir 
que se tu t en pues departir 
sanz grant anui et sanz pesance 
tu seras de mellor cheance 
que cheualiers que ueisse onqes  
dou uilain me parti adonqes 
que bien m ot la uoie moustree 
espoir si fu tierce passee 
et pot estre pres de miedi 
quant l arbre et la chapele ui 
bien sai de l arbre c est la fins 
que ce estoit li plus biaus pins 
c onques desor terre creust 
ne cuit c onques si fort pleust 
que par desoz en passast goute 
aincois couroit par desus toute 
a l arbre ui le bacin pendre 
del plus fin or qui fust a uendre 
onques encor en nule foire 
de la fontaine poez croire 
que ele boult com eue chaude 
et li perrons d une esmeraude 
perciez ausi com une bous 
et ot une rubiz desous 
plus flamboianz et plus uermeils 
que n est au matin li soleils 
quant il apert en oriant 
ia que ge sache a esciant 
en uos ne mentirai de mot 
la fontaine a ueoir me plot 
dont ge ne me tieg mie a sage 
de la tempeste et de l orage 
que uolentiers m en repentisse 
tot maintenant se ge poisse 
quant ge oi le perron crouzé 
et d eue au bacin arrouzé 
mes trop en i uersai ce dout 
que lors ui le ciel si derrout 
que de plus de yy pars 
me feroit es oils li espars 
et les nues tot meslemesle 
getoient noif et pluie et gresle 
li tonoirre et li uent bruioient 
si que trestot l air destruioient 
tant fu li tens pesmes et forz 
yy foiz cuidai bien estre morz 
des foudres qu entor moi chaoient 
et des arbres qu il despecoient 
mout fui penez et trauelliez 
tantque li tans fu rapaiez 
car li tens gaires ne dura 
qui de tot me rasseura 
desque ge ui l air cler et pur 
de ioie fui toz asseur 
car ioie s onques la connui 
fet tost oublier grant anui 
et quant l orages fu passez 
ui ge soz le pin amassez 
tant d oiseax s est qui croire uoelle 
que n i paroit branche ne foelle 
que toz ne fust couerz d oiseaus 
s en estoit li arbres plus beaus 
et trestuit li oisel chantoient 
si que trestuit s entracordoient 
mes diuers chans chantoit chascuns 
si que ce que chantoit li uns 
a l autre chanter n en oi 
de lor ioie me resioi 
s escoutai tantqu il orent fet 
lor seruise trestot a tret 
q onc mes n oi si bele ioie 
ne ge ne croi que mes nus l oie 
se il ne uet oir celi 
qui tant me plot et abeli 
que ge m en dui por fol tenir 
tant i fui que oi uenir 
cheualiers ce me fu auis 
bien mon escient iusqu a yy 
tel noise et tel tempest menoit 
uns sols cheualiers qui uenoit 
quant ge le ui tot sol uenant 
mon cheual restrainz maintenant 
n au monter demore ne fis 
et il come mautalentis 
uint plus tost q uns alerions 
fiers par samblant com zz lions 
et si haut com il pot crier 
me commenca a deffier 
uassaus dit il uos m auez fet 
sans deffiance honte et let 
deffier me deussiez uos 
s il eust querele entre nos 
ou au mains droiture requerre 
aincoisque me meussiez guerre 
si m ait dex sire uassaus 
sor uos retornera li maus 
dou domage qui est parans 
enuiron moi est li garans 
de mon bois qui est abatus 
plaindre se doit qui est batus 
et ge me plaig si ai raison 
que uos m auez de ma meson 
chacié par foudre et par pluie 
fet m auez chose qui m anuie 
et dehez ait cui ce est mout bel 
q en mon bois et en mon chastel 
m auez fete tel enuaie 
ou mestier ne m eust aie 
de gent ne d armes ne de mur 
onques n i ot home seur 
en forterece qui i fust 
de dure pierre ne de fust 
or uos gardez que desormes 
n aurez de moi trieues ne pes 
a cel cop nos entreuenismes 
les escuz embraciez tenismes 
si se couuri chascuns dou suen 
li cheualiers ot cheual boen 
et lance roide et fu sanz doute 
plus granz de moi la teste toute 
et si dou tout a meschief fui 
que ge fui plus petis de lui 
et ses cheuax maires dou mien 
parmi le uoir ce sachiez bien 
m en uois par ma honte courir 
si grant cop com ge poi soffrir 
li donai c onques ne m en fains 
el comble de l escu m atains 
si i mis tote ma puissance 
si qu en pieces uola ma lance 
et la soe remaint entiere 
la quez n estoit mie legere 
ainz estoit grosse a mon cuidier 
plus que lance de cheualier 
c onques mes si grosse ne ui 
et li cheualiers me feri 
si roidement que dou cheual 
par soz la crupe contreual 
me mist a la terre tot plat 
si me lessa honteus et mat 
c onques puis ne me resgarda 
mon cheual prist et moi lessa 
si se mist toz seuls a la uoie 
et ge qui mon roi ne sauoie 
remes corrocous et pensis 
delez la fontaine m assis 
zz petit si me reposai 
le cheualier siure n osai 
que folie fere doutasse 
et se ge bien siure l osasse 
ne sai ge que il se deuint 
en la fin uolentez me uint 
que mon oste couent tendroie 
et que par lui reuendroie 
einsi me plut einsi le fis 
et ius totes mes armes mis 
por aler plus legerement 
si m en reuig hontousement 
quant ge uig la nuit a l ostel 
trouai mon oste tot autel 
ausi lie et ausi cortois 
com il auoit esté aincois 
onques de riens ne m apercui 
ne de sa fille ne de lui 
que mains uolentiers me ueissent 
ne que mains doner me feissent 
qu il auoient fet l autre nuit 
grant honor me portoient tuit 
la lor mercis en lor meson 
et disoient c onques mes hom 
n ert eschapez que il seussent 
ne que oi dire l eussent 
de la dont g estoie uenuz 
qui ne fust morz ou retenuz 
einsi ala einsi reuig 
au reuenir por fol me tig 
si uos ai conté come fous 
ce c onques mes conter ne uous 
certes  ce dit mis sire yuains 
 uos estes mes cousins germains 
si uos deuroie mout amer 
et si uos puis por fol clamer 
quant uos le m auez tant celé 
se ge uos ai fol apelé 
ge uos en pri qu il ne uos poist 
car se ge puis et il me 
g irai uostre honte uengier 
bien pert q or est apres mengier  
fet keuz qui tere ne se pot 
 plus a paroles en plain pot 
de uin qu en zz mui de ceruoise 
len dit que chat saoul s enuoise 
apres mengier sanz remuer 
uet chascuns saladin tuer 
et uos irez uengier forre 
sont uostre penel esborré 
et uos chauces de fer froies 
et uos banieres desploies 
or tost por deu mis sire yuain 
mouuerez anuit ou demain 
fetes le me sauoir biau sire 
quant uos irez a cel martire 
que nos uos uoudrons conuoier 
n i aura preuost ne uoier 
qui uolentiers ne uos conuoit 
et ge uos pri commentqu il soit 
n en alez pas sanz noz congiez 
et se uos anquenuit songiez 
mauues songe si remanez 
estes uos donques forsenez 
mis sire keu  fet la roine 
 que la uostre langue ne fin 
la uostre langue soit honie 
que tant i a d escamonie 
certes uostre langue uos het 
que tot au pis que ele set 
dit a chascun qui que il soit 
langue qui onques ne recroit 
de misdire soit maleoite 
la uostre sire tant esploite 
qu ele uos fet partot hair 
miex ne uos puet ele trair 
et sachiez ge l apeleroie 
de traison s el estoit moie 
langue c on ne puet chastoier 
certes deueroit on loier 
que ne deist aucun ramprosne 
certes dame de cest ramprosne  
fet mis sire yuains  ne m en chaut 
tant set et tant puet et tant uaut 
mis sire kez en totes tors 
qu il n ert ia ne muez ne sors 
bien set encontre uilonie 
respondre amor et cortoisie 
n il ne fist onques autrement 
or sauez uos bien se ge ment 
mes ge ne uoeil mie tencier 
ne la folie encommencier 
que cil ne fet pas la mellee 
qui fiert la premiere colee 
ainz la fet cil qui se reuenge 
bien tenceroit a zz estrange 
cil qui tence a son compegnon 
ne uoeil pas sambler le uuaignon 
qui se corrouce ne resgrigne 
quant autres mastins le rechigne  
queque il parloient einsi 
li rois fors de la chambre issi 
ou il ot fet longue demeure 
que dormi ot iusqu a cele heure 
li cheualier quant il le uirent 
trestuit encontre lui saillirent 
et il toz rasseoir les fist 
delez la reine s assist 
et la reine maintenant 
les noueles calogrenant 
li raconte tot mot a mot 
qui bien et bel conter le sot 
et li rois l oi uolentiers 
et fist yy seremenz entiers 
l ame uterpandragon son pere 
et le son filz et le sa mere 
qu il iroit ueoir la fontaine 
ia ainz ne passeroit quinzaine 
et la tempeste et la meruelle 
et si i uelleroit la uelle 
mon segnor saint iohan bautiste 
et si prendroit la nuit son giste 
de ce que li rois deuisa 
tote la cors miex le prisa 
que mout i uoloient aler 
li seriant et li bachelier 
quique en fust liez et ioanz 
mis sire yuains en fu dolanz 
dou roi qui aler i deuoit 
et por ce fort li anuioit 
qu il sauoit bien que la bataille 
auroit mis sire keuz sanz faille 
ainzque il s il la requeroit 
ia ueee ne li seroit 
ou mis sire gauuains meismes 
espoir la demanderoit primes 
se nus de cez yy la requiert 
ia contredite ne lor iert 
mes il ne les atendra mie 
car n a cure de compegnie 
mes seuls uers son ostel s en ua 
tote sa mesnie troua 
si commanda metre sa sele 
et zz son escuier apele 
cui il ne celoit nule rien 
 diua  fet il  apres moi uien 
la fors et mes armes m aporte 
si m en istrai par cele porte 
sor mon palefroi tot le pas 
apres moi ne demoure pas 
qu il me couient mout loig errer 
et mon cheual fai bien ferrer 
si l amaine tost apres moi 
si remenras mon palefroi 
et garde bien ge te commant 
s est nus qui de moi te demant 
garde nouele ne l en dies 
se de riens nule en moi te fies 
mar t i fieroies iames 
sire  fet il  il en est pes 
que ia par moi nuls ne l saura 
alez que ge uos siurai ia  
mis sire yuains maintenant monte 
que uengera s il puet la honte 
son cousin ainzque il retort 
ses escuiers as armes cort 
et au cheual si monte sus 
que ne li failloit noient plus 
ne li failloit ne fers ne clos 
son segnor sieut toz les esclos 
tantque il l a aconseu 
car il l auoit contr atendu 
pres dou chemin en zz destor 
tot son hernois et son ator 
li a porté si l atorna 
mis sire yuains ne seiorna 
puisq armez fu ne tant ne quant 
encois erra chascun ior tant 
par montaignes et par ualees 
et par forez longues et lees 
par maint peril par maint destroit 
tantqu il uint au sentier tot droit 
plain d espines et d oscurte 
adont fu il a seurte 
que il ne pooit meserrer 
cuique il en doie peser 
ne finera dusque il uoie 
le pin qui la fontaine ombroie 
et le perron et la tormente 
qui pluet et gele grele et uente 
cele nuit ce poez sauoir 
ot tel ostel com uout auoir 
que plus de bien et plus d onor 
troua assez ou uauassor 
c on ne li ot conté ne dit 
et en la pucele reuit 
de senz ne de biaute yy tans 
que n ot conté calogrenans 
mes sire yuains cele nuit ot 
mout bon ostel et bien li plot 
et uint as essarz l endemain 
si uit les tors et le uilain 
qui la uoie li ensegna 
mes plus de yy foiz se segna 
de la meruelle que il ot 
comment nature fere sot 
oeure si lede et si uileine 
puis erra iusqu a la fontaine 
si uit quanque il uout ueoir 
sanz demorer et sanz seoir 
uersa sor le perron tot de plain 
de l eue le bacin tot plain 
et maintenant uenta et plut 
et fist tel tens com fere dut 
et quant dex redona le bel 
sor le pin uindrent li oisel 
et firent ioie merueillouse 
lonc la fontaine perillouse 
ainzque lor ioie fust remese 
uint d ire plus ardanz que brese 
li cheualiers a si grant bruit 
com s il chacast zz cerf de ruit 
et maintenant que il se uirent 
se connurent et samblant firent 
qu i s entrehaissent de mort 
chascuns ot lance roide et fort 
si s en donerent si granz cops 
qu andeuls les escuz de lor cols 
froissent et lor elmes deslicent 
lor lances froissent et esclicent 
et li troncon uolent en haut 
li uns l autre a l espee assaut 
tost orent lor escuz derous 
et par deseure et par desous 
si que les pieces en dependent 
a euls maumetre mout entendent 
car sor les braz et sor les hansches 
si fierent des espees franches 
felenessement les esproeuent 
n onques d un estal ne se moeuent 
nient plus que feissent dui gres 
onc yy cheualiers si engres 
ne furent de lor mort haster 
n ont cure de lor cops gaster 
q au miex qu il poent les emploient 
lor espiez froissent et pecoient 
et des haubers les mailles uolent 
si que del sanc assez se tolent 
car d auls meismes sont si chaut 
que li lor haubers ne lor uaut 
a chascun gueres miex d un froc 
ens el uis se fierent d estoc 
c est meruelle comment tant dure 
bataille si fiere et si dure 
mes amdui sont de si grant cuer 
que li uns por l autre a nul fuer 
del champ plain pie ne partiroit 
se iusqu a mort ne l empiroit 
et de ce firent il que preu 
c onques lor cheuax en nul lieu 
ne ferirent ne mehegnierent 
qu il ne uoustrent ne ne degnerent 
mes toz iors a cheual se tindrent 
que nule foiz a pie ne uindrent 
s en fu la bataille plus bele 
en la fin son elme esquartele 
au cheualier mis sire yuains 
del cop fu estordiz et uains 
li cheualiers si s esmaia 
que si felon cop n essaia 
qu il li ot desor le chapel 
le chief fendu dusqu el ceruel 
si que dou ceruel et dou sanc 
taint la maille dou hauberc blanc 
dont si tres grant dolor senti 
par poi li cuers ne li menti 
s adont foi il n ot pas tort 
qu il se senti naurez a mort 
que riens ne li uausist deffense 
si tost s en fuit com il s apense 
uers son chastel toz eslessiez 
et li ponz li fu abessiez 
et la porte ouerte a bandon 
et mes sire yuains de randon 
quanqu il puet apres esperone 
si com gerfaus grue randone 
qui de loig muet et tant l aproche 
qu il la cuident prendre et n i touche 
einsi cil fuit et cil le chace 
et a bien pres qu il ne le passe 
et si ne le par puet ataindre 
et s est si pres que il l oit plaindre 
de la destrece que il sent 
et toz iors au foir entent 
et cil dou chacier s esuertue 
qu il crient sa paine auoir perdue 
se uif ou mort ne le detient 
que des ramposnes li souient 
que mes sire kez li ot dites 
n iert pas de la promesse quites 
qu il auoit son cosin promise 
q en ne l creroit en nule guise 
s ensegne ueraie n en porte 
a esperon iusq a la porte 
de son chastel l en a mené 
si sont enz ambedui entré 
n ome ne fame n i trouerent 
es rues par ou il passerent 
puis corurent de grant esles 
parmi la porte dou pales 
la porte n estoit mie lee 
ainz auoit si estroite entree 
que dui home et dui cheual 
sanz encombrier et sanz grant mal 
ne peussent ensamble entrer 
n enmi la porte entracontrer 
qu el estoit tot autresi fete 
com l arbaleste qui aguete 
tantque li uiegne en forfet 
et l espie est en son aguet 
desus qui tret et fiert et prent 
qu il eschape lues et descent 
que riens nule fiert a la clef 
ia n i touchera si soef 
einsi desus la porte estoit 
uns trebusches qui soustenoit 
amont une porte coulant 
de fer esmolue et trenchant 
se riens sor cez engins montoit 
la porte d amont descendoit 
s estoit morz et esquachiés tous 
cui la porte ataignoit desous 
et tot enmi a droit compas 
estoit si estroiz li trespas 
com se fust zz sentiers batuz 
el droit chemin s est embatuz 
li cheualiers mout sagement 
et mis sire yuains folement 
hurte grant aleure apres 
si le uint ataignant si pres 
qu a l arcon derriere le tint 
et de ce mout bien li auint 
s il ne fust auant estenduz 
toz eust esté porfenduz 
se cele auenture ne fust 
que li cheuax marcha le fust 
qui tenoit la porte de fer 
ausi com deables d enfer 
descent la porte contreual 
s ataint la sele et le cheual 
derriere et cope tot parmi 
mes ne l toucha la deu merci 
mon segnor yuain mesque tant 
q au rez du dos li uet cheant 
si q ambesdous les esperons 
li rompi empres les talons 
et cil chei toz esmaiez 
cil qui estoit a mort plaiez 
li eschapa en tel meniere 
une autre porte auoit derriere 
si com cele deuant estoit 
li cheualiers qui s en aloit 
par cele porte s en foi 
et la porte apres lui chei 
einsi fu mis sire yuains pris 
mout aingoissous et entrepris 
mes de riens si grant doel n auoit 
com de ce que il ne sauoit 
quel part cil en estoit alez 
d une chambrete de delez 
ot ourir un huis estroit 
queque il ert en cel destroit 
s en issi une damoisele 
cortoise auenanz et bele 
mes l uis apres li referma 
quant mon segnor yuain troua 
si l esmaia mout de premiers 
 certes  fet ele  cheualiers 
qui caiens estes embatuz 
se uos estes aperceuz 
uos i serez toz despeciez 
car mis sire est a mort bleciez 
et si croi bien que l aiez mort 
que ma dame fet zz doel fort 
et totes ses genz s entrocient 
que de doel enuiron lui crient 
si uos seuent il bien caians 
mes entr ex est li doels si granz 
qu il n i poent ores entendre 
s il uos uoelent ocirre ou pendre 
a ce ne poent il faillir 
quant il uos uendront assaillir  
et mis sire yuains li respont 
 ia se deu plest ne m ocirront 
ne ia par euls pris ne serai 
non certes car ge i metrai 
ouoec uos ma puissance tote 
n est mie prodom qui trop doute 
por ce croi que prodom soiez 
que uos n estes pas esmaiez 
