robins m aime robins m a 
robins m a demandee si m ara 
robins m acata cotele 
d escarlate bonne et bele 
souskanie et chainturele ua 
robins m aime robins m a 
robins m a demandee si m ara 
ie me repairoie du tournoiement 
si trouuai marote seulete au cors gent 
he robin se tu m aimes 
par amours maine m ent 
bergiere dieus uous doinst bon iour 
dieus uous gart sire par amour 
douche puchele or me contés 
pour coi ceste canchon cantés 
si uolentiers et si souuent 
 he robin se tu m aimes 
par amours maine m ent  
biaus sire il i a bien pour coi 
i aim bien robinet et il moi 
et bien m a moustré qu il m a chiere 
donné m a ceste panetiere 
ceste houlete et cest coutel 
di moi ueis tu nul oisel 
uoler par deseure les cans 
sire i en ai ueu ne sai kans 
encore i a en ces buissons 
cardonnereules et pincons 
qui mout cantent ioliement 
si m ait dieus bele au cors gent 
che n est point che que ie demant 
mais ueis tu par chi deuant 
uers ceste riuiere nule ane 
c est une beste qui recane 
i en ui ier trois seur che quemin 
tous quarchiés aler au molin 
est che chou que uous demandés 
or sui ie mout bien assenés 
di moi ueis tu nul hairon 
hairons sire par me foi non 
ie n en ui nes un puis quaresme 
que i en ui mengier chies dame eme 
me taiien cui sont ches brebis 
par foi or sui iou esbaubis 
n ainc mais ie ne fui si gabés 
sire foi que uous mi deués 
quele beste est che seur uo main 
c est uns faucons mengue il pain 
non mais bonne char cele beste 
esgar ele a de cuir le teste 
et ou alés uous en riuiere 
robins n est pas de tel maniere 
en lui a trop plus de deduit 
a no uile esmuet tout le bruit 
quant il ioue de se musete 
or dites douche bregerete 
ameriés uous un cheualier 
biaus sire traiiés uous arrier 
ie ne sai que cheualier sont 
deseur tous les homes du mont 
ie n ameroie que robin 
chi uient au uespre et au matin 
a moi toudis et par usage 
chi m aporte de son froumage 
encore en ai ie en mon sain 
et une grant pieche de pain 
que il m aporta a prangiere 
or me dites douche bregiere 
uauriés uous uenir auoec moi 
ieuer seur che bel palefroi 
selonc che bosket en che ual 
aimi sire ostés uo cheual 
a poi que il ne m a blechie 
li robins ne regiete mie 
quant ie uois apres se karue 
bregiere deuenés ma drue 
et faites che que ie uous proi 
sire traiés ensus de moi 
chi estre point ne uous affiert 
a poi uos cheuaus ne me fiert 
comment uous apele on aubert 
uous perdés uo paine sire aubert 
ie n amerai autrui que robert 
nan bregiere nan par ma foi 
cuideriés empirier de moi 
qui si lonc ietés me proiere 
cheualiers sui et uous bregiere 
ia pour che ne uous amerai 
bergeronnete sui mais i ai 
ami bel et cointe et gai 
bregiere dieus uous en doinst ioie 
puisqu ensi est g irai me uoie 
hui mais ne uous sonnerai mot 
hui main iou cheuauchoie 
les l oriere d un bois 
trouuai gentil bergiere 
tant bele ne uit roys 
he robechon ua 
car uien a moi ua 
s irons ieuer dou ua 
dou ua 
he marion ua 
ie uois a toi ua 
s irons ieuer dou ua 
dou ua 
robins marote dont uiens tu 
par le saint dieu i ai desuestu 
pour che qu i fait froit men iupel 
s ai pris me cote de burel 
et si t aport des pommes tien 
robin ie te connuc trop bien 
au canter si con tu uenoies 
et tu ne me reconnissoies 
si fis au chant et as brebis 
robin tu ne ses dous amis 
et si ne le tien mie a mal 
par chi uint uns hom a cheual 
qui auoit cauchie une moufle 
et portoit aussi c un escoufle 
seur sen poing et trop me pria 
d amer mais poi i conquesta 
car ie ne te ferai nul tort 
marote tu m aroies mort 
mais se g i fusse a tans uenus 
ne iou ne gautiers li testus 
ne baudons mes cousins germains 
diable i eussent mis les mains 
ia n en fust partis sans bataille 
robin dous amis ne te caille 
mais or faisons feste de nous 
serai ie drois ou a genous 
uien si te sie encoste moi 
si mengerons et iou l otroi 
ie serai chi les ton coste 
mais ie ne t ai riens aporté 
si ai fait certes grant outrage 
ne t en caut robin encore ai ie 
du froumage chi en mon sain 
et une grant pieche de pain 
et des poumes que m aportas 
dieus que chis froumages est cras 
ma seur mengue et tu aussi 
quant tu uieus boire si le di 
ués chi fontaine en un pochon 
dieus qui ore eust du bacon 
te taiien bien uenist a point 
robinet nous n en arons point 
car trop haut pent as quieuerons 
faisons de che que nous auons 
ch est asses pour le matinee 
dieus que i ai le panche lassee 
de le choule de l autre fois 
di robin foy que tu mi dois 
choulas tu que dieus le te mire 
uous l orrés bien dire bele 
uous l orrés bien dire 
di robin ueus tu plus mengier 
naie uoir dont metrai ie arrier 
che pain che froumage en mon sain 
dusqu a ia que nous arons fain 
ains le met en te panetiere 
et ués li chi robin quel chiere 
proie et commande ie ferai 
marote et iou esprouuerai 
se tu m ies loiaus amiete 
car tu m as trouué amiet 
bergeronnete douche baisselete 
donnés le moi uostre chapelet 
donnés le moi uostre chapelet 
robin ueus tu que ie le mete 
seur ton chief par amourete 
oil et uous serés m amiete 
uous auerés ma chainturete 
m aumosniere et mon fremalet 
bergeronnete douche baisselete 
donnés le moi uostre chapelet 
uolentiers men douc amiet 
robin fai nous un poi de feste 
ueus tu des bras ou de le teste 
ie te di que ie sai tout faire 
ne l as tu point oi retraire 
robin par l ame ten pere 
ses tu bien aler du piet 
oil par l ame me mere 
resgarde comme il me siet 
auant et arriere bele 
auant et arriere 
robin par l ame ten pere 
car nous fai le tour dou chief 
marot par l ame me mere 
i en uenrai mout bien a chief 
i fait on tel chiere bele 
i fait on tel chiere 
robin par l ame ten pere 
car nous fai le tour des bras 
marot par l ame me mere 
tout ensi con tu uaurras 
est chou la maniere bele 
est chou la maniere 
robin par l ame ten pere 
ses tu baler as seriaus 
oil par l ame me mere 
mais i ai trop mains de chauiaus 
deuant que derriere bele 
deuant que derriere 
robin ses tu mener le treske 
oil mais li uoie est trop freske 
et mi housel sont desquiré 
nous sommes trop bien atiré 
ne t en caut or fai par amour 
aten g irai pour le tabour 
et pour le muse au grant bourdon 
et si amenrai chi baudon 
se trouuer le puis et gautier 
aussi m aront il bien mestier 
se li cheualiers reuenoit 
robin reuien a grant esploit 
et se tu trueues peronnele 
me compaignesse si l apele 
le compaignie en uaura mieus 
ele est derriere ces courtieus 
si c on ua au molin rogier 
or te haste lais me escourchier 
ie ne ferai fors courre or ua 
gautiers baudon estes uous la 
ouurés moi tost l uis biau cousin 
bien soies tu uenus robin 
c as tu qui ies si essouflés 
que i ai las ie sui si lassés 
que ie ne puis m alaine auoir 
di s on t a batu nenil uoir 
di tost s on t a fait nul despit 
signeur escoutés un petit 
ie sui chi uenus pour uous deus 
car ie ne sai ques menestreus 
a cheual pria d amer ore 
marotain si me douch encore 
que il ne reuiegne par la 
s il reuient il le comperra 
che fera mon par ceste teste 
uous auerés trop bonne feste 
biau seigneur se uous i uenés 
car uous et huars i serés 
et peronnele sont chou gent 
et s auerés pain de fourment 
bon froumage et clere fontaine 
he biau cousin car nous i maine 
mais uous deus irés chele part 
et ie m en irai pour huart 
et peronnele ua don ua 
et nous en irons par deca 
uers le uoie deuers le pierre 
s aporterai me fourke fiere 
et ie men gros baston d espine 
qui est chies bourguet me cousine 
he peronnele peronnele 
robin ies tu che quel nouuele 
tu ne ses marote te mande 
et s auerons feste trop grande 
et qui i sera iou et tu 
et s arons gautier le testu 
baudon et huart et marote 
uestirai ie me bele cote 
nennil perrote nennil nient 
car chis iupiaus trop bien t auient 
or te haste ie uois deuant 
ua ie te sieurai maintenant 
se i auoie mes aigniaus tous 
dites bergiere n estes uous 
chele que ie ui hui matin 
pour dieu sire alés uo chemin 
si ferés mout grant courtoisie 
certes bele tres douche amie 
ie ne le di mie pour mal 
mais ie uois querant chi aual 
un oisel a une sonnete 
alés selonc ceste haiete 
ie cuit que uous l i trouuerés 
tout maintenant i est uolés 
est par amours oil sans faille 
certes de l oisel ne me caille 
s une si bele amie auoie 
pour dieu sire alés uostre uoie 
car ie sui en trop grant frichon 
pour qui certes pour robechon 
pour lui uoire s il le sauoit 
ia mais nul iour ne m ameroit 
ne ie tant rien n aim comme lui 
uous n aués garde de nului 
se uous uolés a mi entendre 
sire uous nous ferés sousprendre 
alés uous ent laissié me ester 
car ie n ai a uous que parler 
laissié me entendre a mes brebis 
uoirement sui ie bien caitis 
quant ie mec le mien sens au tien 
si en alés si ferés bien 
aussi oi ie chi uenir gent 
i oi robin flagoler 
au flagol d argent 
au flagol d argent 
pour dieu sire or uous en alés 
bergerete a dieu remanés 
autre forche ne uous ferai 
ha mauuais uilains mar i fai 
pour coi tues tu mon faucon 
qui te donroit un horion 
ne l aroit il bien emploiét 
ha sire uous feriés pechiet 
peur ai que il ne m escape 
tien de loier ceste souspape 
quant tu le manies si gent 
hareu dieus hareu bonne gent 
fais tu noise tien che tatin 
sainte marie i oi robin 
ie croi que il soit entrepris 
ains perderoie mes brebis 
que ie ne li alasse aidier 
lasse ie uoi le cheualier 
ie croi que pour moi l ait batu 
robin dous amis que fais tu 
certes douche amie il m a mort 
par dieu sire uous aués tort 
qui ensi l aués deskiré 
et comment a il atiré 
mon faucon esgardés bregiere 
il n en set mie la maniere 
pour dieu sire or li pardonnés 
uolentiers s aueuc moi uenés 
ie non ferai si ferés uoir 
n autre amie ne uoeil auoir 
et uoeil que chis cheuaus uous porche 
certes dont me ferés uous forche 
robin que ne me resqueus tu 
ha las or ai iou tout perdu 
a tart i uenront mi cousin 
ie perc marot s ai un tatin 
et desquiré cote et sercot 
he resueille toi robin 
car on en maine marot 
car on en maine marot 
aimi gautier estes uous la 
i ai tout perdu marote en ua 
et que ne l alés uous reskeure 
taisiés il nous couroit ia seure 
s il en i auoit quatre chens 
c est uns cheualiers hors du sens 
qui a une si grant espee 
ore me donna tel colee 
que ie le sentirai grant tans 
si g i fusse uenus a tans 
il i eust eu merlee 
or esgardons leur destinee 
par amours si nous embuissons 
tout troi derriere ces buissons 
car ie uoeil marion sekeure 
se uous le m aidiés a reskeure 
li cuers m est un peu reuenus 
biau sire traiés uous ensus 
de moi si ferés grant sauoir 
demisele non ferai uoir 
ains uous en menrai aueuc moi 
et si arés ie sai bien coi 
ne soiiés enuers moi si fiere 
prendés cest oisel de riuiere 
que i ai pris si en mengeras 
i ai plus chier mon froumage cras 
et men pain et mes bonnes poumes 
que uostre oisel atout les plumes 
ne de rien ne me poés plaire 
qu est che ne porrai ie dont faire 
chose qui te uiengne a talent 
sire sachiés certainement 
que nenil riens ne uous i uaut 
bergiere et dieus uous consaut 
certes uoirement sui ie beste 
quant a ceste beste m areste 
a dieu bergiere a dieu biau sire 
lasse or est robins en grant ire 
car bien me cuide auoir perdue 
hou hou dieus c est il qui la hue 
robin dous amis comment uait 
marote ie sui de bon hait 
et garis puisque ie te uoi 
uien donques cha acole moi 
uolentiers suer puisqu il t est bel 
esgarde de cest sosterel 
qui me baise deuant le gent 
marot nous sommes si parent 
onques ne uous doutés de nous 
ie ne le di mie pour uous 
mais il par est si soteriaus 
qu il en feroit deuant tous chiaus 
de no uile autretant comme ore 
et qui s en tenroit et encore 
esgarde comme est reueleus 
dieus con ie seroie ia preus 
se li cheualiers reuenoit 
uoirement robin que che doit 
que tu ne ses par quel engien 
ie m escapai ie le soi bien 
nous ueimes tout ton couuin 
demandés baudon men cousin 
et gautier quant t en ui partir 
s il orent en moi que tenir 
trois fois leur escapai tous deus 
robin tu ies trop corageus 
mais quant li cose est bien alee 
de legier doit estre ouuliee 
ne nus ne le doit point reprendre 
il nous couuient huart atendre 
et peronnele qui uenront 
ou ués les chi uoirement sont 
di huart as tu te chieurete 
oil bien uiegnes tu perrete 
marote dieus te beneie 
tu as esté trop souhaidie 
or est il bien tans de canter 
aueuc tele compaignie 
doit on bien ioie mener 
somme nous ore tout uenu 
oil or pourpensons un ieu 
ueus tu as roys et as roines 
mais des ieus c on fait as estrines 
entour le ueille du noel 
a saint coisne ie ne uoeil el 
c est uilains ieus on i cunkie 
marote si ne riés mie 
et qui le nous deuisera 
iou trop bien qui c onques rira 
quant il ira au saint offrir 
ens ou lieu saint coisne doit sir 
et qui en puist auoir s en ait 
qui le sera iou c est bien fait 
gautier offrés premierement 
tenés saint coisne che present 
et se uous en aués petit 
tenés ou il le doit il rit 
certes c est drois marote or sus 
qui le doit gautiers li testus 
tenés saint coisnes biaus dous sire 
dieus com ele se tient de rire 
qui ua apres perrote alés 
biau sire sains coisnes tenés 
ie uous aporte che present 
tu te passes et bel et gent 
or sus huart et uous baudon 
tenés saint coisne che biau don 
tu ris ribaus dont tu le dois 
non fach huart apres ie uois 
ués chi deus mars uous le deués 
or tout coi point ne uous leués 
car encore n ai ie point ris 
que ch est huart est chou estris 
tu ueus toudis estre batus 
mau soiiés uous ore uenus 
or le paiés tost sans dangier 
ie le uoil uolentiers paier 
tenés sains coismes est che pais 
ho singneur chis ieus est trop lais 
en est perrete il ne uaut nient 
et sachiés que bien apartient 
que fachons autres festeletes 
nous sommes chi deus baisseletes 
et uous estes entre uous quatre 
faisons un pet pour nous esbatre 
ie n i uoi si bon fi gautier 
saués si bel esbanoiier 
que deuant marote m amie 
aués dit si grant uilenie 
dehait ait parmi le musel 
a cui il plaist ne il est bel 
or ne uous auiegne ia mais 
ie le lairai pour auoir pais 
or faisons un ieu quel uieus tu 
ie uoeil o gautier le testu 
iouer as rois et as roines 
et ie ferai demandes fines 
se uous me uolés faire roy 
nenil sire par saint eloi 
ains ira au nombre des mains 
certes tu dis bien biaus compains 
et chieus qui chiet en dis soit rois 
c est bien de nous tous li otrois 
or cha metons nos mains ensanle 
sont eles bien que uous en sanle 
li quieus commenchera gautiers 
ie commencherai uolentiers 
empreu et deus et trois et quatre 
conte apres marot sans debatre 
trop uolentiers et chinq et sis 
et set et uit et nuef et dis 
enhenc biau seigneur ie sui rois 
par le mere dieu chou est drois 
et nous tout ie cuit le uolons 
leuons le haut et couronnons 
ho bien est he perrete or donne 
par amours en lieu de couronne 
au roi ton chapel de festus 
tenés rois gautiers li testus 
uenés a court tantost uenés 
uolentiers sire commandés 
tel cose que ie puisse faire 
et qui ne soit a moi contraire 
ie le ferai tantost pour uous 
di moi fu tu onques ialous 
et puis s apelerai robin 
oil sire pour un mastin 
que i ois hurter l autre fie 
a l uis de le cambre m amie 
si en soupechonnai un home 
or sus robin rois walecomme 
demande moi che qu il te plaist 
robin quant une beste naist 
a coi ses tu qu ele est femele 
ceste demande est bonne et bele 
dont i respon non ferai uoir 
mais se uous le uolés sauoir 
sire rois au cul li wardés 
el de mi uous n en porterés 
me cuidiés uous chi faire honte 
il a droit uoir a uous k en monte 
si fait car li demande est laide 
marot et ie uoeil qu il souhaide 
son uoloir ie n os sire non 
ua s acole dont marion 
si douchement que il li plaise 
awar dou sot s il ne me baise 
certes non fac uous en mentés 
encore i pert il esgardés 
ie cuit que mors m a ou uisage 
ie cuidai tenir un froumage 
si te senti ie tenre et mole 
uien auant seur et si m acole 
par pais faisant ua dyable sos 
tu poises autant comme uns blos 
or de par dieu uous uous courchiés 
uenés cha si uous rapaisiés 
biau sire et ie ne dirai plus 
n en soiés honteus ne confus 
uenés a court huart uenés 
ie uoil puisque uous le uolés 
or di huart si t ait dieus 
quel uiande tu aimes mieus 
ie sai bien se uoir me diras 
bon fons de porc pesant et cras 
a le fort aillie de nois 
certes i en mengai l autre fois 
tant que i en euch le menison 
he dieu con faite uenison 
huars n en diroit autre cose 
perrete alés a court ie n ose 
si feras si perrete or di 
par cele foi que tu dois mi 
le plus grant ioie c ainc eusses 
d amours en quel lieu que tu fusses 
or di et ie t escouterai 
sire uolentiers le dirai 
par foi chou est quant mes amis 
qui en moi cuer et cors a mis 
tient a moi as cans compaignie 
les mes brebis sans uilenie 
pluseurs fois menu et souuent 
sans plus uoire uoir ele ment 
par le saint dieu ie t en croi bien 
marote or sus uien a court uien 
faites moi dont demande bele 
uolentiers di moi marotele 
combien tu aimes robinet 
men cousin che ioli uarlet 
honnie soit qui mentira 
par foi ie n en mentirai ia 
ie l aim sire d amour si uraie 
que ie n aim tant brebis que i aie 
nis cheli qui a aignelé 
par le saint dieu c est bien amé 
ie uoeil qu il soit de tous seu 
marote il t est trop meskeu 
li leus emporte une brebis 
robin ceur i tost dous amis 
anchois que li leus le mengue 
gautier prestés moi uo machue 
si uerrés ia bacheler preu 
hareu le leu le leu le leu 
sui ie li plus caitis qui uiue 
tien marote lasse caitiue 
comme ele reuient dolereuse 
mais esgar comme ele est croteuse 
et comment tiens tu chele beste 
ele a le cul deuers le teste 
ne puet caloir che fu de haste 
quant ie le pris marote or taste 
par ou li leus l auoit aierse 
mais esgar comme ele est chi perse 
gautier que uous estes uilains 
marote tenés le en uos mains 
mais wardés bien que ne uous morde 
non ferai car ele est trop orde 
mais laissié le aler pasturer 
ses tu de quoi ie uoeil parler 
robin se tu aimes autant 
marotain com tu fais sanlant 
certes ie le te loeroie 
a prendre se gautiers l otroie 
iou l otri et iou le uoeil bien 
pren le dont cha est che tout mien 
oil nus ne t en fera tort 
he robin que tu m estrains fort 
ne ses tu faire belement 
c est grans merueille qu il ne prent 
de ches deus gens perrete enuie 
cui moi ie n en sai nul en uie 
qui ia mais eust de moi cure 
si aroit si par auenture 
se tu l osoies assaier 
ba cui a moi ou a gautier 
mais a moi tres douche perrete 
uoire sire pour uo musete 
tu n as ou monde plus uaillant 
mais i ai au mains ronchi traiant 
bon harnas et herche et carue 
et si sui sires de no rue 
s ai houche et sercot tout d un drap 
et s a me mere un bon hanap 
qui m escherra s elle moroit 
et une rente c on li doit 
de grain seur un molin a uent 
et une uake qui nous rent 
le iour asses lait et froumage 
n a il en moi bon mariage 
dites perrete oil gautier 
mais ie n oseroie acointier 
nului pour mon frere guiot 
car uous et il estes doi sot 
s en porroit tost uenir bataille 
se tu ne me ueus ne m en caille 
entendons a ces autres noches 
di moi c as tu chi en ches boches 
il i a pain sel et cresson 
et tu as tu rien marion 
naie uoir demande robin 
fors du froumage d ui matin 
et du pain qui nous demoura 
et des poumes qu il m aporta 
ués en chi se uous en uolés 
et qui ueut deus gambons salés 
ou sont il ués les chi tous pres 
et iou ai deus froumages fres 
di de quoi sont il de brebis 
segnour et i ai des pois rotis 
quides tu par tant estre quites 
naie encor ai iou poumes quites 
marion en ueus tu auoir 
nient plus si ai di me dont uoir 
que chou est que tu m as wardé 
i ai encore un tel paste 
qui n est mie de laste 
que nous mengerons marote 
bec a bec et moi et uous 
chi me ratendés marote 
chi uenrai parler a uous 
marote ueus tu plus de mi 
oil en non dieu et iou te di 
que iou ai un tel capon 
qui a gros et cras crepon 
que nous mengerons marote 
bec a bec et moi et uous 
chi me ratendés marote 
chi uenrai parler a uous 
robin reuien dont tost a nous 
ma douche amie uolentiers 
et uous mengiés endementiers 
que g irai si ferés que sage 
robin nous feriemmes outrage 
saches que ie te weil atendre 
non feras mais fai chi estendre 
ten iupel en lieu de touaille 
et si metés sus uo uitaille 
car ie reuenrai tout errant 
met ten iupel perrete auant 
aussi est il plus blans du mien 
certes marot ie le uoeil bien 
puisque uo uolentes i est 
tenés ueés le chi tout prest 
estendé le ou uous le uolés 
or cha biau segnieur aportés 
s il uous plaist uo uiande cha 
esgar marote ie uoi la 
che me samble robin uenant 
c est mon et si uient tout balant 
que te sanle est il bons caitis 
certes marot il est faitis 
et de faire uo gre se paine 
awar les corneurs qu il amaine 
ou sont il uois tu ches uarles 
qui la tienent ches deus cornes 
par le saint dieu ie les uoi bien 
marote ie sui uenus tien 
or di m aimes tu de bon cuer 
oil uoir tres grant merchis suer 
de che que tu ne t en escuses 
he que sont che la che sont muses 
que ie pris a chele uilete 
tien esgar con bele cosete 
robin dous amis sie te cha 
et chil compaignon seront la 
uolentiers bele amie chiere 
or faisons trestout bele chiere 
tien che morsel biaus amis dous 
he gautier a quoi pensés uous 
certes ie pensoie a robin 
car se nous ne fuissons cousin 
ie t eusse amee sans faille 
car tu es de trop bonne taille 
baudon esgar quel cors chi a 
gautier ostés uo main de la 
et n est che mie uo amie 
en es tu ia en ialousie 
oil uoir robin ne te doute 
encore uoi ie qu il te boute 
gautier par amours tenés cois 
ie n ai cure de uo gabois 
mais entendés a nostre feste 
ie sai trop bien canter de geste 
me uolés uous oir canter 
oil fai moi dont escouter 
audigier dist raimberge bouse uous di 
ho gautier ie n en uoeil plus fi 
dites serés uous tous iours teus 
uous estes uns ors menestreus 
en mal eure gabe chis sos 
qui me ua blamant mes biaus mos 
n est che mie bonne canchons 
nennil uoir par amours faisons 
le tresque et robins le menra 
s il ueut et huars musera 
et chil doi autre corneront 
or ostons tost ches coses dont 
par amour robin or le maine 
he dieus que tu me fais de paine 
or fai dous amis ie t acole 
et tu uerras passer d escole 
pour chou que tu m as acolé 
mais nous arons anchois balé 
entre nous deus qui bien balons 
soit puisqu il te plaist or alons 
et si tien le main au coste 
dieu robin con c est bien balé 
est che bien balé marotele 
certes tous li cuers me sautele 
que ie te uoi si bien baler 
or uoeil iou le treske mener 
uoire pour dieu mes amis dous 
or sus biau segnour leués uous 
si uous tenés g irai deuant 
marote preste moi ton gant 
s irai de plus grant uolente 
dieu robin que ch est bien alé 
tu dois de tous auoir le los 
uenés apres moi uenés 
le sentele le sentele 
le sentele les le bois 
