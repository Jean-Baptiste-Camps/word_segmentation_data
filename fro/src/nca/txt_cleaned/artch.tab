li premiers liures enseingne a eslire les iouenciaus  de quels liex et quels cheualiers on doit prendre et prouuer et de quels usages d armes on doit esnseignier et aprendre . 
li secons liures contient la coustume de l anciene cheualerie et enseigne comment on doit ordener l ost de gent a pie . 
li tiers liures espont toutes les manieres des ars qui sont necessaires et pourfitables es batailles que on fait par terre . 
li quars liures raconte tous les instrumens et les engiens de coi on puet assailir et deffendre les cites et baille empres les commandemens des batailles que on fait par nauies et deués sauoir que en toutes batailles multitude d ommes et soient fort et uertueus se il n ont apris des armes ne puent pas ualoir a uictoire conquerre comme font art et usage . 
li premiers chapitres deuise comment et pour coi li ronmain uainquirent toutes gens . 
li secons aprent de queles regions on doit eslire cheualiers . 
li tiers enseigne li quel cheualier doiuent miex ualoir ou cil des chans ou cil des cites . 
li quars de quel age on doit eslire cheualiers . 
li quins de quel estature on doit les iouanciaus prouuer . 
li sisimes comment on doit connoistre au uoust et a la fascon dou cors li quel font miex a eslire . 
li septismes de quels ars ou de quels mestiers on doit eslire ou refuser cheualiers . 
li uuitismes quant on doit les cheualiers esleus saignier pour estre receus en lor office . 
li nueuismes comment on doit les nouuiaus cheualiers faire hanter et user l art de cheualerie et aprendre les a courre et a saillir . 
li dizimes de l usage de noer . 
li onzimes comment li ancien assaoient les nouuiaus cheualiers as escus fais de uerges et as piex li . 
douzimes comment li cheualier doiuent ferir . 
li trezimes comment on doit as cheualiers enseignier le maniere et l usage dou gieu que on apelle armeure . 
li quatorzimes comment on doit les cheualiers enseignier et auser a geter gauelos . 
li quinzimes comment on doit les cheualiers enseignier a traire saietes . 
li sezimes comment on doit aprendre as cheualiers la maniere et l usaige de geter pierres en fondes li de l usage des plommees . 
li diseuuitismes comment on doit les cheualiers auser a monter sor les cheuaus . 
li disenuefuismes comment on doit les cheualiers aprendre a porter fais . 
li uintismes de quels manieres d armes li ancien userent . 
li uinteunimes de la garnison des herberges li uintedeusimes en quel lieu on doit les herberges asseoir . 
li uintetroizimes quel fourme les herberges doiuent auoir . 
li uintequatrismes coment on doit les herberges garnir . 
li uintecinquismes comment on doit les herberges garnir quant li anemy sont pres . 
li uintesisismes comment on doit les cheualiers auser a garder les ordes entr eus en l ost . 
li uenteseptismes par combien d espace li cheualier doiuent aler et reuenir et quantes fois il se doiuent auser le moys quant il issent hors pour aprendre a garder en alant lor ordres et lor rens . 
li uintehuitismes de l ammonestement de la cheualerie et de la uertu as rommains par boneur . 
Li ancien ont esté coustumier de metre en escrit les choses qu il pensoient qui fussent bones a sauoir  et en faisoient liures  puis si les offroient as princes . 
Car se li empereres ne les eust auant ueus et confermés  il ne fussent pas receu ne mis en auctorite . 
N il n appartient a nul home sauoir milleurs choses qu il fait as princes de cui la doctrine puet pourfiter a tous les sougiez . 
ensi le fisrent uolentiers octeuiens augustus et li bon prince qui furent apres lui  si comme il appert par mains examples . 
ainsi crut es escriuains maniere de parler bien et bel  quant il n estoient pas blasmé  ainchois estoient loé par le tesmoing des roys de leur hardement . 
par ceste samblance sui ie esmeus  car quant ie regard uostre debonairete  qui plus puet pardoner au hardement des escriuains que nuls autres  de tant me sambla il que ie pooie bien pres d aussi seurement escrire comme li ancien escriuain  et senti a painnes que ie fusse plus bas ou mendres qu il ne furent . 
si ne conuient il pas en ceste oeure user de biaute de paroles  mais il conuient trauail ententiu et loyal a ce que les choses qui sont espandues ou enuolepees et celees es hystoires des diuers aucteurs et qui enseingnent la science des armes puissent estre mises en apert pour le commun pourfit de romme . 
pour ce nous efforsons nous a moustrer par titres et par chapitres la coustume que li ancien auoient en eslire et en auser les nouuiaus cheualiers  non pas pour ce  empereres qui onques ne fus desseus  que tu ne saches bien ses choses  car ensi comme tu les ordenes de ta bone uolente pour le sauuement du commun  ainsi les tinrent et garderent iadis cil qui firent l empire de romme  mais pour ce que tu puisses trouuer en cest petit liuret tout quanque tu crois que on doie querre des choses tres granz et qui tous iours ont mestier a deffendre l onneur de l empire de rome . 
nous ne ueons pas que li pueples des rommains ait uaincu et mis au desous toutes les terres du monde par nulle autre chose que par la hantance des armes et par la science de bien ordener leur herberges et par l usance de cheualerie . 
car li rommain  qui n estoient c un petit de gent  que peussent il ualoir ne auoir ualu contre la multitude des fransois comment se peussent il oser combatre  li rommain qui sont petit de cors  contre la longueur de la grandesce des alemmans certes li espainol ualent miex que nostre gent  et non pas seulement de nombre de gent  mais de force de cors . 
ne nous ne eumes onques tant de barat ne si riche ne fumes comme li affriquant . 
ne il n est pas doute que li grieu ne nous aient tous dis uaincu et sormonté en ars et en sciences . 
mais contre toutes choses nous ualut sagement eslire nos nouuiaus cheualiers et enseignier leur usage des armes et enforcier les par hantier les armes chascun iour et essaier et connoistre chascun iour tout auant as chans toutes iceles choses qui puent auenir en ost ou en bataille et pugnir les pereceus en prenant ueniance . 
car la science de ce qui appartient as batailles nourrist hardement de batillier . 
nuls ne redoute a faire ce dont il a fiance qu il ait bien apris a faire autre fois . 
car en estri de batailles peu de gens bien ausees de batillier sont prest de conquerre uictoire  et grans multitude de gens rudes qui riens n ont apris d armes est tous iours abandonnee a occision et a peril . 
ordenance de ces choses requiert que nous dions premierement de queles prouinces et de queles nacions on doit eslire cheualiers . 
certainne chose est que il a en tous liex de bons et de mauuais  de preus et de pereceus  et la contree dou chiel n aide pas sans plus a la force des cors  anchois uaut moult a la force des corages . 
et pour ce ne uolons nous pas trespasser ici ce que li tres sage homme en ont esprouué . 
il dient tuit que les nacions qui sont uoisines au soleil sont moult sages  mais eles ont mains sanc que moult d autres pour la tres grant chaleur qui les seche  et pour ce n ont il fermete  ne fiance en batillier de pres  car il redoutent moult les plaies pour ce que il seuent bien que poi ont sanc . 
mais a l encontre li pueples deuers septentriun  qui sont loing des ardeurs dou soulail  sont plus desconsillié et mains sages  mais il ont plus grant habundance de sanc  et icist sont tres prest a batillier . 
donques uient il miex eslire cheualiers de plus attemprees regions  qui aient assez sanc pour despire les plaies et la mort et science ou sagace ne leur puisse faillir qui les tiegne atemprés es herberges  qui moult pourfite par conseil es batailles . 
si ensieut a enquerre li quel homme sont plus pourfitable a estre cheualier  ou cil des chans ou cil des cites  
mais ie ne croi pas que de ceste partie puissons nous douter que li pueples champestres ne soit plus conuenables que cil des cites  car il sont norri hors des delis as chans  a l air  es painnes et es trauaus  et seuffrent le soulail et despitent les umbres  ne ne seuent riens de biangni ne de delices  et sont de simple corage et se tiennent a paié de peu et ont les menbres endurcis a souffrir toutes manieres de trauaus  et sont coustumier de porter fais et de faire fosses as chans . 
toutes uoies il est mestiers aucune fois et conuient que on constraingne ceaus des cites a uenir as armes  et puisqu il sont mis au non de cheualerie  il doiuent premierement aprendre ensemble a labourer  a courre et a saillir et a porter fais et a souffrir le solail et la poure et user de peu de uiande et champestre  et demeurent aucune fois hors a l air et aucune fois es pauillons . 
et quant il aueront bien apris l usage des armes  se li tans de batillier est lointains ou se li os doit aler loins  il doiuent estre moult detenu as loys et as coustumes champestres  et les doit on mettre loing des qui sont es cites  pour ce que force lor croisse ainsi as cuers et as corages . 
ne si ne puet on pas noier ne ne doit que li ronmain  empres ce que romme fu faite  ne soient tous iours alé de la cite a la bataille  mais lors n estoient il pas brisié de nuls delis . 
et quant li ione homme auoient cuelli sueur par cours ou par hanteis champestres  il s en aloient baignier el tybre et se lauoient illuec en noant . 
uns meismes hons estoit batilliers et arreres de chans et muoit sans plus ses instrumens . 
dont il auint que la dignite de dicteur fu offerte a quince la ou il aroit son champ . 
donques appiert il bien que li homme des chans ualent miex a enforcier l ost que cil des cites . 
car cis redoute mains la mort qui mains a conneus de deslices en sa uie que cis ne fait qui ne set que meschiez de cuer est . 
or est a enquerre de quel eage on doit eslire cheualiers . 
et certes se l anciene coustume fait a garder  on les doit contraindre a estre esleus quant barbe leur commence a poindre . 
car les choses que on aprent en enfance sont retenues plus isnelement et plus parfaitement . 
apres ce on doit faire assaier les cheualiers a saillir et a courre auant ce que li cors deueingne pereceus par eage  car isneletes et usage font le bon batillier . 
on doit eslire les iones hommes  si comme dit salutes  pour apenre les en iouuent  et quant il estoient iadis poissant de batillier  il apprendoient as herberges la cheualerie par l usage de trauail . 
et si uient miex que li iones hons bien usés d armes se plaingne de ce que eages de batillier ne li est mie encore uenus que ce qu il se peust plaindre que cis eages li fust ia trespassez  et doit li iones hons auoir esperance d aprendre toutes choses . 
car li ars des armes n est pas petite chose ne legiere a aprendre  soit d enseignier homme a cheual ou a pie  portant arc ou escu  d aprendre lui toutes manieres d armeures et tous giex et tous poins  et qu il ne guerpisse pas son lieu  que il ne tourblesce les ordres  et qu il gette par grant force le gauelot la ou il le ueut ferir et qu il sache faire fosses et fichier piex et bien traitier son escu et flechir et destourber par cops trauersains les gauelos que on gette . 
et quant li iones cheualiers sera ainsi apris a batillier contre tous anemis en ost  il ne li tournera mie a paour  mais a delit . 
certaine choses est que cil qui ont esleus les plus lons cheualiers comme de . 
yy . 
pies de lonc ou de . 
yy . 
pies et . 
yy . 
pouces pour gouuerner les elles de lor batailles ou pour metre les es premeraines compaignies des legions y ont tous iours eu damage  mais lors estoit la multitude plus grande et plus large et plusour siuoient lors la cheualerie armee  ne li citoyen n auoient pas encore triués ne esleus les plus uaillans iouenciaus . 
donques requiert li besoins et est mestiers que on ne doie pas tant auoir de regard a la grandeur de l estature de l home comme a la fourme du cors  ne nous ne sommes pas deceu en ce . 
car omer meismes tesmoingne que thideus estoit assez petit de corssage  et si estoit il moult fors et moult preus as armes  et bien y parut quant il ala el message a thebes au roy ethiocles de par polinices  son frere  car il occist et desconfist par son cors seul . 
yy . 
cheualiers qui le gaitoient a un mal pas por occire . 
cils qui doit eslire les cheualiers se doit moult prendre garde au uis  as yex  et a la formacion de tous membres  qu il eslise tels persones qui puissent acomplir office de bateilleur . 
car la uertus non pas tant seulement des hommes  mais des cheuaus et des chiens  apiert en maintes manieres  ainsi comme li sage homme le nous ont enseingnié  et ce meismes dist uirgiles  qui dist que on doit resgarder as yex  dont il en deuise . 
yy . 
manieres . 
li iouenciaus donques que on doit eslire pour batillier doit auoir les yex esueilliés  la face droite  le pis large  les espaules dures  les bras fors  les dois lons  le uentre petit  les rains grailes  les cuisses et les pies non pas trop charnus  mais neruus et durs . 
et quant tu uerras tels signes en cheualier  tu n i dois moult desirer grandeur  car c est plus pourfitable chose as cheualiers d estre fors que d estre grans . 
on ne doit pas eslire pour estre cheualiers hommes pereceus  oiselleurs  rabardiaus  iougleurs  tresgetteurs  bordeliers  ne gent qui s entremettent d office appartenans as delices . 
tels gens doiuent estre cachié hors des herberges  
mais il fait bon eslire feures  ouuriers de fer  charpentiers  bouchiers  cacheurs de cers et de sengliers . 
de tels gens doit on faire cheualiers  et en ce gist la salus et la seurtes de tout le commun pueple  c est assauoir que on n eslise pas sans plus de cors  mais les plus uaillans hommes de cuer que on porra trouer  et de ce face on cheualiers . 
car en la sage pourueance de la premiere eleccion gisent les forces et li fondement dou royaume et dou nom as ronmains  ne ce n est pas petis offices que d eslire les cheualiers  n il ne fait pas cummunement a baillier a chascun  ne li ancien ne le bailloient pas fors a hommes sages et renommés de uertus  si comme fu centurio  qui moult en ot grant los . 
car li ione homme que on eslist a deffendre le pays et a mettre les cors en batailles as auentures de fortune doiuent sormonter les autres et en lignaige et en bonte de cuer  ce est a dire en uertus  se on en puet asses trouuer de ceaus  car bons cuers et honestes fait le bon cheualier honteus de fuir et li donne hardement de combatre  dont il uient a uictoire  
et qui uauroit aprendre et faire hanter l usage des armes as mauuais et as pereceus et donner leur gages et deniers pour demourer es herberges  il perderoit sa paine  ne onques ne uint a pourfist quant on y eslit a escient maluais cheualiers en lieu des bons  et si comme nous auons seu par us et par experiment  mescheances  pestilences et occisions en sont trop souuent auenues a cheaus qui longuement auoient esté em pais  quant il ou par grace ou par amour  sans cure et sans diligence  eslisoient pour estre cheualiers autres qu il ne conuenist  si comme les mauuais et les pereseux dont lor seingnour se tiennent a carchié et leur tourne a grant annuy de detenir en lor hostex  
si n est mie merueille se cil qui tels gens eslisoient et lassoient les plus uaillans hommes et les plus honestes entremettre des offices et des mestiers que on fait communement par les cites en auoient a souffrir . 
donques doit on establir grans hommes et sages qui eslisent par grant diligence les nouuiaus plus conuenables as armes . 
on ne doit pas seingnier ne mettre en estat le cheualier si tost comme il est esleus  ains le doit on auant bien auser et assaier pour esprouuer et pour connoistre s il est couenables a si grant oeure . 
et doit on resgarder se il est isniaus et fors et s il porra appanre la science des armes et sauoir se on se porra fier en lui de ce faire qui appartient a bon cheualier . 
car il en y a moult de ceaus qui sanblent estre trop uaillant hommes de cuer par la loiaute de lor cors  et quant uient a l esprouuer on trueue que il ne sont digne d estre cheualier . 
donques doit on refuser les mains pourfitables et mettre les plus uaillans et les plus preus en lieu d yaus  car en toutes batailles multitude ne uaut pas tant comme uertus . 
donques puisque on ara les cheualiers saingniés retenus  on lor doit aprendre chascun iour l usage et la science des armes  mais cis usages est presque tous reniés et deffachiés pour ce que les gens ont esté longuement en pais et en seurte  et pour ce a esté entrelaissie ceste doctrine  et nuls ne set ensaignier a autrui ce qu il meismes n aprist onques . 
et pour ce firent cha en arriere li sage establir les theatres pour aprendre as iones hommes l art de cheualerie et pour esprouuer la force dou cors et des allaines  
et en cest daerrain eage en sont uenu en auant li tournoiment  et moult lor pourfite quant il sont estrait de hautes lignies et de ceaus qui ont eu los de uictoire  car plus uolantiers s abandonnent a ensiuir les fais de lor ancesseurs . 
pour ce nous conuient il reciter ou requerre les anciennes coustoumes qui sont escriptes es hystoires et es liures anciens  
mais il n escrirent que les choses faites et ce qui lor auenoit de lor batailles et laissierent comme conneues et seues les choses que nous alons querant . 
li lachedemonien et cil d athenes et li autre griiois escrirent pluseurs choses en lor liures et les nommerent si comme il uaurrent  mais il nous appartient a enquerre la science et la discipline as rommains  qui de trop petites contrees acrurent et eslargirent l empire de romme des icele contree ou li sollaus apiert premierement dessous terre dusques a la fin dou monde . 
et puisque i ai reuersié et ueu les aucteurs  ie uous en dirai briement en cest mien petit liure loiaument ce que cathons censoriens et corniles et frontins et pluseur autre poete en ont escript  et maint empereur nos en ont fait establissemens . 
car ie ne empreing pas l auctorite sor moy  mais ie uous en mettrai briefment par ordre en une petite somme ce qu il en ont espandu en diuers uolumes et en diuers escris . 
on doit au commencement aprendre les cheualiers comment il doiuent aler  car nule riens ne fait plus a garder en chemin ne en ost que ce que le cheualier sachent aler ne si ne porroient il pas sauoir se il ensanle ne l aprendoient par hantance d usage  ce est a aler isnelement et ygaument  car ost deuisés et departis et desordenés a tous iours esté en trop grant peril de estre moult greuez de ses anemis  et bien y parut au roy cyrus de perse  car par ce que ces gens se departirent par tropiaus  ne ne se tinrent pas en ordre  ainsois s esparpillerent et desrompirent cha . 
yy . 
cha . 
yy . 
 les desconfist la royne thamaris a mains de gent le tiers que li roys n auoit  et prist la royne le roy tout uif  si le fist noier en plaine cuue de sanc  pour ce que tant auoit tous iours eu soif de sanc espandre . 
et ainsi comme uous oés fu mors li roys cyrus et sa gent desconfite et liuree a perdiscion et a mal par maluaisement garder leur ordenance entre yaus . 
or doit donques cheualiers aler . 
yy . 
yy pas par l espasce de . 
yy . 
heures el temps d este  et  se mestiers i est  il puet bien aiouster . 
yy . 
yy pas plus pour plus haster l errer  et qui plus en y aiouteroit  ce seroit cours  mais de ceste espace ne puet on pas estre certain . 
et deuez sauoir que . 
yy . 
pies sont . 
zz . 
pas et que . 
yy . 
. 
yy . 
pas sont une estade  c est a dire la sizime partie d une liue et . 
yy . 
estades font une mille  c est a dire demie liue  si que par ceste conte . 
yy . 
yy pas ne font que une liue . 
et si se doiuent acoustumer li ione homme meismement a courre  pour ce k il se puissent plus tost ferir et embatre en lor annemis et qu il pourpregnent  quant il en sera mestiers  les plus conuenables liex plus isnelement  si que lor anemy qui uolantiers y uenroient n i puissent pas auenir auant yaus et qu il aillent hastiuement espier  et tost reuiegnent pour ce que cil de lor ost puissent plus tost aconsiuir et prendre les fuitis qu il auront espiés . 
et si doit li cheualiers hanter et auser soy a saillir fosses et quelsques haus liex  si qu il puisse tels empeeschemens tressaillir  se mestiers li en estoit  et puis quant il conuient batillier et lancier dars et li cheualier uient le cours  il esbahist et espoente les yex de son aduersaire et le cuer  et le naure anchoisque cil se soit apparailliez de lui garder et de lui deffendre . 
et raconte salutes que iulius cesar  a cui li grans pompes fu gendres  aloit contre les haligres les saus et encontre les isniaus aloit le cours  et combatoit par force contre les fors  ne autrement ne peust il auoir eu uictoire s il n eust auant apparillié et enfourmé soi et ses cheualiers tres bien par pluseurs fois et pluseurs hantemens de batailles . 
li cheualier doiuent aprendre a noer el temps d este  car on ne trueue pas tous iours pont a passer les flueues ne les riuieres  ains conuient que li ost qui ua auant et cil qui passent apres passent a no  et souuent sorabondent li ruissel de grans nois ou de grans pluies  par ignorance enchiet on en peril  non pas tant seulement des anemis  mais des yauues que on encontre . 
et pour ce eslirent li ancien rommain zz champ que il apelerent martial  c est a dire batillereus  et fu dales le tybre  et ce fu establi pour les iones hommes a cui il auoient apris les batailles et les perilz et tout l art de cheualerie  pour ce qu il se lauaissent el flueue des sueurs et des poudres qu il auoient cuellies par le hanteis des armes  et ostaissent la laissete de lor cors par le trauail de noer . 
et si n est pourfitable chose d aprendre l usage de noer as cheualiers tant seulement  mais as gens a pie meismes et nes as cheuaus et a leur autres bestes  pour ce que meschies ou damages ne lor puisse auenir par l ignorance de noer  se besoins leur sourdoit . 
et encore tienent ceste coustume li tartaire plus que nulles autres gens  car il ne trueuent ne reuiere ne flun qui les puisse contretenir  et ainsi par le usage de noer se getent hors de moult de perilz . 
on trueue escrist es liures anciens que li cheualier soloient en ceste maniere aprendre a hanter l usage des armes  c est assauoir qu il faisoient escus reons de grosses uerges a maniere de cloyes  et pesoient yy tans plus que li escu que on portoit communement es batailles  
et auoient en lieu de glaiues maces  aussi de double pois  et s assaioient en tele manere as piex non pas au matin sans plus  mais empres myedi . 
ne li usages des piex ne pourfite pas as cheualiers sans plus  mais as ceaus nes qui portent les glaiues  ne onques n en champ n en place ne fu hons tenus pour bien esprouuez  s il n eust auant diliganment hanté l usage dou pel . 
et fichoit chascun cheualier son pel en terre et l estanchonnoient en tel menniere qu il ne pouoient branler de nulle part  et auoit li piex par dessoure terre yy pies de haut . 
si assaloient li cheualier cel pel et chascuns par soi a cele mace et a celle cloie  ainsi comme feist son aduersaire a glaiue et a escu  et le assaioit a ferir ore el chief  ore en la face  ore le manesoit a ferir de coste et puis a cauper les cuisses ou les iambes  et saloit et ressaloit entour ce pel de toutes pars comme entour son aduersaire et se prendoit tous iours garde comment il peust son aduersaire naurer en tel maniere qu il fust tous iours si couuers de son escu que ses aduersaires ne li peust mal faire . 
apres ce li ancien aprendoient les iones homes a ferir de pointe  que li fransois apelent ferir d estoc  et ne mie de taille  car li rommain ne uainquirent pas sans plus ceaus qui feroient de taille ains les escharnirent et gaberent . 
car li cops dou trenchant de grant force nes empains n ocist pas souuent  ainsois est empeechiés par les armes et par la durte des os  
mais la pointe  quant elle entre yy doie dedens la char  est mortels  car cis coup tresperce les entrailles tant comme li glaiues y entre . 
apres ce  quant on fiert en caupant  se li trenchans entre  li bras et li costes destres sont desnué  mais li cops de pointe entre nes quant tous li cors est couuers et naure l aduersaire ansoisqu il le uoie . 
et pour ce userent li rommain plus uolantiers en lor batailles de ceste menniere de ferir que de l autre . 
et auoient as pex cloies et maces de double pois en lieu d escu et de lance  pour ce que quant il portaissent es batailles armes uraies et plus legieres qu il se sentissent plus deliure de pesant fais et se combatissent plus seurement  plus legierement et plus liement . 
apres ce doit on au cheualier ensaignier cele maniere qui est appellee armeure  et encore le garde on en partie et certainement encore bataille on miex ore par armeures que par autres choses  et par ce puet on entendre combien li cheualier bien ausé  diliganment entroduit en cest art  ualent miex que cil que pas n ont apris l usage  car cis qui est auzés en armeures sormonte les autres compaignons en art de batailles . 
et la discepline de l usage estoit si gardee par les anciens que li plus sage des armes resceuoient double ble  et cil qui en cel gieu auoient pou pourfité estoient contraint a resceuoir orge en lieu de fourment  ne li fourmens ne lor estoit rendus dusques atantqu il eussent prouué par certains experimens deuant le preuost de la legion et deuant les princes des compaingnies que il eussent tout acompli quanqu il appartient a l art de cheualerie . 
car nulle riens n est plus ferme ne plus loable ne plus boneeuree que est communautes de pueple  quant elle habunde de cheualiers bien enseigniés  car resplendeurs de robes ne habondance d or ne de argent ne de pierres precieuses ne nous enclinent pas nos anemis a uenir a nostre uolente et a nostre merci  ains sont sougis a nous par la paour des armes seulement . 
apres ce  si com dist cathons  se on faut es autres besoignes  li deffaut puent bien estre amendé apres  mais les erreurs des batailles ne ressoiuent pas amendement  car la peine saut tantost apres la faute  
car ou cil perissent tantost qui pereceusement et folement se combatent  ou il tournent en fuye ne n osent plus estre pareil as uainqueurs . 
ie retourne a ce que i auoie dit auant . 
li cheualiers qui s assaie o la mace et o l escu reont fait de uerges contre le pel est aussi comme contrains a geter gauelos pesans au double de ceaus dont il se doit aider en la bataille  et se doit prendre garde li maistres des armes qu il tournoit la hante par grant force et qu il gette roiddement au peil ou dales  car par ceste chose hanter croist force as bras et en est aquis sens et usages de bien geter . 
on doit presque la tierce partie ou la quarte des iones hommes que on porra trouuer plus conuenables aprendre a user des ars de fust et de saietes encontre les pex  et a ce moustrer a faire doit on baillier sages enseigneurs  et cil doiuent mettre grant cure qu il tiegnent sagement l arc et qu il soit forment entesés et que la senestre main soit fichie a l arc  
la destre soit conduite et par raison  si que li oel et li cuers s acordassent ensanble a ce que on uuet ferir  et que la saiete uoist droit  soit traite a piet ou a cheual . 
et cel art conuient apprendre diliganment et chascun iour hanter  et combien de pourfit font li bon archier es batailles  ce nous enseingne cathons ou liure de la discepline de cheualerie  et claudius  qui sormonta son anemy  a cui il n estoit pas paraus auant  par plusors archiers et geteurs de dars bien ordonnés et bien apris chascun de son mestier . 
scipio li offriquans  quant il se deut combatre contre les numantins  qui auoient uaincu et mis en seruage l ost des ronmains  ne cuida pas qu il les peust sormonter ne uaincre autrement que par merler archiers et fondeurs en toutes ses compaignies . 
on doit diliganment aprendre les iouenciaus a geter pierres ou as mains ou as fondes . 
cil qui habitent es isles baleaires trouuerent premiers l usage des fondes  et tesmoingne on qu il les hanterent si diliganment que les meres ne souffrissent pas que leur fil presissent nulle uiande se il ne la feroient auant de pierre au giet de la fonde . 
et souuant est auenu as batilleurs garnis de hyaumes  de haubers et de cuiries que li coup des fondes et des autres engiens les greuoit plus que nulles saietes  car il font playe mortel sans depessier les armes et muert li anemis ferus de la pierre sans espandre point de son sanc . 
et ce est bien par tout chose seue que li fondeour ont moult pourfitié en lor parties en toutes les batailles anciennes  et cel art doiuent moult li cheualier aprendre a hanter ne ce n est nuls trauaus que de porter fondes . 
et il auient aucune fois que on se combat en liex perrex ou qu il conuient deffendre aucune montaigne ou aucun tertre  et la puent fondeur et archier moult ualoir  car on puet par pierres et par fondes esloingnier et cachier de tels liex  et nes de l assaut des chastiaus et des cites . 
on doit apprendre as iouenciaus l usage des dars c on appelle barbeles  car en grece furent iadis yy legions dont chascune tenoit yy cheualiers  et furent appelé marceberbelier  pour ce qu il usoient forment et sagement de tels gauelos  et par ce acheuerent par lonc temps et par grant proesce toutes leur batailles  si que quant dyoclesiens et maximiens uinrent au gouuernement de l empire  il les appellerent pour le grant pris de lor uertuz iouiens et herculiens en l onneur de iupiter et de hercules  qui lors estoient honouré comme dieu  et furent mis cil marceberbelier auant toutes legions  
et soloient porter yy de ces gauelos fichiés en lor escus . 
et ce cil qui les escus portent gettent conuenablement ces dars  lor offices est presque sanlables a l office des archiers  car il naurent les annemis et lors cheuaus ainsoisqu il puissent auenir a yaus pour batillier de pres . 
on doit non pas sans plus as cheualiers  mais as soudoiers meismes aprendre et faire hanter l usage de saillir seur les cheuaus  et cis usages a estié maintenus nes dusques a no temps . 
li ancien faisoient cheuaus de fust qu il mettoient es maisons en yuer et as chans en estie et faisoient les iones hommes monter dessus desarmés premierement dusques atantqu il en fussent bien ausé  et puis y montoient tout armé  
et si grant cure y metoient qu il montoient et descendoient et saloient et ressaloient a destre et a senestre tenant les espees traites ou les maces en lor mains  et ce faisoient il par si grant entente pour ce que quant il uenroient es tumultes de la bataille  qu il peussent tost et deliurement monter si comme il en auoient esté coustumier par grant estude en pais . 
on doit contraindre les iones hommes souuent a aprendre a porter fais dusques au poys de yy liures et aler a l aire de cheualerie pour ce que mestiers estoit qu il peussent porter lor uiande et leurs armes ensanble . 
ne on ne doit pas cuidier que ce leur soit grief puisqu il l aront ausé  car usages fait toutes choses estre legieres . 
et ainsi le fisrent li cheualier ancien  si comme uirgiles meismes le tesmoingne en zz essample qu il met et dist    ainsi s en ua son chemin li rommains fiers et uistes  tous armés  sus son col son faissel  et puis attent sa compaignie as herberges tout ainsi garnis . 
 or deuons ici dire de quels manieres d armes on doit ensaignier et garnir les cheualiers . 
mais de ce n est mais tenue la coustume des anciens  ia soit ce que l du pueple des gos et des alains et des unains cil a cheual portaissent armes  touteuoies sont li homme a pie sans armes  et des lors que la citez de rome fu fondee dusques au temps l empereur gracien estoient les os de gens a pie garnis de hyaumes et de cuiries . 
mais puisque la hantance d armes que on faisoit as giex champestres cessa par nesgligence et par peresce  lors commencerent les armes a estre pesans  pour ce que on s en armoit a tart  et requirent la gent de pie a l empereur premerement a laissier les cuiries et puis les hyaumes . 
par coi nostre cheualier batillant encontre les gos ont esté mainte fois destruit par la multitude des archiers  
et puisque maintes de nos citez en eurent esté destruites  il ne chalut a nullui de rendre a l ost de gent a pie ne les cuiries ne les hyaumes . 
dont il auient que cil qui sans armes s abandonnent as plaies pensent plus de fuir que de batillier . 
car li archiers a pie sans cuirie et sans hyaume  qui ne puet pas tenir l arc et l escu ensanble que fera il et qui portent les dragons et les ensaignes  qui gouuernent les hantes a lor senestres mains et ont les chies et les pis tous descouuers  que feront il es batailles mais il samble par auenture a l omme a pie que li haubers et li hiaumes sont trop pesant pour ce que il n est pas ausés dou porter ne dou manier  
mais usages de pesant fais porter en oste le trauail  et cil qui ne puent souffrir le trauail des armes porter et le tiennent a grief et ont esté les cors et les membres descouuers  en sont souuent contraint a resceuoir playes et nes la mort ou estre pris ou destruire la communaute par lor fuite  qui pis uaut . 
et par ce quant il eschiuent l usage et le trauail d armes porter  il en sont a grant honte detranchié comme bestes . 
et li ancien pour coi appelloient il mur l ost de gent a pie certes  pour ce que il aueuc les escus portoient hyaumes et cuiries  et auoient li archier les senestres bras garnis de manches  et cil a pie qui portoient escus  nes o les cuiries et les hyaumes  estoient contraint de chaucier chauces de fer ou trumelieres ou cuissins en lor cuisses destres  
et ce ne lor greuoit pas pour l usage qu il en auoient  ne ce ne doit pas estre grief a homme que de estre bien garnis de son cors  car ce est plus bele chose et plus seure de lentement encauchier ses annemys que ce n est de legierement fuir . 
ainsi estoient garni anciement cil de la premiere bataille  estoient appellé prince batilleur . 
en la seconde bataille estoient li hanté  ce est a dire qui portoient les hantes a glaiues diuers pour lancer et pour ferir . 
en la tierce bataille estoient li triaire  ce est a dire li tierchonnier ou troisime  
ausi estoient cil nommé pour ce qu il tenoient le tiers lieu  et cil triaire se soloient tenir a genous et baissier sor les escus pour ce qu il ne fussent en estant nauré de gauelos ne de saietes des batailles et que  ce mestiers fust  il comme tout reposé assaillissent plus uigeureusement lor annemis . 
et par ceaus a esté mainte fois acquise uictoire  puisque les yy batailles qui aloient auant auoient esté liureez a mort et a desconfiture . 
et metoient li ancien deffendeurs et hommes legierement armez entre la gent a pie et meesmement es cornees de la bataille  et cil commensoient premiers a batillier  et a ce estoient esleu li plus isnel et li miex ausé  ne n estoient pas trop grant multitude  pour ce que  ce force d annemis les contrainsist a fuir  qu il peussent sans encombrement estre receu entre les legions  et qu il ne conuenist pas que l ordenance de l ost se remuast pour yaus . 
et auoient li ancien une coustume qui pres a duree dusques a no temps  que tuit li cheualier auoient sor lor hyaumes chapiaus de piaus pour ce que li hyaumes ne sanlast pesans . 
et usoit li host de gent a pie d une maniere de dars que on apeloit piles  et auoit chascuns de ces dars zz fer soutil d un piet de long a yy broches quarreez  et quant il ert embatus en l escu  il n en pooit estre ostés  et quant il ert sagement et forment lanciés  il rompoit legierement le haubert . 
de ces dars nous n en portons mais ou peu ou nul  mais en barbarie cil a pie qui portent les escus en usent moult  et les appellent et en portent bien chascuns yy ou yy en bataille . 
et est assauoir que quant on ueut lancier dars  li senestres pies doit estre mis auant  
li gauelos en est miex branlez et fiert meilleur caup  et quant uient a ferir de pres et a bouter ou de glaiue ou de quelconque chose  li destres pies doit estre mis deuant  
en ceste menniere est mis li costes fors et gardé d estre naurez dou coup de l anemy et la destre main en est plus preste pour l anemy naurer . 
or doit on donques enseingnier et garnir les nouiaus cheualiers de tous ars de batailles et de toutes manieres d armeures ancienes  car plus hardiement se combat cis qui ne doute nulle plaie  par ce que il se sent bien garnis el pis et el chief et par tout  que cis qui mal garnis se sent . 
li cheualiers doit aprendre a garnir les herberges car riens ne lor est si pourfitable en bataille  car se les herberges sont establies a droit  li cheualier sont dedens le parc asseur et par iour et par nuit  
nes se lor aduersaire les auoient assis  sont il ausi dedens  se semble  comme se il portoient tous iours auec yaus une cite fermee de murs . 
mais de ce ne seit on mais fors pou ou noient  car nuls n use mais de faire fossez ne de fichier pex entour  et pour ce  si comme nous sauons  ont esté tormenté maint ost et par iour et par nuit et par la soruenue de lor annemis  car on trueue ancienement que  des dont que on commensa primes a porter armes  en fu desconfis li roys de mede par l ignorance de ce  qu il ne se daigna logier seurement  ne sot faire eschargaitier  et par ce fu soupris de abraham  qui n auoit que yy hommes en sa compaignie  et li roys en auoit bien yy yy qui tout furent mort que desconfit  et rescoust abraham loth  son neueu  et guaigna grant proie  si comme on trueue el liure de genesis  
et li roy cerces refu desconfis en grece par le roy leonidas  qui n auoit que yy yy hommes  et lor courut sus  car il troua lor host sanz garde qui se fioient tant durement en la multitude de gent qui si grant estoit qu il auoient  qu il ne se daignoient logier ne eschargaitier ne yaus garder  ainsi comme il appartient a gent de guerre . 
qui tant uaurroit raconter quantes manieres de gens en ont esté mis a meschief puisque on commensa primes a user le mestier d armes et des anciens et de ceaus qui ore sont  trop y aroit longue chose a reciter . 
n il ne recoiuent pas tant seulement tels damages quant il sont es herberges  mais quant il leur conuient  nes par aucun cas  retourner ou fuir de la bataille  et il n ont pas herberges garnies ou il se peussent seurement resceuoir  lors sont occis aussi comme bestes et ne finent de mort resceuoir dusques atantque uolentes d ocirre faut a lor anemys . 
on doit les herberges mettre en lieu seur et meismement quant li aduersaire sont pres  si que on y puisse assez auoir et buche et pasture et yauue  et se on y doit longuement demourer  on doit resgarder que li liex soit conuenables a la sante des cors  et doit on garder qu il n ait montaigne pres ou lieu plus haut dont lor aduersaire lor puissent nuire . 
et doit on encore resgarder que li chans ne soronde des ruissiaus par coi li ost puist estre greuez . 
et selonc le nombre des cheualiers et des pauillons et de toutes les choses qui sont necessaires en ost doiuent estre garnies les herberges  si que trop grant multitude ne soit trop a estroit en trop petite place . 
et se il sont peu de gent  que il ne pourpraingnent pas plus de place que mestiers leur en est  car il en seroient plus foible et plus seurement se porroient lor anemy embatre seur yaus . 
aucune fois doit on faire les herberges en fourme quarree et aucune fois en fourme de triangle ou en fourme demy reonde  si comme li sieges dou lieu le requiert . 
il soloient es herberges faire yy portes  
l une estoit porte pretoire et regardoit uers orient ou uers le lieu ou li anemy estoient  ou se li ost ert en alant  elle resgardoit uers celle partie ou il deuoient aler  que leur annemy ne se peusent embatre seur yaus qu il ne le seussent . 
de ceste science fu bien iulius cesar maistres  qui a tantes diuerses manieres de gens ot a faire  ne onques par son logier ne furent ses gens greueez de lor anemis  et bien y parut au siege de clermont  quant il se loia encontre uercigetoris  et a mode en espaigne  quant sextus pompeius  li fieux au grant pompee  le cuida seurprendre en ses tentes  mais la forteresse de son logier retint ses anemis une piece  
et par tout la ou il faisoit ses legions yuerner  il se logoient en tele maniere que cil qui estoient a trieure pooient bien attendre le secours d ostun  et cil qui estoient en artois pooient bien atendre le secours de bretaigne  et ce fu la chose par coi il lassa plus ses anemis et par coi il eust plus souuent uictoire . 
dedens cele premiere porte dont nous auons parlé dessus se logoient les premieres compaingnies et tendoient illuec lor pauillons et y fichoient lor dragons et les enseingnes . 
l autre porte ert appellee decumana  qui ert par derriere  et par celle estoient mené a resceuoir lor paine li cheualier qui fourfaisoient en l ost . 
li garnisons des herberges seut estre faite en yy manieres ou en yy . 
car se il n ont moult grant besoing  il errachent de terre  motes herbues et en font ausi com zz mur haut de yy pies seur terre  si que la fosse dont les motes sont leuees est par deuant . 
apres celle fosse en faisoient il une autre qui tenoit yy pies de large et yy pies de haut et se grant force d anemis lor apparoit  lors faisoient tout entour les herberges une fosse qui contenoit yy pies de large et yy pies de haut et faisoient par dessoure la terre que on auoit traite de la fosse une maniere de haye qui contenoit yy pies de haut si que la fosse contenoit par dessus yy pies de haut et yy de large  et faisoient par dessus unes lices de fors pex de fust que li cheualier soloient porter aueuc yaus  et a ceste oeure faire conuient auoir fessours  peles  martiaux et pis  houyaus et cuignies et autres estrumens qui tous iours doiuent estre porté apres l ost . 
legiere chose est garnir les herberges quant li annemy sont loing  mais quant il assalent de pres  tout cil a cheual et la moitie des gens a pie se doiuent lors ordonner a bataille et bouter arriere lor anemis  et li autre doiuent faire les fosses derrier yaus  et doit on par crieurs faire crier comment il seront ordoné  li quel seront primer  li quel secont et li quel tiers  et puis doiuent resgarder la fosse et prendre garde as ouuriers li centurion  c est a dire li centenier  qui sont seigneurs de yy hommes et pugnisent ciaus qui negligamment ont ouuré . 
a cest usage se doit li cheualiers acoustumer  si que quant il sera mestiers qu il puisse sagement et tost les herberges garnir . 
riens ne pourfite plus en bataille que bien garder les ordres par acustumance d uzage  si que les batailles ne soient pas trop amoncelees ne trop lasches  car aussi com les cheualiers trop amonchelé perdent les espaces des batailles et s entrempeschent  aussi cil qui trop sunt esparpillié donnent a lor annemis entree d estre rompu par yaus  et lors conuient qu il soient tout confondu par paour  quant li anemi pueent lor batailles rompre et lor donnent assaut au dos . 
or doit on donques les cheualiers faire uenir el champ ordeneement  si que la premiere bataille soit simplement estendue  ne n ait en soi nule corueure  et que li cheualier soient loing li zz de l autre ygalment par tele espace comme il conuient . 
apres on lor doit commander a doubler lor batailles soudainement  si que la seconde bataille sache uistement assener a garder l ordre comme elle doit . 
apres on leur doit dire qu il se mettent en esquarrie soudainement  et puis se redoiuent mettre en triangle  et ceste maniere d ost apeloit len anciennement bercueil  
ceste ordenance seut moult pourfiter en bataille . 
et apres ce leur doit on commander qu il se mettent en la reonde  
et lors par ceste maniere quant force d annemis lor keurt sus et a rompu l ost  li cheualier bien osé lors suelent contrester et destourner lor gent que il ne se mettent a fuie ou qu il ne lor conuiegne grant damage receuoir  et se li iouencel ont bien apris ces choses et acoustumees  il les garderont plus legierement es batailles . 
apres celle ancienne coustume fu et l establirent ainsi li deuin empereur augustus et adriens  que cil a cheual et cil a pie ississent fors yy fois le moys par l espace de yy yy pas loins tout armé et tout garni de toutes manieres de dars  et leur commandoit len qu il s en reuenissent par plus uiste cours et plus iolif  et cil a cheual nes se deuisoient et departoient par compaignies  et aloient aucune fois auant  aucune fois apres seulonc l erre de cheualerie . 
et n estoient pas tant seulement li un et li autre contraint d aler par les planices de chans  mais par les lieux ruistes et haus et bestours et monter et descendre  si que riens ne lor peust par nul cas auenir dont il ne fussent moult bien auzé auant par continueus experimens . 
toutes ces choses ie  empereres uainquieres  par loyaute et par deuocion ai conqueillies es liures de diuers aucteurs qui misrent en escript l art de cheualerie  et les ay mises en ce petit liuret  pour ce que se aucuns uueut estre diligens et curieus d eslire et d auser les iones cheualiers  qu il puisse legierement son ost enforcier par penre exemples es coutumes des anciens . 
car uigueurs et chaleurs de batillier n est pas faillie ne forlignie es hommes  ne ne sont pas brehaignes terres qui engenrrent les lachedemoniens ne les atheniens et mains autres batilleurs  ne celles meismes qui engenrent les ronmains . 
s ont estié aucune fois li epirien moult uaillant as armes . 
li macedonien et li thesalien ne uainquirent il les persiens et par bataille tresperchierrent les terres dusques en ynde et est certaine chose que li danois et li messien et cil de tharse ont esté si fort batilleur qu il dient et afferment que mars li feures  qui est diex des batailles fu nés en lor pays . 
longue chose et enuieuse seroit se ie uoloie raconter les forces de toutes les prouinces comme eles soient toutes sousmises a l empire des rommains  mais seurtes de longue pais a les hommes atraiz a delit et a oiseuse et en partie as besoingnes dou siecle . 
ainsi chei la cure de l usage premerement en despit par negligence et puis en nonchaloir et au derrenier fu toute mise en oubli  ne de ce ne se doit nuls meruillier s il en est ainsi auenu en l eage qui passés est  car li rommain  qui tout auoient esté uaincueur  par la longue pais ou il furent puis par l espace de yy ans ou de plus  par oiseuse et par desacoustumance apres la bataille  perdirent si l usage des armes qu il ne porent en la seconde bataille estre pareil a hanibal  
mais qu il eurent perdu tant de bons consilliers et tant de bons os et il se furent repris a l usage et a l exercice des armes  il reuinrent parfaitement a uictoire . 
donques doit on eslire et auser les iones hommes es armes  et miex uient il enseignier les siens en armes que les estranges atraire par soudeez et par loier . 

