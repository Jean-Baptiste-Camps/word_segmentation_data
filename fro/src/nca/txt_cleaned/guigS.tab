des contes que ie sai uerais 
dont li breton firent les lais 
uous contere assez briement 
el chief de cest comencement 
selonc la letre et l escriture 
mostrere une auenture 
qui em bretaigne la menor 
auint au 
en ce tens tint hoilas la terre 
souent en pais souent en guerre 
li rois auoit sien baron 
qui estoit sire de lion 
eridiaus estoit cis apelez 
de son seignor ert molt amez 
cheualiers ert preuz et 
de sa moillier ot 
et une fille bele 
nogain ot non la damoisele 
ot a non le danzel 
n auoit tant bel 
merueille 
molt estoit bien de son pere 
quant se pot consirrier de soi 
si l enuoia seruir le roi 
li uallez ert sages et prauz 
molt se faisoit amer de touz 
quant fu uenuz termes et tens 
que il auoit aage et tens 
li rois l adouba richement 
armes li donne a son talent 
guimor s em parti de la cort 
molt i donna ainz qu il s en tort 
en flandres ua por son pris querre 
la ot tot dis estrif et guerre 
en loherrainge n en gascoingne 
en alemaingne n en borgoingne 
en ce tens ne pot nus trouer 
si bon cheualier ne son per 
d itant i ot ne s pris nature 
c onques de nule amor n ot cure 
soz ciel n a dame ne danzele 
qui tant par fust riche ne bele 
se il d amer la requesist 
que uolentiers ne l detenist 
plusors l en requistrent souent 
mes il n auoit de ce talent 
nus ne pooit aparceuoir 
que il uousist amor auoir 
por ce le tienent si ami 
et li estrange a peri 
la flor de son meillor pris 
s en ua le ber en son pais 
son pere et son seignor 
ne mere et sa seror 
qui molt l auoient desirré 
ensemble o eus a seiorné 
ce m est a uis an entier 
talenz li prist d aler chacier 
la nuit semont ses cheualiers 
ses ueneors et ses cerchiers 
matin en la forest 
car ce deduit forment 
a grand cerf sont arouté 
et li chien furent descouplé 
li ueneor querent deuant 
li damoisiaus s em uait traiant 
son arc li porte uallet 
son hancaz et son berseret 
traire uoloit se mes eust 
ainz que d ilec se remeust 
enz en l espoisse d un buisson 
uit une beste o son feon 
toute fu blanche cele beste 
cornes de cerf ot en la teste 
por l abai du brachet sailli 
il tent son arc et tret a li 
en l esclot le feri deuant 
ele chai demaintenant 
la saiete resort ariere 
guimar feri en tel maniere 
en la cuisse desqu au cheual 
que tost l estut descendre a ual 
a terre chiet sor l erbe drue 
delez la biche c ot ueue 
la biche qui nauré estoit 
angoisseuse ert si se plagnoit 
a lui parla en guise 
  ahi lasse ie sui ocise 
et tu uassal qui m as nauree 
itelel soit ta destinee 
ia mes n aies ni medecine 
ne par herbe ne par racine 
ne par mire ne par poison 
n auras tu ia mes garison 
de la plaie q as en la cuisse 
decique cele te garisse 
qui soffera por teue amor 
si grant poine si grant dolor 
c onques fame tant ne sosfri 
et tu resofreras por li 
dont tuit cil se merueilleront 
qui ainment et amé auront 
ne qui plus ameront empres 
ua t en de ci lai m en em pes  
guimar fu molt forment bleciez 
decequ il ot est esmaiez 
conmenca soi a porpenser 
en quel terre porra aler 
por sa plaie fere garir 
ne se uelt pas lessier morir 
il set assez et bien le dit 
c onques fame nule ne uit 
a cui il atornast s amor 
ne qui garissist de dolor 
son uallet apela auant 
  amis  fet il   ua tost poignant 
fai mes conpaingnons retorner 
car ie uodroie a eus parler  
cil point auant et cil remaint 
molt angoisseusement se plaint 
de sa chemise estroitement 
bendé sa plaie fermement 
puis est montez d ilec s em part 
car du remuer li est tart 
ne uelt que nus des siens i uiengne 
qui destorbast ne qui detiengne 
hors en la lande en la plaingne 
uit la faloise et la montaingne 
d une eue qui desoz coroit 
braz fu de mer haure i auoit 
el haure ot une seule nef 
dont guimar a choisi le tref 
molt estoit bien apareilliez 
dehors et dedenz fu poiez 
nus hom n i pot ueoir ionture 
n i ot cheuille ne closture 
qui ne fust toute d ebenu 
soz ciel n a or qui uaille plus 
le uoille fu toute de soie 
molt est bele qui le desploie 
li cheualier molt ert pensis 
en la contree n el pais 
n ot onques oi parler 
que nes i peust ariuer 
il uait auant si descent ius 
a grant angoisse monta sus 
dedenz cuida hommes trouer 
qui la nef deussent garder 
n en i auoit nus nul n i uit 
enmi la tref troua lit 
dont li pecol et li limon 
furent de l ueure salemon 
taillié a or tot a trifoire 
de cipres et de blanc yuoire 
d un drap de soie a or tissu 
fu la coute qui dedenz fu 
les autres dras ne sai proisier 
mes tant uos di de l oreillier 
qui sus eust son chief tenu 
iames n eust le poil chanu 
le couertor de sebelin 
uoux fu de porpre alixandrin 
chandelabres de fin or 
les pierres ualent tresor 
el chief de la nef furent mis 
desus ot cierges espris 
de ce s estoit merueilliez 
il s est sor le lit apoiez 
repose soi sa plaie deut 
puis est leuez aler en ueut 
il ne pot mie retorner 
car il ert ia en haute mer 
o il s en uait deliurement 
bon ore ot et soef uent 
n i a noient de son repere 
molt ert dolent ne set que fere 
n est merueille se il s esmaie 
car grant dolor a en sa plaie 
sosfrir li estuet l auenture 
a deu prie qu il praigne cure 
qu a son plesir l amaint au port 
et si desfend de la mort 
el lit se coucha si se dort 
ore a fort 
ainz la uespree ariua 
la ou sa garison troua 
desoz une antiue cite 
qui estoit chies de ce regne 
li sires qui la maintenoit 
molt fu uiex hon et fame auoit 
une dame de haut parage 
franche cortoise bele et sage 
ialous estoit a desmesure 
car ce porporte lor nature 
que tuit li uiel soient ialous 
mout het chascuns que il soit cous 
tex est d aage li trespas 
il ne l esgardoit mie a gas 
en uergier soz le donion 
la ot clos fet enuiron 
de uert marbre fu li mureaus 
molt par estoit espes et haus 
n i ot fors une seule entree 
cele fu nuit et ior gardee 
de l autre part fu clos de mer 
nus n i pot estre ne entrer 
se ce ne fust en batel 
qui besoing eust au chastel 
li sire ot fet dedenz ce mur 
por metre sa fame a seur 
chambre soz ciel n auoit plus bele 
a l entree fu la chapele 
la chambre ert painte tot entor 
uenus la deesse d amor 
fu tres bien mise en la painture 
les traiz mostroit et la nature 
conment on doit amor tenir 
et loiaument et bien seruir 
le liure ouide ou il enseigne 
conment chascons s amor 
la fu la dame enclose 
une pucele a son seruise 
li auoit ses sire baillié 
qui molt fu sage 
l ainznee fille sa seror 
entre les deus ot grant amor 
o li estoit quant il erroit 
nul autre mestier ne sauoit 
home ne fame n i meist 
ne hors de ce murail n issist 
uielz blans prestre bien floriz 
gardoit la clef de ce postis 
autrement ne fust pas creuz 
le seruise deu li disoit 
et a son mengier la seruoit 
ce ior meisme ainz releuee 
fu la dame el uergier alee 
dormi auoit apres mengier 
si ert alee esbanoier 
ensemble o lui seul la meschine 
gardent aual lez la marine 
la nef uirent au flot montant 
qui el haure uenoit siglant 
n i auoit nul qui la conduie 
la dame uelt torner en fuie 
s ele a poor n est pas merueille 
molt en fu sa face uermeille 
mes la meschine qui fu sage 
et plus hardie de corage 
l a reconforté durement 
et aseuré bonnement 
son mantel oste la pucele 
hastiuemen sa dame apele 
toute l auenture li dit 
molt plain le mort quant el le uit 
respont la dame   or i alons 
se il est mort nos l enfuirons 
nostre prestres nos aidera 
se uis le truis il parlera 
ensemble uont n atargent mes 
la dame auant et cele apres 
quant ele est en la nef entree 
deuant le lit s est arestee 
le cheualier a resgardé 
molt plaint son cors et sa biaute 
por lui estoit triste et dolente 
et dit que mar fu sa iouente 
desor le pis li met la main 
chaut le troua et le cuer sain 
que soz les costes li batoit 
li cheualiers qui se dormoit 
s est esueilliez si l a ueue 
molt par fu liez quant l a ueue 
bien set qu il est uenuz a riue 
la dame plorant et pensiue 
l a respondu molt bonement 
demanda li confetement 
il est uenus et de quel terre 
et s est essilliez por quere 
  dame  fet il   ce n i a mie 
mes s il uos plet que ie uos die 
m auenture uos conterai 
ia rien ne uos en celerai 
en bretaingne la menor fui 
em bois alai chacier ie hui 
une blanche beste feri 
et la saiete resorti 
en la cuisse m a si nauré 
iames ne cuit auoir sante 
la biche se plaint et parla 
molt me maudit et si ora 
que ia n eusse garison 
se par une meschine non 
ne sai ou elle soit trouee 
quant ie oi la destinnee 
hastiuement du bois issi 
en hauure ceste nef ui 
dedenz entrai si fist folie 
o moi s en est la nef rauie 
ne sai ou ie sui ariuez 
conment a non ceste citez 
bele dame por deu uos pri 
conseilliez moi uostre merci 
que ie ne sai quel part aler 
ne la nef ne puis gouuerner  
ele respont   beau sire chiers 
conseil uos donre uolentiers 
ceste cite est mon seignor 
et le pais trestout entor 
riches est molt de grant parage 
mes molt est uielz de grant aage 
angoisseusement est ialous 
par cele foi que ie doi uous 
dedenz cest clos m a enserree 
n i a fors c une seule entre 
uielz prestres la meson garde 
le doinse dex que mau feus l arde 
ici sui nuit et ior enclose 
ia nule foiz n iere tant ose 
que i en isse mau feus l estende 
se mes sires ne l me conmande 
ci ai ma chambre et ma chapele 
ensemble o moi ceste pucele 
se uos i plet a demorer 
tant que uos miex puissiez trouer 
uolentiers uos seiorneron 
et de bon cuer uos seruiron 
quant il a la dame oie 
doucement la dame en mercie 
o li seiorna ce dit 
en estant s est dreciez du lit 
celes li aident a paine 
la dame en sa chambre l enmainne 
desor le lit a la meschine 
tries qui por cortine 
fu en la chambre apareilliez 
la est li cheualier couchiez 
en bacins d or eue aporterent 
sa plaie et sa cuisse lauerent 
a blanc drap de chainsil blanc 
li osterent entor le sanc 
puis l ont estroitement bendé 
molt le tienent en grant chierte 
quant le mengier au uespre uint 
la pucele tant en retint 
dont li cheualiers ot assez 
bien fu peuz et abuurez 
mes amors l a ferue el uis 
ia ert son cors en grant estrif 
car la dame l a si nauré 
tout a son pais oublié 
de sa plaie nul mal ne sent 
molt soupire angoisseusement 
la meschine qui l dut seruir 
prie que il la lait dormir 
cele s em part si l a lessié 
puis qu il li a doné congie 
deuant sa dame en est alee 
qui donques estoit eschaufee 
du feu dont guimar se sent 
que son cuer alume et esprent 
li cheualier fu angoissous 
pensis estoit et dolerous 
ne set encore que ce doit 
mes neporquant bien s aparcoit 
se par la dame n est gariz 
de la mort est seurs et fiz 
  halas  dit il   quel la ferai 
irai a li si li dirai 
qu elle eust merci et pitie 
de cest chaitif desconseillié 
s ele refuse ma proiere 
et tant soit orgueilleuse et fiere 
dont m estuet il de duel morir 
ou de cest mal tot tens languir 
lors soupira en poi de tens 
li est uenu nouel porpens 
et dist que soufrir li estuet 
car ainsi fet qui miex ne puet 
tote la nuit a si ueillié 
et soupiré et trauaillié 
en son cuer aloit recordant 
les paroles et le semblant 
les eulz uairs et la bele bouche 
dont la dolor au cuer me touche 
por qoi ne l apeloit s amie 
entre ses denz merci li crie 
se il seust q ele sentoit 
et com s amor la destraingnoit 
molt en fust liez mien escient 
poi de rasoagement 
li tolist auques la doulor 
dont il ot pale la color 
se il a mal por lui amer 
el ne s em puet mie loer 
par matinet a lainz iornee 
estoit la dame sus leuee 
ueillié auoit de ce se plaint 
ce fet amor qui l a destraint 
la meschine qui o li fu 
a son semblant l a aparcu 
de sa dame que ele amoit 
li cheualier qui seiornoit 
en la chambre por garison 
mes el ne set si l aime ou non 
la dame entre el mostier 
icele uait au cheualier 
asise s est deuant le lit 
et il l apele si li dit 
  amie ou est ma dame alee 
por qu est ele si tost leuee 
a tant se tut si soupira 
la meschine l aresonna 
  sire  fet ele   uos amez 
gardez que uos trop ne l selez 
amer pouez en itel guise 
que bien est uostre amor assise 
qui ma dame uodroit amer 
molt deuroit bien de li penser 
ceste amor seroit cauenable 
se uos fussiez andui estable 
uos estes biaus et ele est bele  
il respondi a la pucele 
  ie sui de tel amor espris 
bien me porra torner a pis 
se ie n ai secors et aie 
conseilliez moi ma douce amie 
que ie ferai de ceste amor  
la meschine par grant doucor 
le cheualier a conforté 
et de s aie asseuré 
de toz les biens qu el porroit fere 
molt ert cortoise et de bon ere 
quant la dame ot la messe oie 
ariere uait pas ne s oublie 
sauoir uoloit que cil fesoit 
se il ueillier ou il dormoit 
por qui amors son cors ne fine 
auant l apele la meschine 
au cheualier la fet uenir 
bien li porra tot a loisir 
mostrer et dire son corage 
tort a preu ou a domage 
il la salue et ele lui 
en grant esfroi erent andui 
il ne l osoit neant requerre 
por ce qu il ert de l estrange terre 
peor auoit si il li mostrast 
qu el l en haist ou esloignast 
mes qui ne mostre s enferte 
a poine puet auoir sante 
amor est plaie dedenz cors 
et si ne pert noient defors 
et c est maus qui longues tient 
por ce que d auenture uient 
plusor le tienent a gabois 
si conme cil uilain cortois 
qui ioliuent par tot le mont 
puis se uantent de ce qu il font 
n est pas amor ainz est folie 
et mauuastie et lecherie 
qui en puet loial trouer 
mielz le doit seruir et amer 
et estre a son conmandement 
guimar ainme durement 
ou il aura hastif secors 
ou il l estuet uiure a rebors 
amors li donne hardement 
et a descueuré son talent 
  dame  fet il   ie mur por uos 
mon cors en est si angoissos 
si uos ne me uolez garir 
dont m estuet il en fin morir 
ie uos requier de druerie 
ne m escondites mie  
quant l a bien entendu 
auenanment a respondu 
tot en riant li dit   amis 
cest conseil seroit trop hastis 
d otroier uos ceste proiere 
ie ne sui mie costumiere 
dame  fet il   uostre merci 
ne uos em poit se ie uos di 
fame ioliue de mestier 
se doit lonc tens fere proier 
por eschierir que cil ne cuit 
que ele ait usé tel deduit 
mes la dame de bon porpens 
qui en soi ait ualor ne sens 
s ele trueue homme a sa mesure 
ne se face uers lui oscure 
ainz l amera s en aura ioie 
ainz que nus le sache ne uoie 
auront il molt de lor preu fet 
bele amie finon cest plet  
or li otroie 
l amor de li 
des ore est guimar a aise 
ensemble ioent et parolent 
et souent et acolent 
bien lor 
de ce 
ce m est a uis an et demi 
fu guimar ensemble o li 
molt lor delite cele uie 
mes fortune qui ne s oublie 
sa roe torne en molt poi d eure 
l un met desus l autre deseure 
einsi est il d eus auenu 
car tost furent aparceu 
el tens d este par matin 
iut la dame lez le meschin 
la bouche li bais et le uis 
puis si li dist   biaus douz amis 
mon cuer me dit que ie uos pert 
ueu seroit et descouert 
se uos morez ie uoil morir 
et se uos em poez partir 
uos recourerez autre amor 
et ie remaindrai en dolor 
dame  fet il   ne l dites mes 
i en aie ie ioie ne pes 
quant uers nule autre amor 
n aiez de ce nule peor 
amis de ce m aseurez 
uostre chemise me liurez 
el pan defors ferai ploit 
congie uos doins ou que ce soit 
d amer cele qui desfera 
et qui desploier le porra  
il la bese si l aseure 
le ploit i fet en tel mesure 
nule fame n u desferoit 
se force ou coutel n i metoit 
la chemise li baille et tent 
il la recoit par tel couent 
qu elle face seur de li 
par une cainture autresi 
dont a sa char nue la ceint 
parmi les flans s estraint 
qui la boucle porroit ourir 
sanz desploier et sanz 
il li prie que aint 
puis la besa a tant remaint 
furent 
descouerz sont et trouez nuz 
a la dame uoloit parler 
ne pot dedenz chambre entrer 
par une fenestre les uit 
uait a son seignor si li dit 
quant li sires l a entendu 
onques mes tant dolenz ne fu 
de ses priues demande trois 
a la chambre uait demanois 
il en fet les huis pecoier 
dedenz trueue le cheualier 
por la grant ire que il a 
a ocire les conmanda 
guimar s estoit em piez leuez 
mes ne s est noient esfreez 
une grant perche prist de sap 
ou soloient pendre li drap 
prist en ses mains et se s atent 
il en fera aucun dolent 
ainz que soit du tout aprochiez 
les aura il toz mahaingniez 
li sire l a molt esgardé 
enquis li a et demandé 
qui il estoit et dont fu nez 
conment il ert laienz entrez 
cil li conte conme il i uint 
conment la dame le retint 
tote li dist sa destinee 
de la biche qui fu nauree 
et de la nef et de sa plaie 
or est de tot en sa menaie 
il li respont que pas n u croit 
et s ainsi fu conme il disoit 
et il peust la nef trouer 
il le remeist en la nef 
se guerissit ce li pesast 
et bel le fust se il noiast 
quant il l a bien asseuré 
au haure en sont andui alé 
la barge trueuent enz l ont mis 
o lui s en uet en son pais 
la nef erre pas ne demeure 
li cheualiers soupire et pleure 
la dame regrete souent 
et prie deu ommipotent 
que il li doint hastiue mort 
et que iames ne uiengne a port 
s il ne repuet auoir s amie 
qu il desirre plus que sa uie 
tant a cele dolor tenue 
que la nes est au port uenue 
ou ele fu primes trouee 
assez ert pres de sa contree 
au plus tost qu il pot s en issi 
uns damoisiaus qu il ot norri 
apres un cheualier 
en sa main menoit destrier 
il le connuit si l apela 
et li uallez se regarda 
son segnor uoit a pie descent 
son cheual le met em present 
o lui s en uait ioious en sont 
tout si ami qui troué l ont 
molt fu proisiez en son pais 
mes toz iors est maz et pensis 
fame uoloient qu il preist 
mes du tot les en escondit 
ia ne prandra fame nul ior 
ne por auoir ne por amor 
s ele ne desploier 
sa chemise sanz despechier 
par bretaigne ua la nouele 
il n i a dame ne pucele 
qui ni alast por 
ainz ne la desploiera 
de la dame uos uuel conter 
que guimar pouet tant amer 
par le conseil d un sien baron 
ses sires la met em prison 
en une tor de marbre bis 
le ior a mal et la nuit pis 
nus hom du mont n u porroit dire 
la grant poine ne le martire 
ne l angoisse ne la dolor 
que la dame sueffre en la tor 
anz i fu et plus ce cuit 
onques n ot ioie ne deduit 
souent regrete son ami 
  guimar biau sire mar uos ui 
mielz uoil hastiuement morir 
que longuement tel mal sosfrir 
amis se ie puis eschaper 
la ou uos fustes mis en mer 
me noierai  dont lieue sus 
tot esbahie uint a l uis 
n i troua clerf ne fermeure 
fors en issi par auenture 
onques nus ne li destorba 
au haure uint la nef troua 
atachiee fu au rochier 
u ele se uoloit noier 
quant el le uit enz est entree 
mes d une riens s est porpensee 
qu ilec fu ses amis noiez 
ne puet arester sor ses piez 
se desqu au bort peust uenir 
el se lessast defors chair 
asez sosfri trauail et poine 
la nef s en uet qui tost l enmoine 
en bretaigne est uenu au port 
soz chastel uaillant et fort 
li sires cui li chastiaus fu 
auoit a non meriadu 
il guerroioit sien uoisin 
por ce estoit leuez matin 
sa gent uoloit fors enuoier 
por son 
a une fenestre s estoit 
et uit la nef qui ariuoit 
il descendi par degre 
son chambellenc a apelé 
isnelement a la nef uont 
par l eschiele montent a mont 
dedenz ont la dame trouee 
qui de biaute resembloit 
il la saisist par le mantel 
auec lui l enmainne el chastel 
molt fu liez de la troueure 
car bele estoit a desmesure 
qui que l eust mise en la barge 
bien set qu elle est de haut parage 
il i atorne tel amor 
onques a fame n ot greignor 
il ot une seror pucele 
en sa chambre qui molt fu bele 
la dame li a commandee 
bien fu seruie et hennoree 
richement la uest et atorne 
mes toz iors est pensiue et morne 
il uet souent a lui parler 
car de bon cuer la puet amer 
il la requiert el n en a cure 
ainz li mostre la cainture 
ia mes homme n en amera 
se celui non que le uerra 
sanz despecier quant il l entent 
si li respont par mal talent 
  autresi a en cest pais 
cheualier de molt haut pris 
de fame prandre en itel guise 
se desfent par une chemise 
dont le destres pans ert ploiez 
et ne puet estre desloiez 
qui force ou coutel n i metroit 
uos feistes ce cuit le ploit  
quant el l oi si soupira 
por petit ne se pasma 
il la recut entre ses bras 
de son bliaut trancha les laz 
uoloit 
mes n en pooit a chief uenir 
puis n ot el pales cheualier 
que il n i feist essaier 
insi remest bien longuement 
desiqu a tornoiement 
que mariadus afia 
contre celui qui guerroia 
molt i ot semons cheualiers 
guimar i fu toz li premiers 
il l i manda par guerredon 
si conme ami et compaingnon 
qu a ce besoing ne li fausist 
et en s aie a lui uenist 
alez i est molt richement 
cheualiers moine plus de cent 
meriadus dedenz sa tor 
le herberga par grant amor 
encontre lui sa seror mande 
par cheualiers li conmande 
cele a fet son conmandement 
uestues furent richement 
main a main uienent en la sale 
la dame fu pensiue et pale 
elle oi guimar nommer 
ne pooit sor les piez ester 
se cele ne l eust tenue 
elle fust a terre cheue 
le cheualiers contre eles ua 
la dame uit et esgarda 
et son semblant et sa maniere 
petitet se tret ariere 
  est ce  fet il   ma douce amie 
m esperance mon cuer ma uie 
ma bele dame qui m ama 
dont uient ele qui l amena 
or ai pensé molt grant folie 
bien sai que ce n est ele mie 
fames se resemblent assez 
por noient change mes pensez 
mes por cele qui la resemble 
por li mes cuers sopire et trenble 
a li parlerai uolentiers  
dont uient auant li cheualiers 
il la besa lonc lui s asist 
onques a l autre mot ne dist 
fors tant que seoir la roua 
mariadus les esgarda 
molt li pesa de ce semblant 
guimar apele en riant 
  sire  fet il   s il uos plesoit 
ceste pucele essaieroit 
uostre chemise a desploier 
s ele i porroit riens esploitier  
il li respont   et ie l otroi  
chambellenc apele o soi 
qui la chemise ot a garder 
il li conmande a aporter 
a la pucele fu baillié 
mes ne l a mie desploié 
la dame connut bien le ploit 
molt a son cuer en grant destroit 
car uolentiers s i essaiast 
s ele peust et s ele ossast 
bien s aparcoit meriadus 
dolent en est ainz ne fu plus 
  dame  fet il   car essaiez 
se desfere le porriez  
quant ele ot le conmandement 
le pan de la chemise prent 
legierement le desploia 
le cheualier s en merueilla 
bien la connut mes nequedent 
ne l pooit croire fermement 
a li parla en tel mesure 
  amie douce creature 
estes uos ce dites moi uoir 
lessiez moi uostre cors ueoir 
la ceinture dont ie uos ceins  
a son coste li met ses mains 
il a trouee la ceinture 
  bele  fet il   quel auenture 
est ce que uos ai ci trouee 
qui uos a ici amenee  
ele li conte la dolor 
les granz paines et la tristor 
de la prison ou ele fu 
et conment li est auenu 
conment ele s en eschapa 
noier se uolt la nef troua 
dedenz entra a ce port uint 
et li cheualiers la retint 
gardee l a a grant honnor 
mes toz iors la requist d amor 
or est sa lee reuenue 
  amis menez en uostre drue  
guimar s est tost em piez leuez 
  seignor  fet il   or m escoutez 
ci ai m amie conneue 
que ie cuidoie auoir perdue 
meriadus requier et pri 
rende la moi seue merci 
ses hon liges en deuendrai 
anz ou le seruirai 
o tot cheualiers ou plus  
adonc respont meriadus 
  guimar  fet il   biaus douz amis 
ie ne sui mie si porris 
ne si destroiz de nule guerre 
que de ce me doiez requerre 
ie la trouai si la tendrai 
encontre uos la desfendrai 
quant il l oi hastiuement 
conmanda a monter sa gent 
d ilec s em part celui desfie 
molt li poise qu il lait s amie 
en la uile n ot cheualier 
qui uenuz fust por tornoier 
que guimar n enmaint o soi 
chascuns li afia sa foi 
o lui iront quel part qu il aut 
molt est honiz qui or lor faut 
la nuit sont el chastel uenu 
que guerreoit meriadu 
li sire les a herbergiez 
qui molt en fu ioieus et liez 
de guimaar et de s aie 
bien set sa guerre est fenie 
el demain par matin leuerent 
par les ostiex se conroierent 
de la uile a grant bruit 
guimaar primes les conduit 
au chastel uienent si l asaillent 
mes fors estoit au prandre faillent 
guimaar a la uile assise 
n en tornera ainz sera prise 
tant li aident rois et genz 
que toz les afama dedenz 
le chastel a destruit et pris 
et le seignor dedenz ocis 
a grant ioie s amie enmainne 
or a trespassee sa painne 
de ceste conte c oi auez 
fu guimaar li lais clamez 
