xxx 
  quant de sei ne porra ren dire 
la nos estot poindre et brocher 
e nos proesces refrescher 
  meus uoil  fait il   perdre la uie 
que n i face chaualaree 
e uos dirai cum lo ferum 
les uentailles deslacerum 
parestrun les testes chanues 
e les grans barbes encreues 
e semblara ben grant domage 
quant nos poindrun par lo riuage 
quar unques mais si com me semble 
taus gens ne fut iustee ensemble 
garder que deuers les chanut 
sien li estorz ben maintenut 
e que n i ait fait coardie 
deuers la nostre gent florie 
la o uerrun grainor destreit 
poinun ensemble ben estreit 
ne redotun ia les garcos 
ne remange uns entres arcos 
que il sachen certenement 
que li reis fait l enuaiment 
nostre ielde uenge deraire 
lo petit pas par la riueire 
que si el nos torne a destrece 
iloc seit nostre fortalece  
a tot plot co que dist li rex 
dist li uns a l autre en grezeis 
mar unt esté en tante poine 
si li faillent d iste besoine 
li ueil sunt pro en lor iouent 
a tal io ioerent souent 
les uentailles unt deslacees 
les astes contremunt drecees 
remembre lor del uasalatge 
que il orent el bon aage 
es estreis forment s afichent 
eus cheuaus esperons fichent 
deuant le peit traent les targes 
que il orent e forz e larges 
mes les plusors sunt si fumees 
por la besoin sunt encheries 
ol chef dauant cent grailles sonent 
al plus coart hardiment donent 
fremist li cels fremist la terre 
ben resemble des ore guerre 
attex ot les cheuaus henir 
garda tres se uit l os uenir 
  uaét  fait il   cum grant compaine 
nos uent d oelles par la plaine  
ottex respont qui fut deiuste 
  gros mot dire gaires ne coste 
mas par la fei que ge dei uos 
si sunt aelles e uos los 
uos estal 
por un chaual 
co ert molt lait et grant meruelle 
que la lous fue por ouille  
atant este uos los esfans 
li ot pasé cent ans 
mais par nul rei 
tal gent menee a tornei 
isi serré cum il i uindrent 
unques renne ne tindrent 
no l laissent por paor de morir 
que ne augent debot ferir 
e des lances e des espees 
donent li uel molt grans colees 
cil dedens poent sofrir 
si lor estot guerpir 
les dos tornent et cil les serent 
entresque portes n es laiserent 
d ansfiaras dire uos dei 
cum en ceit tornei 
en un amfiaras 
qui fut fait sen tomas 
uulcans lo fit por grant porpens 
mist lung tens 
par grant par conseil 
i mist la lune e lo soleil 
e tresgetta lo firmament 
par xxx 
xxx 
en la maor les signes mist 
els altres set qui sunt menors 
les planetes et les cors 
la asist enmei lo monde 
est la terre e mer parfonde 
peint omes e bestes 
en mer peissos uens e tempestes 
qui la fisica uolt entendre 
es peintures pot mot aprendre 
li sunt en l autre pan 
tuit plen d orgoil e de buban 
les deus uolent del cel geteir 
e par force es cels monteir 
sus un fait escheles 
unc om qui uiue ne uit tale 
quar sur un pui unt altre mis 
ia plus de sept en unt asis 
e puent sus por les deus prendre 
s il ne se poent d els defendre 
iupiter est de l autre part 
tint una foldre e un dart 
mars e paulas sunt en apres 
o il sostenent tot lo feis 
tuit li autre qui el cel regnent 
isnellement lor armes prennent 
cels d eus n i a qui prenge essoine 
xxx 
xxx 
  pecheirre de tot l ost 
tenet ia por coart 
ie met tot en uostre esgart 
si uos loez ge m en irei 
si uos uolez ge remandrei  
co respont li dux de micenes 
  coment serai ci ennanes 
poisque nos uint tel auenture 
que terre nos fait a ueue 
n i a si fol que ben ne uoie 
que dex ne ama pas ceste uoie 
pesque dex ne uolt ceste faire 
cum la quidez uos a chef traire 
qui contr agulun eschaucire 
dos fez se point tot tens l oi dire 
tant cum nos somes si diliure 
melz lo torner en grece e uiure 
la o uisquerent tuit nostre aiue 
que ci morir a ital glaiue  
tuit li pluisor al duc s apoent 
e del torner lo rei ennoent 
mes li rex est gres a mouer 
ne ira sanz grant estouer 
li cons d amiches ot grant cor 
e n a mené molt grant iafor 
molt presa plus chaualerie 
que riueire ne berserie 
e doner grant cop en estorn 
que xxx 
en guerre fut norri d xxx 
en tot l ost nen ot melor xxx 
ne qui tant sache mal xxx 
li rex de grece l ot molt xxx 
quar en destreit bien le xxx 
e fu molt pros a grant xxx 
e fut uns luns e ot la xxx 
brune e alise e mot fut xxx 
clers cheuos e mellez de xxx 
cil respont al duc de xxx 
mes quant il uet que tuit xxx 
et al torneir areire tendent xxx 
contint sei el conmensament 
si parla molt tempreement 
  sire  fait il   al mien espeir 
uos dites sen e dites uer 
pesque nos uint tel xxx 
del retorner est ben mesure 
mes si uos plaist n i dites ioi 
laissez m i amender un poi 
si uos dirai que g en xxx 
si uos est uis que g i folei 
die qui melz en sara dire 
ia deues n en sordra ire 
d anphiaras qui si est mort 
nos est creu grans desconfort 
ne nos poet uenir ce crei 
domage fors del rei 
a fet son conmandament 
n a mes recourament 
e de nos fera 
qu ore que lui plaira 
uos en grece foir 
u porrun uers lui gandir 
nos uolt fere merci 
garrun la plus que ici 
li rex dex uoldra confundre 
se porra uers lui repondre 
creire le mien los 
torneron issi les dos 
de nos euesques esleson 
grant esgart e par reson 
senz euesque e sanz mestre 
deuon nos longament estre 
nostre meisteire 
entendun forment a eesleire 
qui seit de bone doctrine 
ne por amor ne por aine 
richese ne a paratge 
entendun pas ne aatge 
bachaler pas ne deit lom 
refuser si il est prodom 
peisque l euesque ert leuez 
e li mestre ert acheuez 
aut auant e pret por sei 
e por le pople e por le rei 
comant e ester en here 
e par l ost almones fere 
quant li geunes serunt complit 
al iorn que sera establit 
il aut auant e nos apres 
de nos pechet sium confes 
al sosi qui est en la place 
e sacrifise grant i face 
si li sosit idunc reclot 
poet sauer que dex nos ot  
li saiue home cil qui dex crement 
cest consel loent e bien l ement 
mes en sunt d euesque querre 
qui seit prodom et de lor terre 
uns poetes uelz e antis 
qui ot en bois esté mendis 
e de seruir relegios 
a esleite les mist de dos 
si s en monta sor un perron 
si lor a fait un bref sermon 
primes conmande auer silence 
e il l unt en grant reuerence 
peisque il le uirent en estant 
tuit s en petit e grant 
quar ben soren que en sa uie 
n ot malueste ne tricherie 
  diua  fet il   ce est grant dreit  
xxx 
