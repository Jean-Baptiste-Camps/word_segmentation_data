

cil ki seuent de lettrure 
si deiuent bien mettre lur cure 
es bons liures e escritz 
e es essamples e es diz 
que li philosophe trouerent 
e escristrent e remenbrerent 
pur moralite escriueient 
les prouerbes qu il oeient 
ke cil amender peussent 
ki lur entente i bien meissent 
ceo furent li ancien pere 
romulus ki fud emperere 
a sun fiz esrist e manda 
e par essample li mustra 
cum se dust contreguaitier 
ke len ne l peust rien enginner 
isopes escrist a sun mestre 
ki bien cunut lui e sun estre 
unes fables qu il out truuees 
de griu en latin translatees 
merueille en orent li plusur 
k il mist sun tens en tel labur 
mes n i ad fable de folie 
u il n i ait philosophie 
es essamples ki sunt apres 
u des cuntes est tut li fes 
a mei ki ma rime en dei faire 
ne uenist nient a retraire 
plusurs paroles ki sunt 
mes nepurhoec cil me sumunt 
ki flur est de cheualerie 
d enseinnement de curteisie 
e quant tel hoem m ad requise 
ne uoil laissier en nule guise 
ki n i mete trauail e peine 
ki ki me tienge pur uileine 
mult dei faire pur sa preiere 
ci cumencerai la premiere 
des fables ke esopes esrist 
e sun mestre manda e dist 

del coc recunte ki munta 
sur un femer si grata 
sulunc nature purchacot 
sa uiande si cum il sout 
une chere gemme i truua 
clere la uit si l esgarda 
  ieo quidai  fait il   purchacier 
ma uiande sur cest femer 
ore t ai ici gemme truuee 
ia par mei n ers honuree 
s uns riches hoem ci te trouast 
pur ceo quit te honurast 
si acreust bien ta beaute 
por l or ki ad si grant clarte 
quant ma uolente n ai de tei 
iameis honur n auras de mei  
altresi est de mainte gent 
se tut ne uait a lur talent 
cum fu del coc e de la gemme 
ueu l auum d ume e de mainte femme 
bien ne honur rien ne prisent 
le pis pernent le melz despisent 

ci dit del lu e de l aignel 
ki beueient a un ruissel 
li lous a la surse beueit 
e li aignel aual eteit 
ireement parla li lous 
ki mult esteit cuntralius 
par maltalent parla od lui 
  tu me faiz il grant ennui  
li aignels ad respundu 
  sire de quei ne l ueis tu 
tu m as cest ewe si trublee 
n em puis beiure ma saulee 
altresi m en irrai ceo crei 
cum ieo uinc ci murant de sei  
li aignels dunc li respunt 
  sire ia beuez uus amunt 
de uus me uint ceo que ai beu 
que  fait li lus   maldis me tu  
cil li ad dit   n en ai uoleir  
li lus respont   ieo en sai le ueir 
ceo meimes me fist tis pere 
a ceste surse la u od lui ere 
ore ad sis meis si cum ieo crei 
que retez uus  fet il   a mei 
ne fui pas nez si cum ieo quit  
e que pur ceo ad li lus dit 
  ia m as faiz cuntraire 
e chose que ne deussez faire  
dunc prist li lus l aignel petit 
as denz l estrangla si l ocist 
ceo funt li riche robeur 
li uescunte li iugeur 
de cels qu il unt en lur iustise 
fals achaisuns par cuueitise 
trouent assez pur els cunfundre 
suuent les funt a plai sumundre 
la char lur tolent e la pel 
si cum li lus fist a l aignel 

sulunc la lettre des escriz 
uus musterai d une suriz 
qui par purchaz e par engin 
aueit manage en un mulin 
par essample cunter uus uoil 
k un iur s asist sur le soil 
e ses gernuns aparailla 
e de ses pez les peluca 
deuant lui passa une reine 
si cume auenture la meine 
demanda lui en sa raisun 
s ele ert dame de la meisun 
dunt ele se feseit si maistre 
si li cuntat tut sun estre 
la suriz li respunt   amie 
pieca k en oi la seinnurie 
bien est en ma subiectiun 
quant ai pertuz tut enuirun 
puis herberger e iur e nuit 
iueer e fere mun deduit 
ore remanez anuit od mei 
ieo uus merrai do dreie fei 
sur ma moele tut a eise 
n i auerez rien que uus despleise 
asez auerez farine e grains 
de ceo que remaint as uilains  
la raine i ueit par sa preiere 
andui s aseent sur la piere 
mult i trouerent a manger 
senz cuntredit e senz dangier 
la suriz par amur demande 
a la reine de sa uiande 
que li semble uerte li die 
  ne mentirai  fet ele   mie 
mult fust bien aparaillee 
si en ewe fust muillee 
enmi cel pre en un wascel 
serrium andui plus bel 
la est la meie mansiuns 
bele amie kar i aluns 
tant i auerez bel deduit 
iameis n aurez talent ceo quit 
de repairer a cest mulin  
tant li pramet par sun engin 
e si blandist par sa parole 
qu ele la creit e fait que fole 
ensemble od lui est alee 
li prez fu si plain de rusee 
ke tut est la suriz muillee 
dunc quida bien estre nee 
ariere uoleit returner 
kar ne poeit auant aler 
mais la reine l ad apelee 
ki a force l en a mené 
tant par amur tant par preiere 
tant k ele uint a la riuere 
dunc ne poet la suriz auant 
a la reine dist em plurant 
  ci ne puis ieo nient passer 
kar ie ne soi unkes noer  
  pren  fet la reine   cest filet 
si l lie ferm a tun garet 
e ieo l atacherai al mien 
la riuere passerum bien  
la suriz est del fil liee 
a la reine s est atachee 
al gue se mettent si s en uunt 
mes quant uindrent al plus parfunt 
si la uolt la reine naier 
od li cumenca a plungier 
la suriz pipe en halt s escrie 
kar quida dunc estre perie 
uns escufles i uint uolant 
la suriz uit en halt pipant 
ses eles clot aual descent 
li e la reine ensemble prent 
andui furent al fil pendant 
la reine fu corsue e grant 
li escufles par cuueitise 
la suriz lest la reine ad prise 
mangee l ad e deuoree 
e la suriz est eschapee 
issi est des ueziez feluns 
ia n aurunt si bons compaignuns 
si rien lur deit custer del lur 
tant lur facent bien ne honur 
ki durement ne seient liez 
si par eals seient enginnez 
mes il rauient asez suuent 
que de meimes le turment 
que quident as altres purcacier 
auient lur cors a perillier 

ci cunte d un chien plaidur 
de males wisches tricheur 
k une berbiz enplaida 
deuant iustises la mena 
si li ad un pain demandé 
k il li aueit ceo dit presté 


li iuges al chien demanda 
s il testimoine en a 
il li respunt k il en a dous 
ceo est li escufles e li lus 
cil furent auant mené 
par serement l unt afermé 
que ceo fu ueirs que li chens dist 
sauez pur quei chescuns le fist 
qu il entendeient aueir partie 
si la berbiz perdist la uie 
li iuges dunc demanda 
a la berbiz qu il apela 
pur quei ot le pain reneié 
ke li chiens li aueit baillé 
menti en aueit pur poi de pris 
ore li rendist einz qu il fust pis 
la caitiue ne l sot dunt rendre 
dunc li cuuint sa laine uendre 
iuer fut de freit fu morte 
li chiens i uint sa part en porte 
e li escufles de l altre part 
e puis li lus trop li semble tart 
que la char fust d entr els detraite 
kar de uiande orent suffreite 
ne la berbiz pois ne uesqui 
e sis sires del tut la perdi 
cest essample uus uuil mustrer 
par maint home le puis pruuer 
ki par mentir e par tricheer 
funt les poures suuent plaider 
faus testimoines auant amainent 
de l aueir al poure le paient 
ne lur chaut que li las deuienge 
mes que chescun sa part en tienge 

a une feiz ceo nus recunt 
passad uns chens ultre un pont 
un furmage en sa buche tint 
e quant enmi le punt paruint 
al gue uit l umbre del furmage 
purpensa sei en sun curage 
qu il les uoleit aueir andous 
iloec fu il trop cuueitus 
en l ewe salt sa buche uuri 
e li furmage li chai 
e umbre uit e umbre fut 
e sun furmage od perduz 
pur ceo se deiuent chastier 
cil qui trop uulent cuueitier 
ki plus cuueite de sun dreit 
par ceo maimes se deceit 
kar ceo qu il ad pert il suuent 
e de l autrui n ad il nient 

par essample fait ici entendre 
ki li solaiz uoleit femme prendre 
a tute creature dist 
ke chescune se purueist 
les creatures se asemblerent 
a la destinee s en alerent 
si li mustrerent del solail 
qui de femme prendre quereit cunseil 
la destinee lur cumande 
que ueir dient de la demande 
e ceo que auis lur esteit 
cele parla ki melz saueit 
quant li solailz est chauz 
al tens d este e si est hauz 
que ne lest rien fructifier 
e terre e herbe fait sechier 
e se il ad efforcement 
e compaignie a talent 
nule rien ne purrat suffrir 
desuz uiure ne guarir 
la destinee respundi 
  ueir auez dit lessum issi 
cum il ad esté grant tens a 
kar ia par mai ne l forfera  
ici chastie les plusurs 
qui sur els mettent mal seinnur 
qu il ne s deiuent pas esforcer 
n a plus fort d els acompaigner 
par lur sens e par lur aueir 
mes desturbier a lur poeir 
cum plus li funt e plus lur fet 
tuz iurz lur est en mal agueit 

issi auint k uns lus runga 
un os que al col li auala 
e quant al col li fu entrez 
mult durement en fu greuez 
tutes les bestes asembla 
e les oisals a sei manda 
e puis fait a tuz demander 
se nus la saueit mesciner 
entr els unt un cunseil pris 
e chescun dit le suen auis 
fors la grue ceo dient bien 
n i ad nul qu en sache rien 
le col ad lung e le bec gros 
bien em purreit traire cel os 
li lus li pramist grant loer 
pur ceo que l en uolsist aider 
la grue lance bec auant 
dedenz la gule al malfesant 
l os en ad trait pois si li dist 
ke la pramasse li rendist 
li lus parla par maltalent 
e aferma par serement 
que li sembla e uerte fu 
que bon luer aueit eu 
quant la teste en sa buche mist 
ke ne l estrangla u ocist 
  tu es  fait il   fole pruuee 
quant de mei es uiue eschapee 
que tu requers altre luer 
de ta charn ai ieo grant desirer 
mes mult par me tieng pur fol 
k od mes denz n estranglai tun col  
altresi est de mal seignur 
si poures li fait honur 
e pois demande le gueredun 
ia n aura si mal nun 
pur ceo qu il seet en sa baillie 
mercier le deit de sa uie 

d une lisse uus uuil cunter 
ki preste esteit de chaeler 
mes ne solt u ele geust 
ne ses chaals auer peust 
a une altre lisse requist 
k en sun ostel la suffrist 
tant k ele eust chaelee 
mult par li saureit bon gre 
tant l ad requise e preee 
que dunc l at herbergee 
puis quant ele ot chals 
espleidriz furent e beals 
icele qui l ostel esteit 
souent par els damage aueit 
de sa maisun les ruue eissir 
kar ne s uolt meis suffrir 
l altre se prist a dementer 
e dit k ele ne set u aler 
iuer esteit par la freidur 
mureit la fors a grant dulur 
dunc la requist par charite 
qu ele la herbergast desque a l aeste 
cele ot de li mult grant pite 
si li ad issi otrié 
e quant le bel tens uit uenir 
idunc la roue fors eissir 
l altre comenca a iurer 
que se iameis l en oeit parler 
que si chael la detrareient 
e fors a l us la butereient 


par cest essample poez prouer 
e par maint produme mustrer 
qui par bonte de sun curage 
est chacié de sun heritage 
ki felun hume a sei acolt 
ne s en istra pas quant il uolt 

ci dit d une suriz uilaine 
ki a une uile proceine 
uuleit aler pur deporter 
parmi un bois l estoet passer 
dedenz le bois li anuta 
une hulette iloec truua 
k une suriz iloec ot faite 
e sa uiande at iloec atraite 
la suriz de uile iloec demande 
s iloec out puint de uiande 
cele respunt   ieo en ai asez 
uenez auant si la ueez 
si eussez plus compaignie 
si serriez tres bien seruie  
quant ele ot une piece esté 
a sa compaigne ad parlé 
dit que sis estre est malueis 
ici ne uolt demurer mais 
od lui uienge si aura 
riches sales qu ele li fera 
beles despenses bels celers 
e bons beiures e bels mangers 
cele la crut od lui s en ua 
en beles sales la mena 
si li ad mustré ses celers 
ses despenses ses celers 
plente de farine e de miel 
e cele quidout estre al ciel 
mes ore uindrent li buteiller 
ki durent entrer el celer 
si tost cum il ourirent l us 
les suriz curent el pertus 




cele fut murne e en dulur 
ki de mort aueit grant pour 
sa cumpaigne la reguarda 
par grant amur li demanda 
  quel semblant feiz ma bele amie 
ieo sui  fait ele   malbaillie 
pur la pour que ai eue 
mult me repent que t ai creue 
tu me recuntoues tut tun bien 
de tun mal ne me deis rien 
or as tu pour de la gent 
de caz de oisals tut ensement 
e des enginz que hoem fait pur tei 
melz aim al bois estre par mei 
aseuré e senz destresce 
qu en iteles sales od tristesce  
ceste fable dit par respit 
que chescun aimt le suen petit 
qu il ad en pais e senz dutance 
qu altrui richesce od mesestance 

d un gupil cunte la maniere 
ki ert eissu de sa terriere 
od ses enfanz deuant iua 
uns egles i uint un en porta 
li gupil uait apres criant 
ke cil li rende sun enfant 
mes il ne l uolt pas escuter 
si li cuueneit returner 
un tisun prist del feu ardant 
e secche buche uait cuillant 
entur le chenne la meteit 
u li egles sun ni aueit 
li egles uait le feu espris 
al gupil prie e dit   amis 
astein le feu pren tun chael 
ia serrunt tut ars mi oisel  
par cest essample entendum nus 
que si est del riche orguillus 
ia del poure n aura merci 
pur sa plainte ne pur sun cri 
mes se cil se peust uenger 
dunc le uerriez suppleier 

iadis esteit custome e leis 
que li liuns dut estre reis 
sur totes les bestes qui sunt 
e qui cunuersent al munt 
del bugle ot fait sun senescal 
kar plus le teneit a leal 
al lu bailla sa prouoste 
tut trei s en sunt al bois alé 
un cerf truuerent si l chacerent 
quant l orent pris si l escorcerent 
li lus al bugle demanda 
cument le cerf departira 
  ceo est  fait il   a mun seignur 
kar nus li deuum porter honur  
li liuns ad dit e iuré 
que tut seiuent par uerite 
que la premere part auereit 
pur ceo que reis ert e dreiz esteit 
e l altre part pur le guain 
pur ceo qu il ert le terz compain 
l altre part aura ceo dit 
raisun esteit kar il l ocist 
si nule beste la perneit 
ses enemis mortel esteit 
dunc n i osa nuls atucher 
tut lur estoet le cerf leiser 
un altre feiz ot li liuns 
en bois od lui plus compaignuns 
la cheure e la berbiz i fu 
un cerf unt pris e retenu 
en quatre parties le uunt departir 
li liuns dit   ieo l uoil saisir 
la greignur part deit estre meie 
kar ieo sui reis la curt l otreie 
l altre aurai kar ieo i curui 
e la tierce kar plus fort sui 
la quart ai ieo si deuisee 
que nul ne l auera senz melee  
si compainnun quant il l oirent 
tut li lesserent si fuirent 
altresi est ne dutez mie 
si poures hoem prent compainnie 
a plus fort home qu il ne seit 
ia del guaain n aurat espleit 
li riches uolt aueir l onur 
u li poures perdrat s amur 
e si nul guain deiuent partir 
li riches uolt tut retenir 

ceo dit k uns egles uint uolant 
iuste la mer peissun querant 
une woelca truuad en terre 
mais ne sot unkes maniere 
peust la scale pesceer 
quant a sun ni deust repairer 
une cornaille l encuntra 
si dit qu ele li enseinnera 
cument la scale purra uuerir 
s ele al peissun purra partir 
puis li roua a munt uoler 
tant halt cum plus purrat munter 
cum il serrat munté la sus 
si leist la woelke chair ius 
sur dure terre u sur rochier 
si la purrat bien depescier 
li egles ad grant desirer 
de la woelke qu il uolt mangier 
halt la porta chair la lest 
la cornaile fut en agueit 
auant ala del bec feri 
si que la scale un poi uuri 
le peissun dedenz manga 
la scale lest si s en ala 
einz que li egles fust uenuz 
ne qu il se fust aparceuz 
le pertuset ot fait petit 
que li egles n i auenist 
par ceste fable del peissun 
nus mustre essample del felun 
qui par aguait e par engin 
mescunseille sun bon ueisin 
tel chose li cunseille a faire 
ke cil ne pot a nul chief traire 
e quant il unkes sunt mielz ensemble 
par traisun le col li emble 
l auer que cil ad purchacié 
e par grant trauail guainné 

issi auint e bien pot estre 
que par deuant une fenestre 
qu en une despense fu 
uola un corf si ad ueu 
formages qui dedenz esteient 
e sur une cleie giseient 
l un en ad pris se s en ua 
uns gupilz uint si l encuntra 
del furmage ad grant desirer 
qu il en peust sa part manger 
par engin uoldrad asaier 
se le corf purrad enginner 
  a deu sire  fait li gupilz 
  tant par est cil oisel gentilz 
al mund n ad si bel oisel 
unc de mes dous oilz ne ui si bel 
fust tels sis chanz cum est sis cors 
il ualdreit mielz que nul ors  
li cors se oi bien loer 
qu en tut le mund n od sun per 
purpensera sei si chantera 
ia pur chanter los ne perdra 
le bec uuri si cumenca 
e li furmage li eschapa 
a la terre li estuet chair 
e li gupil le uait saisir 
puis n ot il cure de sun chant 
kar del furmage ot sun talent 
ceo est essample des orguillus 
ki de grant pris sunt desirus 
par losenger e par mentir 
les pot hum bien a gre seruir 
le lur despendent folement 
false losenge de la gent 

d un liun cunte li escriz 
ki fu defreiz e enueilliz 
mult iut malades lungement 
del leuer n i out nient 
tutes les bestes s asemblerent 
pur lui ueer a curt alerent 
li plusur sunt pur lui dolent 
et asquanz n en chalt nient 
e tels i a qui uunt pur dun 
a la deuise del liun 
e sauer uulent li plusur 
s en lui ad meis nul retur 
li bucs de sa corne le bute 
e li asnes qui pas ne l dute 
od le pe le fert sur le piz 
d altre part uint li gupilz 
as denz le mort par ses orailles 
dit li liuns   ieo uei merueilles 
bien me suuent qu en mun ee 
quant iefnes fui enmi m enfantee 
que tutes bestes me dutoent 
cum seignur e onuroent 
quant ieo ere liez heitez esteient 
quant ieo ere irez mult se cremeient 
ore en ma feblete 
defulé m unt en grant uilte 
mult me semble greinnur uilte 
de ces qui furent mi priue 
a qui io fis honur e bien 
ki ne remembrent nule rien 
qui des altres a qui ieo mesfis 
le nun puissant ad poi amis  
par meismes ceste raisun 
pernum essample del liun 
qui unkes chiet en num poeir 
cil pert sa force e sun saueir 
mult le tienent en grant uiltez 
nis les plusurs qui l unt amez 

d un riche hume truuum escrit 
qui aueit un chenet petit 
suuentes feiz a lui iua 
e un suens asnes l esgarda 
en sun curage entendi bien 
que tut li altre aiment le chien 
pur le seignur qui l cherisseit 
e qui od lui se deduieit 
suz sun mantel le fist muscer 
s il fist les altres abaer 
mult s est li asnes purpensez 
que mielz del chien ualt il assez 
e de belte e de grandur 
milz saureit il a sun seinnur 
iuer que sun chenet petitz 
e mielz serreit oi sis criz 
mielz saureit sur lui saillir 
mielz le sauereit del pe ferir 
pur fol se tient qu a lui ne uieit 
e qu od sa uoiz ne crie ne breit 
cum fait le chens sur le seinnur 
issi auint que par un iur 
s alout li sire deduiant 
od tut le chen ala iuant 
ne pot li asnes plus suffrir 
uers le seinnur prist a uenir 
sur lui cumenca a recaner 
que tut le fait asponter 
des pez le fiert sur lui sailli 
si que a la terre l abati 
pur un petit ne l a creué 
se li sires n eust crié 
  harou harou aidez mei  
si hoem i saillent a desrei 
chescun tint mascue u bastun 
l asne fierent tut enuirun 
a grant martire e a grant dulur 
porent rescure lur seinnur 
dessi que l asne un tant batu 
qu il le lessent tut estendu 
a grant peinne uint a la stable 
sauer deuum par ceste fable 
la maniere de mainte gent 
mult le pot hoem ueer suuent 
ki tant se uult hoem eshalcer 
e en tel liu aparager 
qu il n auient pas a lur corsage 
ensurquetut a lur parage 
a meint en est si auenu 
cum a l asne qui fu batu 

d un liun dit qui se dormeit 
en un boscage u il esteit 
entur lui se uunt deduiant 
suriz petites e iuant 
l une curut ne guarda 
sur le liun si l esueilla 
li liuns fud mult curucez 
la suriz prist tant fu irez 
de li uoleit fere iustise 
ele escundist qu en nule guise 
a escient ne l aueit fait 
e li liuns a tant la lest 
petit d onur ceo dit auereit 
de la suriz s il la ocieit 
gueres de tens ne demura 
que un hoem apareilla 
une fosse crose dedenz 
la nut fu pris li liun enz 
grant pour a que hoem ne l ocie 
dedenz la fosse breit e crie 
la suriz uait al cri tut dreit 
mes ne saueit que ceo esteit 
ki al bois l aueit esueillé 
quant ele uit si enginné 
demanda li que ot la quis 
e il respunt qu il ert pris 
ocis sereit a grant dulur 
dit la suriz   n aez pour 
ore uus rendrai le gueredun 
que a mei feistes le pardun 
quant od mes piez uus oi marché 
gratez la terre od uostre pe 
tant que afermer uus i peussez 
e puis amunt bien le sachez 
que si porrez ca hors eissir 
e ieo ferai od mai uenir 
altres suriz pur mei aider 
as cordes que ci sunt trencher 
e as reisous qui sunt tenduz 
n i serrez mie retenuz  
l enseinnement a la suriz 
fist li liuns si fud guariz 
de la fosse est eschapez 
la li ualut humilitez 
par ceste fable le uus asomme 
qu essample prenge li riche humme 
ki sur les poures unt poeir 
s il lur mesfunt par nul saueir 
qu il en aient bone merci 
auenir poet tut altresi 
que cil li aurad grant mester 
e melz li saurad cunseiller 
a sun bosuin s il est supris 
que li mieldre de ses amis 

par ueil essample en escrit trois 
quant num sema primes lins 
e uolt de lin le pru aueir 
l arunde fu de grant saueir 
bien s aparcut que par le lin 
serrunt oisals mis a lur fin 
del lin pot hoem la rei lacier 
dunt hoem pot bien damager 
tuz les oisals fist asembler 


qu il alassent le lin manger 
qu il ne pust fructefier 
li plusurs ne l uodrent fere 
al seinnur alerent retraire 
le cunseil qu il lur ot duné 
quant l arunde ot escuté 
cum il l aueient encusee 
de ses parenz fist asemblee 
od les meillurs de sa lignee 
si s es al uilain apaee 
en sa maisun suffri sun ni 
la furent si oisel nurri 
ele duna a sun lin pais 
ia par nul d eals ne l perdra mais 
cil fist del lin engins plusurs 
dunt prist oisals granz e menurs 
n en eussent pas cel mal eu 
s il eussent cunseil creu 
ceste semblance est asez ueire 
quant fols ne uolt le sage creire 
qui bon cunseil li set duner 
e de sun mal le uolt guarder 
se damage l en deit uenir 
dunc est trop tart del repentir 

adis auint qu en un estanc 
entur les riues e al fanc 
out de raines grant cumpaignies 
que de lunc tens i sunt nuries 
la desdeignerent a rester 
a la tere uolent aler 
a lur destinees alerent 
suuentes feiz lur demanderent 
que rei lur deust enueier 
car d altre rien n orent mester 
quant mainte feiz orent preie 
la destinee ad enueiee 
enmi cel ewe un trunc cel iur 
dunt il orent grant pour 
cele qui pres del trun estuit 
quant ele uit qu il ne se mut 
ses cumpaignes ad apelees 
si sunt ensemble al trunc alees 
puis le saluent cume rei 
e chescune li pramet fei 
tutes le tienent pur seinnur 
si li portent grant honur 
mes quant li trunc ne se mut 
e eles uirent qu il estut 
enmi cel ewe tut en peis 
sur lui muntent a un feis 
lur uilanie sur li firent 
al funz de l ewe l abatirent 
a la destine reuunt 
rei demandent kar nul n en unt 
malueis fuz cil qu il lur duna 
la destinee i enueia 
une coloure grant e fort 
ki les deuure e trait a mort 
tutes furent en grant turment 
dunc crierent plus egrement 
a la destinee merci 


  nenil nenil ieo uus suffri 
tutes uoz uolentez a faire 
seinnur eustes de bon eire 
uilment le hunesistes 
ore l auez tel cum uus queistes  
issi auent plusurs le funt 
de bons seinnurs qu il unt 
tuz iurs le uulent defuler 
ne li seuent honur porter 
s il ne s tient alkes en destreit 
ne funt par lui ne tort ne dreit 
a tel se pernent qui s destruit 
de lur aueir maine sun bruit 
lores regrettent lur bon seinnur 
a qui il firent ia deshonur 

d un larrun cunte qui ala 
berbiz embler qu il espia 
dedenz la faude a un uilain 
ensemble od lui porta un pain 
al chien uuleit le pain bailler 
ki la falde deueit guaiter 
li chien dit   ami pur quei 
prendrai cest pain de tei 
ieo ne l te puis guereduner 
fai a tun tun oes le pain guarder  
li lere dit   ieo ne quier rien 
maniue le pain si l retien  
li chien respunt   ne l uuil neent 
ieo sai tres bien a escient 
ke ma buche uuls estuper 
que ieo ne pusse mot suner 
si emblierez noz berbiz 
kar li berkier est endormiz 
trai aureie mun seignur 
qui m ad nurri desqu a cest iur 
malement aureit enpleié 
ki m ad nurri e afaite 
si par ma guarda aueit perdu 
ceo dunt il m ad lunc tens peu 
e tu meimes m en harreies 
e pur treitre me tendreies 
ne uuil tun pain si guainer  
dunc comenca abaher 
par essample nus mustre ici 
chescuns frans hoem face altresi 
se nus le uult duner luer 
ne par pramesse losenger 
que sun seinnur deiue trair 
ne uuille mie cunsentir 
atendre en deit tel gueredun 
cum li chen fist del larun 

iadis auint k uns lu erra 
par mi un bois si encuntra 
une truie qui prence esteit 
uers li ala a grant espleit 
e dit que peis li uult duner 
or se hastast de purceler 
car ses purceals uuleit aueir 
ele respunt par grant saueir 
  sire cument me hastereie 
tant cum si pres de mei uus ueie 
ne me puis ieo pas deliurer 
tel hunte ai de uus esguarder  




idunc s en ua li lus muscier 
ki le purceals uuleit manger 
e la truie s en est alee 
ki par engin s en est deliuree 
cest essample deiuent oir 
tutes femme e retenir 
pur sulement lur cors guarir 
ne lessent lur enfanz perir 

d un liun dit ki asembla 
tutes les bestes e manda 
ki aloent sur quatre piez 
e li eglez ra purchacez 
tuz les oisels qui eles unt 
e qui uolent en l eir la munt 
bataille deiuent tenir 
quant ensemble durent uenir 
e la chaue suriz les uit 
en sun cuer pense e dit 
que mult redutot cel afaire 
ne sot as quels se dut traire 
od cels uolt estre qui ueinterunt 
e qui la greinnur force auerunt 
sur un halt fust est muntez 
pur esguarder les asemblez 
ceo li fu auis a sun escient 
que li liuns aueit plus gent 
e qu il ert de greinnur iustise 
od les altres suriz s est mise 
li egles fut a munt uolez 
od les oisals k ot mandez 
tant en i ot tant en i uindrent 
que les bestes poi de liu tindrent 
quant le chaue suriz les ueit 
mult li pesa k ot eus n esteit 
des bestes s en est departie 
ses pez musca si fist folie 
mes quant ses eles s entreuueri 
par deuant se descuueri 
dunc fu sa folie aperte 
e sa traisun descuuerte 
oiseals e bestes la huerent 
a lur sepande se clamerent 
de la chaue suriz se claiment 
mult la hunisent e blastengent 
e mustrerent li sa felunie 
e cum ele ad fei mentie 
la sepande lur ad iuree 
qu ele frad lur uolente 
e mult tost les uengera 
puis la maldist e ura 
que ia meis en liu ne uenist 
que oiseals ne beste la ueist 
tote clarte li ad tolue 
ia meis par iur n ert meis ueue 
apres ura pur lui hunir 
sa plume osta pur lui descuurir 
altresi est del traitur 
ki meseire uers sun seinnur 
a qui il deit honur porter 
e lealte e fei guarder 
e si sis sire ad de li mester 
e il le ueie afebleer 
a sun busuin li uolt faillir 
e od altres uolt tenir 
se sis sire uient al desus 
ne puet lesser sun malueis us 
dunc uuldrat a lui returner 
de tutes parz uult meserrer 
par tut en est a dei mostrez 
e auilez e uergundez 
seinnur en pert e sun aueir 
et e reprouer en unt si eir 
a tuz iurs en est si huniz 
cum fuz la chaue suriz 



d un home cunte cist escriz 
qui fut mort e enfuiz 
sa femme meine grant dulur 
sur la tumbe nuit e iur 
pres d iloec ot un larrun 
qui ert penduz pur mesprisun 
par la cuntree fu crié 
ki le larrun aueit osté 
sun iugement meisme auereit 
s il ert ateint pendu sereit 
uns cheualers le despendi 
sis parenz ert si l enfui 
dunc ne sot il cunseil truuer 
cum il se peust deliure 
kar seu ert de meinte gent 
qu il le teneit pur sun parent 
al cimetere ua tut dreit 
la u la prode femme esteit 
ki sun seinnur ot tant pluré 
cuintement ad a li parlé 
dit qu ele se cunfortast 
mult sereit le s ele l amast 
la prode femme l esguarda 
grant ioie fist si l otria 
qu ele fra sa uolente 
li cheualer li ad cunté 
que mult li fut mesauenu 
del larrun qu il ot despendu 
s ele ne l en seit cunseil duner 
hors del pais l en estuet aler 
la prode femme respundi 
  desfuum mun barun ci 
puis s il pendum la u cil fu 
si n iert ia meis aparceu  
deliurer deit hoem par le mort 
le uif dunt len atent cunfort 
par ceste senefiance 
poum entendre quel creance 
deiuent auer li morz as uifs 
tant est li munz iolifs 

d un singe dit qui demanda 
a un gupil qu il encuntra 
de sa cue li prestast 
si li pleust u dunast 
auis li fut que trop l ot grant 
kar tut sunt cue li enfant 
li gupil demanda que deit 
ke sa cue li quereit 
li singe dit   ceo m est uis 
ne uus en ert nient de pis 
si me uuliez un poi duner 
kar ele uus nuist a tost aler  
dist li gupilz   ne uus en chalt 
ceste requeste poi uus ualt 
ia de ma cue qui est si grant 
ne honurrez uostre enfant 
io uus di bien apertement 
cele requeste ne ualt nient 
mes qu ele fust de tel afaire 
que ieo ne la peusse traire  
cest essample pur ceo uus di 
del quer est altresi 
s il ad plus qu a lui n estoet 
ne uult suffrir kar il ne poet 
ke altre en ait aise ne honur 
melz le uult perdre chascun iur 

d un ueneur uus dit ci 
que un lu aueit acuilli 
par mi un champ fui li lus 
un bercheer seet tut suls 
pur sa franchise li requist 
qu il le muscast si deist 
al ueneur qui l pursiweit 
qu al bois en ert alé tut dreit 
li pastor dist qu il si fra 
desuz la falde le musca 
li uenere ueneit criant 
d ures en altres demandant 
se cil aueit le lu ueu 
il li respunt ne sot u fu 
od sa main li uait enseinnant 
qu allurs se deiue aler querant 
dementres qu il li enseinnot 
uers li tuz iurs esguardot 
ne pot ses oilz remuer 
mes nepurquant le fist aler 
quant il le uit bien esluinné 
si dist al lu qu il ot musce 
  ne me sez tu ore bon gre 
que ieo te ai si deliuré  
li lus respundi cuintement 
  ta lange e tes mains ueirement 
dei ieo  fait il   bon gre saueir 
mes une rien di tei pur ueir 
s il alast a ma uolente 
ti oil serreient ia creué 
ta lange e tes mains me garirent 
ti oil pur poi me descuurirent  

un poun fud forment irez 
uers sei meimes curecez 
de ceo que tel uoiz n aueit 
cum a lui ceo dist aueneit 
a la deuesse le mustra 
e la dame li demanda 
s il n ot asez en sa belte 
dunt ele l ot si aurné 
des pennes l aueit plus bel 
qu il ne ueit altre oiseal 
li poun dit qu il se cremeit 
qu a tuz oisals plus uil esteit 
pur ceo qu il ne sot bien chanter 
ele li respunt   lei mei ester 
bien te deit ta bealte suffire 
nenil  fait il   bien le puis dire 
quant li russinol petiz 
a meillur uoiz ieo sui huniz  

un empereres nurri ia 
un singe qu il forment ama 
e li singe bien entendeit 
quanqu as humes feire ueeit 
cum l empereur uit seruir 
e ses festes le uit tenir 
cum tuz le tindrent a seinnur 
a la forest se mist un iur 
tuz les singes fist asembler 
petiz e granz qu il pot truuer 
sur tuz se fist leuer a rei 
puis si s retint ensemble od sei 
de plusurs fist ses cheualers 
e de plusurs ses cunseillers 
e ses serganz de sa maisun 
establi chescun par nun 
dunc prist femme e ot enfanz 
e tint festes riches e granz 
dui home erent al bois alé 
mes il esteient esguaré 
la u li singe cunuerserent 
ultre lur gre ultre alerent 
la u il erent asemblé 
ne l firent mie de lur gre 
li uns fud mult leals 
li altre trichere e fals 
quant en lur curt furent entrez 
des singes sunt bien apelez 
li leals hoem les aguarda 
li emperere li demanda 
que lui semble de sa maisnee 
se ele est bele e enseinnee 
li leals hoem li respunt 
qu auis li ert que singes sunt 
  de mai e de ma femme di 
e de mun fiz que tu ueiz ci 
que t en semble ne me celer 
ceo que me deit  fait il   sembler 
tu es singe e ele singesse 
laide e hisduse e felunesse  


al tricheur sun cunpainnun 
tute maisme la raisun 
demanderent de mot en mot 
el lur dit que li semblot 
unkes ne uit plus bele gent 
ke si fuissent a sun talent 
apres lur dist de lur seinnur 
que bien resemblot empereur 


dunc l unt entr als si honuré 
de tutes parz li unt encliné 
le leal home queient pris 
si l unt desiré e mal mis 
oez le essample de cest cunte 
li leals hoem aueir honur 


uns liuns fud mult tauaillez 
e de curre tut ennuiez 
en une graue fist sun lit 
mult fud malades a sun dit 
les bestes fist a sei uenir 
kar il uoleit ceo dist choisir 
ki meis peust en bois chacer 

uns e uns les mandot 
si s ocieit e deuurot 
melz les uuleit issi manger 
qu apres cure e trauailler 
li gupilz fud od eals alez 
hors de la graue est arestez 
des nuueles uuleit oir 
ainz qu il uulsist auant uenir 
li liuns sist si l esguarda 
ireement li demanda 
pur quei ne uolt uenir auant 
li gupil li respunt a tant 
  sire  fait il   n i hos uenir 
car n en uei nule returnir  


de curt a rei est ensement 
tels i entre legerement 
melz li ualdreit en l us ester 
pur les nuueles escuter 

une pusce ceo dit munta 
sur un chamail si l cheualcha 
desi qu en une altre cuntree 
dunc s est la pulce purpensee 
si ad mercié le chamail 
que suef dedens sun peil 
l aueit ensemble od sei portee 
ia meis par sei ne fust alee 
pur sun trauail li seruireit 
mult uolenters se ele poeit 
li chamail li ad respundu 
que unkes de li charge ne fu 
ne ne sot qu ele fur lui 
ne que ele li feist nul ennui 
issi de la poure gent 
si as riches unt aprismement 
forment les quident greuer 
damage faire e ennuier 
