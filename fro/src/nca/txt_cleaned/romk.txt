me sires nobles li lions 
o lui auoit tos ses barons 
yy iors ot ia sa cort tenue 
bien l ont li baron maintenu 
sens ce que uos enuoia querre 
uennu sunt par mer et par terre 
tuit ensamble por lui seruir 
qui bien l en ueulent obeir 
por ce que quascuns bien sauoit 
de uoir que il sa cort tenoit 
a ces tres hautes annes festes 
i uienent de par tot les biestes 
la gens le roi ne fu pas choie 
par la sale mainnent grant ioie 
trestuit font grant ioie el palais 
cantent notent uielent lais 
tuit i sunt fors renart le rous 
dont a eu maintes clamors 
et mainte grant ire a eue 
li rois quant sa gens fu xxx 
l uns uers l autre son cant auale 
atant uos parmi la sale 
dant grinbert uenir et renart 
mais s or ne set d aucun barat 
de ce que tant ot fait la muse 
et ysengrins au roi l encuse 
mut par tans si con nos cuidons 
iert de lui prisse uengisons 
se or ne set renars de frape 
il est cheus en male trape 
renars a l entrer de la porte 
uait reculant mut se conforte 
grinbers li dist   n aies paor 
de yy mals prent on le menor 
se tu ne tornoies de chi 
ce pues tu bien sauoir de fi 
uuelles u non repaierras 
uers le roi ganchier ne poras 
renart ne t esmaier tu mie 
tu ne ses con longe est ta uie 
coars doute tos iors la mort 
renart soies de bon confort 
fortune secort as hardis 
si con tesmoigne li escris  
renars que que cil le sermonne 
et que mut bon consel li donne 
ou palais s en entrent adies 
grinbers auant renars apres 
renars ne sanbloit pas uilain 
son cosin tenoit par le main 
la presse desront et depart 
n i a celui qui ne l esgart 
deuant le roi quant il le uit 
s agenoilla et se li dist 
  rois dius li fius saint marie 
et uos et uostre conpaignie 
uos gart et tot uostre barne  
et li lions l a regardé 
par grant fierte et par orguel 
renars le connut bien a l oil 
renars a grant paor de lui 
mut grient qu il ne li face anui 
mius uaussist estre a cort tos nus 
que il fus lui uenus 
li baron sunt tuit a repos 
par la sale n i a si os 
qui i face ne bruit ne noisse 
li rois parla renars s xxx 
si a dit par grant felonnie 
  ce salu ne uos ren ge mie 
rols uenimeus de pute foi 
or remanrés chaens o moi 
ainsque partés de cest estage 
me lairés uos caens bon gage 
u au mains la rousse pelice 
quant estiés dedens uo lice 
ne quidoies mais repairier 
tot le mont cuides guerroier 
tant con torna bien ta rouele 
nos as seruis de la fauele 
mais maintes fois a oi dire 
apres grant ioie uient grant ire 
et apres mol uent uente bisse 
tant uait pos a l iau que qu il brisse 
or cuic ie bien sire renart 
qu i est brissiés de uostre part  
li rois parla renars escoute 
et dist que sa gens i est tote 
  renart  fait il   a ton uiaire 
resanbles houme deputaire 
bien pert a toi que fus li pos 
que tu es plus enflés que bos 
renart mut a en toi engien 
onques nul ior ne feis bien 
por ce que tant m as enguinnié 
et ysengrin tant engingnié 
et por ce que tibers li cas 
par ton engien fu pris au las 
et bruns li ors parmi le croig 
el cainne dont ostas le cuig 
tel gueredon te fera rendre 
que as forces te fera pendre  
renars sot mut d enfantement 
si repondi mut sagement 
  biaus sire sauue uostre grasce 
onques ne fui de tel estrasse 
qu a mon signor face contraire 
ne chose que ne doie faire 
ie sui uostre hom et uos me sire 
de moi ne deués cose dire 
qui estre me doie a nuissance 
car bien aués la poissance 
ieter me poés de la terre 
ne puis pas soufrir uostre guerre 
mut par redout mes anemis 
si m en poisse que i ai mespris 
de rien qui a uos apartiegne 
mais ne l ai pas dont me souuiegne 
tels le uos a or fait entendre 
et conté par moi entreprendre 
qui ne l oseroient prouer 
mon gage puent controuer 
mais a uoir dire sai ge bien 
que ie n ai entrepris de rien 
iamais preudon n en ert amés 
li plus loiaus et plus blamés 
fols est qui ne dist uerite 
li pluissor en sunt deserté 
et de terre ieté a tort 
li menteor sunt li plus fort 
nus ne uos deust si decoiure 
que ne deussiés apercoiure 
que menchoigne uos fera croire 
ou dira cose qui n est uoire 
yy en a que me connoistes 
et tot le mont honnir couuoites 
por uos ai tante painne eue 
encor en ai la car ronpue 
des grans trauals co est la soume 
quant ie por uos alai a roume 
a salierne et a monpellier 
por la mechine porchacier 
qui boune fu au mal saner 
qui forment uos faisoit pener 
sire mestier uos a eu  
ce dist grinbers mut deceu 
  uos qui dites qu i a mesfait 
por rien ne l uaudroie auoir fait 
grinbers  fait nobles   bien as dit 
ia de ce ne serras desdit 
bien puet estre qu il m a serui 
mais malement le m a meri 
c est uerites que mandai renart 
tibers fu de moie part 
qui bien li dist qu a moi uenist 
ne pas en dessdaing ne l mesist 
renars qui fait mainte proumesse 
et mut se de la fauue anesse 
que bien li serroit 
et que a cort o lui iroit 
renars fait de l aler sanblant 
tibers tint son cheual anblant 
quant il furent uile 
renars qui sauoit mut de gille 
sot l ostel qu a zz prestre estoit 
par lui durement se gaitoit 
en la maisson n ot nule entree 
fors la bare dont est fremee 
la ot tendu las por lui prendre 
et il fist a tibert entendre 
que par illuec soloit uenir 
et as gelinnes auenir 
et tant i ot soris et ras 
n en i ot tant dusqu a a aras 
tibers cuida que uoir deist 
de grant folie s entremist 
au departir le tint por fol 
li las li chai sor le col 
il ne sot tant bouter ne traire 
que d illuec se peust retraire 
cil qui se furent entremis 
del lac faire qu il orent mis 
quant sorent qu il orent prisson 
l uns prist zz pel l autre baston 
et renars se mist a la uoie 
qu il n a talent que il le uoie 
tibert batent et dounent cols 
li las ront u tenoit li xxx 
quant tibers se senti a terre 
les grenons drece les dens serre 
il li auint gente auenture 
n auint si biele a creature 
que li prestres i fu uenus 
descaus sans braies et tos nus 
uint a tibert se l uaut ferir 
et cil qui ce uoloit garir 
dou prouoire la coille prist 
si que de rien n i entreprrist 
en sa main ot ce fu la uoire 
le plus de la coille au prouoire 
manga le ainsqu issist de l ostel 
ne manga mais tibers de tel 
li prestresse i fu acorue 
or ne serra mais chier tenue 
quant uoit la perte qu a eue 
lasse fait ele malostrue 
me sire a perdue la ioie 
par coi en tel cierte estoie 
il n aura iamais de moi cure 
por ce qu a perdu l anbleure 
or sai bien qu il me guerpira 
puisque aidier ne se pora 
a ioie a tenu sa iouente 
tant sui ie certes plus dolente 
il me dounoit les biaus mangiers 
et les biaus dras mut uolentiers 
or sai bien failler m i estuet 
grant cosse a u faire l estuet 
me sire a perdu hardement 
li chas le serui malement 
si com il demainnent lor duel 
li cas s en ist parmi zz buel 
renars s en fu prime xxx 
ensi fu li ius mal partis  
de ceste cose a faite plaintes 
tibers des autres i a maintes 
bruns se replainst que le fist batre 
au chaisne u il se fist enbatre 
que carpentier orent ouurét 
et lesié tot a descouuert 
dit li que miel auoit dedens 
cil l en cuida traire a ses dens 
son groig i mist et enbati 
tantque le cuing en abati 
onques des cuins n i laissa zz 
enqui fu remes li groins brun 
lors fu li las en grant dolor 
tote ot perdue la color 
renars ne uit fors que sorrire 
quant il le uit en tel martire 
et dist a brun   mangiés ases 
tantque soiés bien soelés 
le est uostres ie l uos les 
que ie m en uois tot a esleis 
i ai non renars bials amis brun 
ci n est pas li gaains conmun 
uos uolés tot auoir sans faille 
ia n en ferai uers uos bataille 
ains le uos clamera ie cuite 
ie n ai mestier de faire luite 
quant ases ot ranprosnes traites 
et ases li ot loupes traites 
tornés s en est ne uaut plus dire 
et cil remest en grant martire 
le groig estent et sace et tire 
ne l pot torner s il ne l deschire 
n estoit pas dou tot a son cois 
li forestiers reuint dou bois 
yy estoient en zz route 
quant uirent l ors l uns l autre boute 
ie uoi zz ors fait li premiers 
or i parra frans forestiers 
que bien sai aidier ne se puet 
or le prendons faire l estuet 
quant bruns li ors les uit uenir 
dont ne se puet plus astenir 
ains sace a soi par tel air 
si que le cuier fait departir 
de tot son groing et de ses moes 
n en remest point parmi les ioes 
mais ainsque il fust ostés 
li ont tant batus les costes 
de macues et de bastons 
issus en est a reculons 
ariere main ieta essart 
renars l a tenu por musar 
fuiant s en uait a longe alainne 
mais mut ot ancois soufert painne 
et dans renars qui n ait confesse 
ne fine d errer ne ne cesse 
tantqu a l entree d une rue 
a bruns l ors grant ranprone eue 
biaus sire brun et cor me dites 
estes uos moingnes ne hermites 
et se messe canter saués 
quant si grant corone portés 
mut par aués uermel le cief 
bien pert qu aués eu meschief 
bien pert la force n est pas uostre 
on i a pris ases del uostre 
ensi serui renars mon honme 
par les sains que on prie a ronme 
que ie bon droit lor en ferai 
se prouer le puis ie l prendrai 
a ce a fait dans bruns son plaint 
et la masenge se replaint 
car quant ele le uaut baissier 
et a lui se uaut acoitier 
les dens ieta por lui coubrer 
que il le cuida estranler 
adont li orent ses heles hues 
ele sailli deseur le crues 
mut li faisoit grant deruerie 
quant il li fist tel trecerie 
qu ele estoit en loi sa conmere 
si le tenoit por son conpere 
por di qu il n est pas loials 
la se contint con desloiaus 
renars ne fait de rien a croire 
par nature fait a mescroire 
dame pinte se rest clamee 
qui de maintes gens est amees 
de sa seror dame copee 
que renars li a esclopee 
et yy mortes de ses serrors 
dont au cuer a maintes dolors 
maint mal a fait a pluissor gent 
ia ne por or ne por argent 
ne doit len laissier a iugier 
por ses felonnies uengier 
li corbials est a cort uenus 
et dist que drois li soit tenus 
de renart qui prist son formage 
et puis si fist si grant outrage 
que a ses dens le uaut saissir 
mais n en fist mie son plaissir 
qu il s apercut qu il le uaut prendre 
cil s en torna ne l uaut atendre 
renars qui set de tantes frumes 
li esracha yy de ses plumes 
bien le cuida auoir soupris 
par barat et entrepris 
il li disoit qu il auoit plaie 
mais de lui ot male manaie 
ne uos poroie pas retraire 
les mals l anui et le contraire 
que renars a fait a brun l ors 
a ysengrin et a pluissors 
ysengrins s est a moi clamés 
de renart qui si est blamés 
de sa feme qu il a malmisse 
et desous lui a force mise 
si uiument et en tel maniere 
con se ce fust sa canberiere 
tos ses pensers fu aconplis 
se droit n en a ie sui honnis 
ie ne uuel que ma gent me hace 
droit me couuient que ie li face 
quant roenials li uius matins 
qui reset de pluissors latins 
et qui mut a fier le uisage 
se reclainme quant el mesage 
l auoie tramis de ma part 
que me feist uenir renart 
lors li fist renars si grant honte 
que ie ne sai dire le conte 
mais bien a oi le querelle 
de ce dont rohenials l apiele 
et dist que par sa traison 
le fist retenir en prisson 
amuser le sot de parole 
il li dist d une orionnole 
que zz uilains auoit tendue 
les zz uoie desfendue 
que la gisoit zz saintuaires 
qui ert apielés sains hylaires 
et bien entendant li a fait 
que la redrecent li contrait 
cil ne sot pas la uerite 
cuida qu il desist uerite 
tant li fist par engien acroire 
que il tint sa parole a uoire 
cil qui sages estre soloit 
nus n est si sages ne foloit 
la li fist renars grant damage 
en l engin auoit zz formage 
que zz uilains mis l i auoit 
et renars mut bien le sauoit 
roenials ne fist pas que sage 
il s abaissa prist le formage 
ne uaut laissier que il n i morde 
au resachier destent la corde 
qui deseur le col li deuale 
painne et angoisse soufri male 
cil se frandouilla et retorne 
mais renars qui pas ne seiorne 
et qui l ot laissié conme fol 
le laissa pendant par le col 
renars li rous mals fus arde 
la dist qu il fust des uingnes garde 
bien fu li mastins deceus 
quant des uiniers fu perceus 
o macues o roenials 
li aunerent bien ses burials 
iluec on tant le las batu 
qu a la terre l ont abatu 
ne brait ne crie car ne puet 
sinplement contenir l estuet 
a grant paine en escapa uis 
si con il dist ie uos pleuis 
bien deuroit on renart destruire 
tos li mons li deueroit nuire 
qui si banist la bonne gent 
ie n en prendrai or ne argent 
que ie ne le destruie u pende 
se il n est tels qu il se deffende 
renart tot ce aués meffait 
cui ce est biel s ait mal dehait 
mais par ma barbe se ie puis 
et se en mon consel le truis 
quant uos de moi departirois 
iamais bieste n atraperois 
la moie foi en uuel iurer 
que tot ce uerrés auerer 
car a ce estes uos uenus 
que drois en ert a cort tenus 
renart  fait il   trop es hais  
cil n estoit pas trop xxx 
ne trop hastis de sa parole 
esté auoit a mainte escole 
uers terre tint enclin le cief 
et fait sanblant mut li soit grief 
bien sauoit traire et bien parler 
bien respondre bien anposer 
quant il en a et liu et aisse 
or li couuient que il se taisse 
car il uoit le roi corechié 
un petit a drecié le cief 
il n auoit en lui que aprendre 
bien se sot garder de mesprendre 
au roi a dit qu il li otroit 
qu il puisse respondre son droit 
et qu au droit qu il dira s acort 
tant en dira qu il n aura tort 
  renart  fait nobles   bien as dit 
ia de ce n i auras mesdit 
or diras nos escouterons 
se tu dis bien nos nos tairons 
sire  ce dist renars   bien dites 
qui dites que ne sui pas cuites 
des alonges que uos ai faites 
que uos aués deseur moi traite 
de tibert et de la masenge 
mais ie di bien a que que prenge 
de chantecler et de copee 
que par moi ne fu encopee 
ne roeniel de son formage 
ne tiesselin ne fis damage 
bruns li ors s est de moi clamés 
certes a tort en sui blamés 
c ainc par moi ne perdi sa piel 
ne ne fis mal a roeniel 
ne a son conpere ysengrin 
a tort m encusent mi uoissin 
las mal seruice ai tos iors fait 
por bienfait a on le col frait 
cascuns le set n i a si fort 
que tel ne pece qui encort 
male grasse m a dius donnee 
mais itels est ma destinee 
que ia si bien ne saurai faire 
que ne m en auiegne contraire 
certes mut ai a ces bien fait 
qui or me porchacent tel plait 
uos m en aués chi fait semondre 
et sui tos pres de respondre 
au iugement de uostre cort  
a ces mot ysengrins acort 
deuant le roi entre les autres 
et roenials li fols li uialtres 
la masenge et tibers li cas 
qui auoit esté pris au las 
dame rosete la gelinne 
et dame pinte sa uoisine 
renart il n i a mestier guainche 
sainniés es a le main esclence 
or li couuient que raisson rende 
grant paor a c on ne le pende 
s or ne set renars de barat 
mar acointa tibert le cat 
et brun l ors s or n est es liens 
mut par ert bons rectoriens 
renars s il ensi s en escape 
sans caperon set taillier chape 
n ot mestier parole fainte 
de renart font au roi conplante 
de tantes pars l estut parler 
c a painnes se puet escuser 
ce dist nobles   que uos est uis  
ce dist renars   ce m est auis 
sique bien connois par raisson 
uers uos n a nule mesproisson 
sire sire  ce dist renars 
  ia dius en m ame nen ait part 
se ie de malfait me recort 
dont enuers uos aie eu tort 
il diront ce que il uaudront 
ia por che de rien ne me taudront 
s il uos plaist qui me sires estes 
ie sui sordis de pluissors biestes 
a tel ai porté grant honnor 
qui puis m a fait grant deshonnor 
bien sai que li tors en est miens 
totes uoies uaintra li biens 
onques de rien ne m entremis 
de coi deusse estre anemis 
dant ysengrin mon chier conpere 
mais par l arme la moie mere 
a sa feme ne fis folie 
si l a mut por moi asaillie 
et pres sui de mostrer sans faille 
par iugement u par bataille 
ensi con il l esgardera 
et con la cors le iugera  
ysengrins est sallis en place 
quique il poist ne cuiqu il place 
sa droiture uaura prouer 
tot sans mencoingne controuer 
nobles conmande que il die 
n i ait celui qui contredie 
  renart  dist ysengrins   enten 
ie sui cil qui son droit aten 
des grans anuis que tu m as fais 
que nos auons caens retrais 
ne me sunt encor amendé 
se l auoit li rois conmandé 
mut ces autres greuer 
ainsc on t i peust amener 
et de iones et de kenus 
en as ases por tenus 
tuit cil qui clamor de toi font 
ki ici en present estont 
par moi qui par toi sui honnis 
uuel que li cans soit hui fenis 
se ie puis ia n en mentirai 
parmi la uerte m en irai 
la u le puisse aperceuoir 
que ne m en aille par le uoir 
ie n ai mestier de faire alonge 
n i ruis ia controuer mencoigne 
de traisson te prouerai 
si que garant en auerai 
et mosterrai par grant raisson 
par folie et par traison 
bien en saurai okison dire 
se t en uoloies escondire  
renars respont   bien dit aués 
or dites conment le saués  
dist ysengrins   bien le dirai 
que ia de mot n en mentirai 
mes conperes estes en loi 
si m aués mené a belloi 
plus de yy fois que ie ne mente 
mainte bieste aués fait dolente 
bien l ont pluissor aperceu 
que maintes fois m as deceu 
or sa se li cuers ne me faut 
nos soumes uenu a l asaut 
mut ai par toi mals endurés 
maintes fois t en ies pariurés 
de ma feme m as mailli  
et dist renars   tu as failli 
onques uers ta feme ne l fis 
ne enuers toi rien ne mespris  
dist ysengrins   certes renart 
ie l mosterrai de moie part 
que uos a force m asaillites 
au con trouer pas ne faillistes 
uoiant mes iols uausist u non 
li batistes uos le crepon 
bien uos ui bouter et enpaindre 
et durement la keue estraidre 
iluec le tenis tu por sote 
ce ne fu pas ius de pelote 
ce ne poriés uos desfendre 
que ne uos en uisse descendre 
mais se ie celer le peusse 
en nul liu dire ne l deusse  
ce dist renars   ia diu ne place 
le creator que tant me hace 
que ie faic tel descouenue 
que ma conmere aie foutue 
plus bas qu en l uel si con uos dites 
donques serroie ie herites 
or puet on bien de fi sauoir 
que uos ne saués honte auoir 
que ce aués ramenteu 
que tuit li autre orent teu 
ne deussiés pas chose dire 
qui a hersent tornast a ire 
mais si aués la chose enprisse 
honte aués derier le dos misse 
le bouter et le faissoier 
ce fis ie por li fors sachir 
bouter enpaindre me ueistes 
bien sai que a mal le tenistes 
mais ne le fis se por bien non 
or m en rendés mal guerredon 
ie l fis por bien et por francisse 
or m en rendés mauuais seruis 
mut fui fols quant m en entremis 
or en estes mes anemis  
cil li dist   bien te pues uanter 
bien ses a fol messe canter 
et c est bien chose conneue 
mainte honte ai par toi eue 
tant me consillas en l orelle 
qu entrer me fesis en la selle 
et aualer zz poi dedens 
la male goute haies es dens 
par tantes fois m auras fait honte 
que ie n en sai dire le conte 
tu deis que la porroit estre 
laiens est paradis terrestre 
o il auoit gaaigneries 
de pres de bois de pescheries 
nus ne seust rien demander 
que illuec ne peust trouer 
et qui uoloit mangier poissons 
ou bars u perches u saumons 
tant en auoit con lui plaissoit 
et tant con il prendre en uoloit 
de tos bien est li lius garnis 
de coi fui illuec escarnis 
ie cuidai que deisse uoir 
mais ie ne fis mie sauoir 
mut m engingnas a icele eure 
mut m engignas a icele eure 
et la cordele destortoille 
tu estoies en l autre soile 
ie fui pesans tu fos legiers 
tu traitres tu losengiers 
ie aualai et tu montas 
quant enmi le pus m encontras 
lors fu mes cuers iriés et grains 
mut es de felonnie plains 
ie demandoie que queroies 
et tu desis que tu montoies 
ce est la costume dou mont 
li un uienent li autre uont 
d ynfer estoies escapés 
et ie i estoie remes 
ie ne sai que tu deuenis 
tel traison me porquesis 
illueques soufri grant mesaisse 
de boire estoie ie mut aisse 
trois fois me reclost sor la teste 
mut i endurai grant moleste 
li blanc monne missent fors 
mais tant me batirent le cors 
de potences et de bastons 
qu il me missent a uentrillons 
de peus me fissent tel deport 
que la me laissierent por mort 
en zz fosse qui ert pullans 
par la choe me missent ens 
de puor duc estre creués 
mut ai par toi estés greués 
d iluec m en parti a grant painne 
a painnes poc rauoir m alainne 
encor m en dolent tuit li menbre 
mut sui iriés quant moi en menbre 
tu me feis aler peschier 
en la glace tant acrocier 
que tote oc la keue engelee 
et en la glace seelee 
sans la keue perdre a l escir 
ne m en pooie ie partir 
ysengrin di ses tu a certes 
que tu eus par moi ces pertes 
par foi tu paroles en orce 
ta lecerie t en fist force 
tu estoies si besoignols 
et de poissons si desirous 
tu n en cuidoies preu auoir 
bien dist li liures de sauoir 
que qui tot couoite tot pert 
ce oisse bien dire en apert 
mut est honis qui tant couoite 
qu i son gaaig pert et s enploite 
que que tu tes poissons sentis 
di moi por coi tu t alentis 
qu en ton yy n en meisses 
mais por escarni te tenisse 
se tu tant n en fuisses cargiés 
par coi tu fuisses engingniés 
quant de uenir t alai semondre 
lors conmenchas zz poi a groindre 
quant ie fui enuoiés d atendre 
si te laissai as poissons tendre 
se mails t en uint quel blame en ai 
onques des poissons ne mangai 
renart bien te ses escuser 
et gens par parole amuser 
mais ne porroie auoir retrais 
les mals que tu m as dit et fais 
tos iors m as tenu por bricon 
un ior oi mangié d un bacon 
s auoie grant mestier de boiure 
la me seus tu bien decoiure 
tu me desis que d un celier 
te fist on maistre bautillier 
en ta garde estoient li uin 
tos iors au soir et au matin 
la m amenas tu conme fol 
ases i oi batu le col 
la m amenas tu a enuers 
tu m as canté maintes fois uers  
ce dist renars   or as tu tort 
de ce sui ie a bon recort 
que tu bus tantque fus tos iures 
que tu deis que tot sans liures 
canteroies bien zz conduit 
lors conmencas a si grant bruit 
que tot cil de la uile i uindrent 
qui a grant meruelle le tindrent 
quant oi la noisse uenir 
nus ne le doit a mal tenir 
se ie del celier fors me mis 
car trop nos auoient soupris 
se fus batus a moi que tient 
que nul mal chace mals li uient 
renart mut ies de male part 
la me tenis tu por musart 
o tu me fesis la couronne 
d aiue chaude conme a personne 
si grande si anple et si lee 
que tote oi la teste pelee 
ne me remest pols sor les iols 
tu t en tornas faisant tes ius 
de moi deuoies monne faire 
certes trop ies de male afaire 
par toi est ma cars afeblie 
aillors te si fis folie 
un troncon me donnas d anguille 
que tu conquesis par ta guille 
por moi plus alecier 
en maint lius m as fait trebucier 
ie demandai u le trouas 
por moi decoiure controuas 
que charetes tant en menoient 
a poi qu eles ne conbrisoient 
des angilles i auoit tant 
souuent aloient arestant 
li cheual tiroient a painne 
la charete qui trop ert plainne 
ie demandai par quel sanblance 
ie en porroie enplir ma pance 
tu me desis qu il te ieterent 
o charetil quant te trouerent 
et prierent qu ases mangaisses 
et le lor gardaisses 
tant m en alas amonestant 
que ie lor au deuant 
et ie fis sanblant conme mors 
la fui ie batus par esfors 
et d alenas et de bastons 
tantqu encor m en deut li crepons 
n est meruelle se i ai anui 
quant de tot uengiés ne me sui 
en zz des plus lons iors d este 
n aroie pas tot raconté 
les anuis que tu m auras fais 
mais or est tant menés li plais 
que a cort en soumes uenu 
se a droit i soumes tenu 
bien en ai en de ma fiance 
c or en auerai la uengance 
ie ai mené grant loiaute 
tu as uers moi fait fausete  
renars respont par reconfort 
  sire ysengrin uos aués tort 
uos m asalés ne sai de coi 
cil autre baron sunt si coi 
qui uos oent ne dient mot 
tels i a qui uos tient a sot 
uostre raissons est descouuerte 
or aués dit raisson aperte 
et cil qui trop ment s arme pert 
ai renart trop ai soufert 
ton grant orguel et ton desroi 
se or en ai congie dou roi 
ia en uerras bataille a l oiel  
renars respont   rien tant ne uuel  
por conbatre son gage tent 
ysengrins et li rois le prent 
renars apres le suen tendi 
si que li cors i entendi 
bien dient li baron sans doute 
que la bataille i afiert tote 
s or ne set renars d escremie 
mar uit la bataille aramie 
li rois demande les ostages 
qui mut estoit cortois et sages 
que a nul d els n iert pardounés 
ysengrins a les suens dounés 
por lui i fait brun l ors entrer 
tibert le cat et bricemer 
et le lieure sire coart 
cels mist ysengrins de sa part 
renars en a des suens seurés 
que il a a sa part tornés 
bruiant et baucant le sangler 
qu il ot aueuc lui asanbler 
et hespinart le hirecon 
grinbert son cosin le taisson 
cist fisent a renart secors 
mut en pesa a dant brun l ors 
la bataille ont aterminee 
a yy iors l ont aiornee 
grinbers acreante mut bien 
qu il ne lairai por nule rien 
qu il ne face renart conbatre 
por l orguel ysengrin abatre 
li rois lor dist   aiés tuit pais 
alés a uos ostels huimais  
li baron sunt de camp parti 
malement ont le iu parti 
d entre renart et ysengrin 
qui mut estoient mal uoissin 
renars n est past de tel puissance 
conme ysengrins est ce me sanble 
renars sauoit de l escremie 
por ce a bataille aramie 
engigneus est mais n est pas fors 
se ysengrins li fait effors 
de se set couurir 
et bien tapir et bien ferir 
son conpaignon quant il uoit l aisse 
et il uoit chose qui li plaisse 
tant s est entremis de l aprendre 
que nus ne le poroit souprendre 
tant set renars engiens pluissors 
de luites ianbes et de tors 
ainsqui ysengrins baillier le puisse 
li brissera o bras o cuisse 
ysengrins entent mut a el 
en pais se tient a son ostel 
car el droit que il a se fie 
et renars en son cuer se fie 
se il as puins le puet baillier 
forment le cuide mal baillier 
tant desire qu as le tiengne 
ia ne cuide qu a tans i uiengne 
mut li desplaist en son corage 
que la bataille tant li targe 
ia ne cuide ueoir cele eure 
que ele soit tant li demeure 
renart estoit en mut grant painne 
d armes aquerre la semainne 
et ysengrins tot ansemant 
armes porchacent maintenant 
en mut grant painne ert de haster 
et d armeures enprunter 
son escu et son armeure 
coutiel a cuisse enfautreure 
cauces ganbissies bien faites 
que il a en ses ianbes traites 
ses escus est uermals desous 
et sa cauce rouge a estros 
baston oit de mellier bien fait 
bien fu armés au ior dou plait 
ne refu mie desgarnis 
renars qui tant est escarnis 
ases auoit de bons amis 
qui de lui se sunt entremis 
escu reont a sa maniere 
a conmandé que on li quire 
un en quirent qui tos fu iaunes 
en sa cote n ot pas yy aunes 
baston ot bon d une aube espine 
qui mut estoit bons en pleuine 
en lui fu mut bien enploiés 
de coroies fu bien loiés 
de cief en cief tot lont le trait 
trestos armés a la cort uait 
estes uos a la cort renart 
et ysengrin de l autre part 
et li baron sunt tuit ensanble 
cascuns en dist ce qui li sanble 
renars ne fu mie esperdus 
haut fu roigniés et tondus 
et col et barbe se fist rere 
por le desdain de son conpere 
ysengrins l ot en grant despit 
qui sa force prisse petit 
ains ne daingna oster ceueul 
ia fuissent ensanble son uuel 
mais ainsque il le tiengne as mains 
serra plus malades que sains 
hermeline fu en freor 
por dant renart et en error 
que la dame par ert si france 
et perchehaie et malebranche 
et renardials tuit li yy frere 
faissoient grant dol por lor pere 
auuec lor mere en la taissniere 
por renart font a diu proiere 
cascuns d els diu prie et aorre 
que renart garisse et secoure 
de son anemi le garisse 
qu en la bataille ne perisse 
ensi si fil en lor maisson 
font a de por lui orisson 
por lor pere qui tant les aime 
quant il les uoit biaus fius les clainme 
hersens prie por son signor 
que dius li face tele onor 
que ia de la bataille n isse 
et que renars uaintre le puisse 
qui mut souef li fist la cose 
en la taisniere u ert enclosse 
ia por li n en issit conplainte 
mais ysengrins qui a fait mainte 
en fist plainte de ce li poisse 
mut a en li rice borioisse 
tuit sunt a cort et poure et rice 
ysengrins metra en sa briche 
renart s il puet en la bataille 
ses engiens n i uaudra pas maille 
quant li rois uit sa gent uenue 
la u la bataille ert tenue 
bricemer fist auant uenir 
por recorder et retenir 
le iugement de la bataille 
se li prie par le droit aille 
brichemers est uenus auant 
et dist qu il fera son conmant 
a soi atrait yy des barons 
qui furent des plus hals renons 
li lupars i fu tos premiers 
qui mut fu coragols et fiers 
si fu baucans c ot le cors gros 
et me sires bruians li tors 
cil yy sunt auant uenu 
por le plus sage sunt tenu 
n i a cel c on ne puist oir 
por le grant iugement tenir 
cist yy uont a zz consel 
dist bricemers   mut esmeruel 
se renars osast ce xxx 
dont nos l oons ci encuser 
a roenel et a tibert 
et a brun l ors qui mut nos sert 
des autres clamors i a tantes 
que ie ne uos sai dire quantes 
pinte se plaint et tieselins 
sor tos les autres ysengrins 
por tos en a liuré ostage 
et si en a douné son gage 
que i reconnoistre li face 
se il le tient enmi la place 
signor poist apaissier 
le mal oster et abaissier 
bon esteroit ce m est auis 
es ce bon que ie uos deuis  
baucans respont   bien aués dit 
tuit l ottroient sans contredit 
tuit yy en sunt uenu au roi 
et se li ont dit en recoi 
  sire uostre baron loaissent 
que cil preudoume s acordaissent 
sauue uostre honnor tot auant 
et il doi fuissent bien uuellant  
mut plaist au roi ce qu il ont dit 
ia por moi n i aura desdit 
signor  fait il   si en parlés 
ysengrin primes apielés 
del tot la querrele a lui tint 
a moi de rien n en apertient 
fors solement de droit tenir 
del sorplus uos lais conuenir 
moi n en poisse se il s acordent 
ne uuel que por moi se descordent  
quant brichemers l a entendu 
tornés s en est col estendu 
a ysengrin dist en l orelle 
que li rois forment s esmeruelle 
c on ne puet pais entr els yy metre 
ne por donner ne por proumetre 
face le bien prenge droiture 
de renart por sa forfaiture 
et por ce que seure li mist 
que a sa feme force fist 
dist ysengrins   n en parlés pas 
ie le uos di eneslespas 
ia a lui ne ferai acorde 
ne uuel qu autre fois s i amorde 
ne faire honte a son conpere 
la uengance en serra amere 
ie uerrai s on me fera droit  
bricemers dist que il uaudroit 
que la cose fust si menee 
si deduite et si atornee 
qu entre els yy fuissent bon ami 
lait est que il sunt anemi 
et que cascuns son droit eust 
que a mal torné ne lor fust 
dist ysengrins   ia diu ne place 
que ie pais ne acorde en face 
tantque i en uoie le plus fort 
et c on sace qui aura tort 
dites le roi et son barnage 
que ce sacent et fol et sage 
que por noient la pais requiert 
ia por noient faite n en iert 
chascuns dira ce qu il uaudra 
el canp qui mius uaura 
dites le roi que droit me tiengne 
bataille aura conmentqu auiengne  
quant bricemers uit en la fin 
ne pais a ysengrin 
au roi a dite tel nouelle 
de coi s ire li renouuelle 
  sire  fait il   a moi entent 
ysengrins sa bataille atent 
il n a cure de faire pais 
honis soit qui en fera mais 
nule chose se le canp non 
on en tenra l un a bricon  
or est li plais mut enpiriés 
car li rois s est mut coreciés 
de l orguel qu a ses gens a dit 
que de pais faire s escondist 
dist brichemers   si uos uolés 
droit faire si con uos solés 
auant n aillet ne camp ne uoie 
se uos la droite uoie 
anbes yy les metés la fors 
si garde bien cascuns son cors 
quant il serront enmi la place 
qui mius porra faire si face 
et dist li rois par saint richier 
bien puis par uerte aficier 
n en prendroie tot l auoir 
que li doi peussent auoir 
que ie la bataille n en aie 
que iamais n en aurai manaie 
ne sai c on alast atendant  
el camp les met lon maintenant 
quant la parole ont recetee 
de la bataille et racontee 
si les ont mis ensanble 
li plus hardis de paor tranble 
l uns tenoit l autre par le main 
li rois apiele zz capelain 
mon signor belin le mouton 
mut est sages pas ne l dist on 
cil aporte le saintuaire 
sor coi durent sairement faire 
li rois a fait crier son ban 
que nul n i ait de si grant bouban 
qu i face noisse en pais se tiegnent 
conme preudoume se maintiegnent 
mut est li rois de grant iustice 
dou sairement fait la deuisse 
dans bricemers et bruns li ors 
que on tenoit as zz millors 
deuisserent le xxx 
oiant trestols apertement 
  signor  fait il   or m entendés 
se ie di mal si m amendés 
renars iura premierement 
et metra a son sairement 
qu a ysengrin n en a tort fait 
ne a tibert le cat mesfait 
n a tieseli n a la masenge 
n a roenel conmentqu il prenge 
renart faites le sairement 
ci deuant nos apertement  
renars s agenoille en la place 
mut s afaite mut se rebrache 
desor les sains estent sa main 
si a iuré par saint germain 
et les reliques qu il la uoit 
que de cel plait nul tort n auoit 
et les sains baisse et puis se lieue 
a ysengrin durement grieue 
que il fait entendre por uoir 
la mencoigne por le sauoir 
atant se rest a genols mis 
dist bricemers   biaus dols amis 
uos iurés que renars est fals 
dou sairement et uos loiauls  
dist ysengrins   ie le creanc  
ses sains baisse si lieue atant 
parmi le canp fist s orisson 
et fu en grant aflicion 
et prie diu qui tot sormonte 
que il li doist uengier sa honte 
de renart qui li a fait lait 
que au partir honnor en ait 
baisse la terre si se drece 
son baston afaite et adrece 
en pluissors sens se retornoie 
a son doit lace la coroie 
puis prent le baston si se molle 
en pluissors sens le baston crolle 
tot entor encline a la gent 
et renart dist que il le hast 
qu il ne mete le ior a gast 
quant renars l ot de cuer souspire 
si s est teus ne pot mot dire 
renars sot letres en s enfance 
mut ot apris de nigremance 
mais puis entendi tant aillors 
qu il oublia des mos millors 
renars ne fu pas esmaiés 
son baton prent con afaitiés 
gentement le sot traire 
bien fu apris de tel afaire 
en pluissors sens l a ensaié 
n a pas sanblant d oume esmaié 
en ses dois la coroie lace 
et puis se lieue de la place 
son escu prent et fu seurs 
conme castials enclos de murs 
li escremirs li est ioiaus 
que il en set tos les encaus 
son escu sor sa teste tient 
se ysengrins pres de lui uient 
tele escremie li rendra 
qui a grant honte li uendra 
ysengrins est de grant air 
renart est alés enuair 
son escu met deuant son front 
met pie auant souuent s esgroint 
mut le ua ysengrins hastant 
renars se ua mut desfendant 
ainsque il parte de l estor 
le fiert renars par grant uigor 
tel col les l orelle li donne 
tote la teste li estoune 
a cel asaut mut mal li cet 
si cancele por poi ne ciet 
quant sa teste a ueu saingnier 
de sa main se prist a sainnier 
diu prie qui ne faut ne ment 
que il le gart d afolement 
por sa feme est si esbaihis 
por li est il ce dist trais 
qu il ne set quels iors il estoit 
soit ior u nuis quel tans faissoit 
por le cop qu il ot receu 
renars l ot bien aperceu 
ne fait sanblant le seust 
ne que de rien s aperceust 
mais d autre part torne sa chiere 
encor se gart qu il ne le fiere 
que n a talent de lui atraire 
ensus de lui le couuient traire 
ne l i laissa pas aprocier 
au baston le set esmoucier 
quant ysengrins de lonc l esgarde 
renars li dist por coi il tarde 
qu a la bataille ne reuient 
car a reuenir li couuient 
ysengrins se rest porpensés 
que trop a esté repossés 
auis li est que trop demeure 
maintenant li recourut seure 
met pie auant gaite et regaite 
ysengrins durement se gaite 
ysengrins gete pas n areste 
de son baston iete zz areste 
met pie a terre si s en part 
renars qui sot mut de parat 
li auoit dit   sire ysengrin 
dius qui est souuerains deuin 
set bien quel droit uers moi aués 
bastons uos faut si ne l ueés 
car faisons pais a mon signor 
ainsqu il uos tort a dessonnor  
dist ysengrins   faites moi honte 
s ases n en ai por uos confundre  
quant ases rapronné se furent 
li doi baron el camp esturent 
derecief andoi se reuienent 
lor escus mut cointement tienent 
ysengrins iete et fait son esme 
que ieter doie par xxx 
entre escu et baston se met 
de lui prendre mut s entremet 
enmi le camp son escu laisse 
et renars son baston eslaisse 
tel cop li donne ainsqu il le tiegne 
iamais n iert iors ne l en souuiegne 
le brac senestre li a frait 
or a ysengrins mauuais plait 
andoi ont les escus guerpis 
si s aherdent parmi les pis 
longement furent en estant 
et en mains lius souuent tastant 
ne ueistes gent si conbatre 
li uns ne pooit l autre abatre 
mais nus ne se doit meruillier 
qui ysengrins ne se puet aidier 
fors seulement de son brac destre 
car perdu auoit le senestre 
li uns torne l autres trestorne 
li uns ne l autres ne seiorne 
mut tornent ainsque l uns en chie 
ysengrins soufre grant haschie 
les dens a zz poi plus agues 
que renars et plus esmolues 
contre renart mut se hirice 
mut li deschire sa peliche 
renars li fait zz tor francois 
ysengrins ne l doutoit ancois 
renars l estraint pas ne se faint 
ianbet li fait desous xxx 
a la terre iut tos enuers 
renars iut sor lui en trauers 
les dens li brissa en la bouche 
la face li gratine et moche 
ens ius li bote le baston 
et poille as ongles le grenon 
traire li fait mut male fin 
puis li a dit   dant ysengrin 
ancui saurons qui droit aura 
et qui mius faire le pora 
de uostre feme m encusés 
certes mut estes amusés 
quant uos chi por uostre moillier 
moi et uos faites trauillier  
ysengrins ot qu il le desdaingne 
mut est dolans qu il ne s en uenge 
renars li fait del tot son mius 
de la porre li iete es iols 
renars li fait honte et contraire 
renars li fait honte et contraire 
ce poisse lui n en plus faire 
mais entre ses dens se demente 
et dist   fols est qui se demente 
en feme n en rien qu ele dient 
poi sunt de femes qui uoir dient 
por feme est plus noisse que pais 
io la moie ne querrai mais 
feme fait hair pere et mere 
feme fait tuer son conpere 
par feme sunt ocis mil honme 
de tos les mals est feme sonme 
fols est qui trop i met s entente  
ysengrins issi se demente 
ensi se conplaint malement 
renars le fiert menuement 
et sor les iols et sor la face 
encor li prie que pais face 
bien uoit qu il est pris a la trape 
a cest mot li bastons escape 
que renars tenoit en sa main 
cil qui le cuer auoit tot sain 
se uout leuer mais ne puet estre 
qu il n ot uertus fors el braic destre 
soufrir mal et anui 
soufrir l estuet ce poisse lui 
ysengrin tient por non sacant 
as dens li uait les iols cerquant 
mais par sa grant male auenture 
li auint tels mesauenture 
ses dois en la bouce dedens 
li cet et cil le prent as dens 
la car li trence iusqu a l os 
son braic li lace sor le dos 
de l estraindre pas ne se faint 
et en tel guisse le destraint 
que uuelle u non le fait descendre 
et desous lui le fait estendre 
or est renars en mal trepoiel 
s il a paor ne m en meruel 
ysengrins des genols le sere 
renars ne uit ne ciel ne terre 
iuré auoit fals sairement 
se li parra prochainnement 
merchi quiert por les sains de roume 
mais ne li ualut zz poume 
car ysengrins le fiert et maille 
renars crie fort et baaille 
ysengrins le fiert en la chiere 
ne tient pas uers lui sa main chiere 
renars n a pooir de desfendre 
tot li couuient coisir et prendre 
or en a i mut le pior 
mut est ses cors en gran dolor 
deuenus est plus frois que xxx 
mius ueult morir ce dist en place 
que por lui recreant se claint 
a cest mot a ieté zz plaint 
sanblant fait d oume qui soit mort 
en lui n auoit plus de confort 
ysengrins zz petit le laisse 
mut le decire et le desache 
renars ne muet ne pies ne mains 
il fait samblant qu il n est pas sains 
ysengrins l a batu tant fort 
que el camp le laisse por mort 
li baron sunt de lui parti 
atant la cors s en departi 
ainc troiain n orent tel ioie 
quant recuerent helainne a troie 
con bruns li ors et tieselins 
et cantecler et ysengrins 
tibers li cas et rohenials 
et li dains me sire platials 
font de renart nus n es ueist 
de rire tenir se peuist 
li parent renart ont grant honte 
nobles ne uuet oir nul conte 
ains conmande que lon le pende 
tibers li cas les iols li bende 
et rohenials les mains li lie 
bien ont renart en lor baillie 
de pasmison est reuenus 
bien fu le ior por fol tenus 
se de ses mains pooit partir 
iamais houme n iroit trahir 
mut se hastent de lui detraire 
tote la cort oissiés braire 
renars por se uie tenser 
prie c on le laist confesser 
car a regehir li couuient 
ses pechies dont li souuient 
lors li fisent uenir belin 
par le priere son cosin 
le taisson mon signor grinbert 
de dolor a le cuer couuert 
renars se fist a lui confes 
renars l en a carcié le fes 
selonc les pechies qu il a fais 
de coi uers de se sent mesfais 
si conme on confessoit renart 
atant es uos frere bernart 
de grant mont estoit repairié 
troua grinbert mut corecié 
de renart li a demandé 
que li rois en a conmandé 
  bials sire qu il soit afolés 
por nului ne soit respités  
quant li freres ot que il dist 
ne l en pese mie petit 
qu il est de grant franchisse plains 
et uoit que pas n estoit uilains 
renars l a bien aperceu 
au grant dol qu il en a eu 
que grinbers li taissons 
et espinars li hyrecons 
la u uit noble bonement 
se l salue cortoissement 
nobles s est leués en estant 
ne set frere que il aint tant 
deioste lui l a asegié 
freres bernars li a prié 
en son langage bounement 
por renart le uait sermounant 
en son langage uaut parler 
et le roi de bien enorter 
que renart uaura deliurer 
se uers le roi le puet trouer 
  gentius rois  fait il   entendés 
et a ma parole escoutés 
ne puet auoir o de estat 
qui ne pardonne aucun pecat 
ihesu crii pardouna sa mort 
a lui en dois prendre recort 
aies merchi de pecheor 
se uers diu as aucune amor 
par cel couuent qu il le donat 
se le laissiés auoir renart 
por uostre amor sui ci uenus 
et que renars ne soit pendus 
mut fort pria l enperador 
que ne creist losengeor 
car il font el siecle maint mal 
la painne en auront infernal 
por quant se renars est uencus 
donnés le moi si ert rendus 
encore pora il diu amer 
bons rois et por t arme espurgier 
sire por diu le nos donnas 
de renart uos sui efficax 
monne en ferons diu priera 
soie arme en l ordene amendera 
ahi  dist il   enpereor 
dius ne ueut mort de pecheor 
ament soi et face aucun bien 
sauuer se puet s a lui ne tient 
selonc l estat de guerpillage 
er mes tos iors en l ermitage  
nobles entent que uoir a dit 
ne l uauroit auoir contredit 
de rien que il li demandast 
ne qu il a faire conmandast 
renart li rendi bonnement 
sans nesun autre arestement 
renart a ieté de prison 
frere en a fait en sa maison 
poissons li doune por amordre 
souuent le dotrine de l ordene 
des dras de l ordre l a uestu 
li fil a putain le uencu 
ainsqu il fust iors fu il garis 
cil qui ot esté si malmis 
tos est garis et respassés 
cil qui mains mals a trespassés 
bien retint ce c on li ensaigne 
ne fait sanblant que il se faingne 
ciers est tenus et bien amés 
et freres renars est clamés 
et il fait mut le papelart 
tantqu il s en puisse issir par art 
mut est renars de biel seruisse 
uolentiers ua a sainte glisse 
souuent li menbre des gelinnes 
dont il seut rungier les eschines 
souuent en a tentasions 
preu ne li tient d autres sermons 
bien li sient si uestiment 
mut se contient honnestement 
et mist s entente a l ordene aprendre 
que on ne l en peust reprendre 
un ior fu la messe cantee 
renars l ot de cuer escoutee 
tot deriere estoit del mostier 
en sa main tenoit zz sautier 
quatre capons tos soranés 
que zz boriois li ot donnés 
qui auoit non tibaus li riches 
qui n ert uers els auers ne niches 
renars les a aperceus 
or serra il bien deceus 
se il n en fait ses grenons bruire 
liement s en cuide deduire 
  par diu  fait il   ne m apartient 
cil qui de car mangier se tient 
n ai pas fait uue de mangier char 
mut tenroie a grant eschar 
qui tel uue faire me feroit 
dius le set mut me mesferoit 
de char ne me tenir 
se ie en puis en liu uenir 
ie mosterrai que ie sai faire 
quiqu en doie parler ne taire 
li iors trespasse la nuis uint 
renars cui des capons souuient 
ne le pot metre en oubliance 
mut tost trespasse obedience 
uint as capons yy en escoce 
si les mangue a plainne bouche 
les autres yy a mis a terre 
que il demain reuenra querre 
couuers les a bien d estramier 
arier s est uenus recouchier 
ne set nus mot de son atrait 
dou larcin que il a fait 
bien li chai de s auenture 
mut retrait bien a sa nature 
l endemain apres les matines 
renars qui tant ainme gelines 
de yy capons s est desiunés 
puis est en cloistre retornés 
les yy manga que nus ne l sot 
au quart pas garder ne se sot 
uns freres qui renart percut 
co renars le rols le decut 
quant reconté fu en couent 
renars en fu blamés forment 
et il lor en uaut droit offrir 
mais dans bernars ne l uaut soufrir 
car mangié auoit zz corbiel 
que il ot troué el praiel 
tant larrecins lor auoit fais 
bien seuent que il est mesfais 
a renart ont tolu les dras 
congie li donent or est cras 
ne desiroit plus autre riens 
forsqu i fust fors de ses liens 
a meruelles lies en estoit 
que li ordenes li desplaissoit 
tornés s en est tot le cemin 
encor nuira a ysengrin 
li frere l ont mis a la uoie 
tos seus s en est mis a la uoie 
mut manace ses anemis 
par cui fu en tel painne mis 
sa teste iure coronnee 
que ia s ire n iert pardonnee 
a ysengrin ne a tibert 
por cui il a tant mal soufert 
rohenials ert les zz haie 
de lonc le uit si le manace 
si escrie   ués le rendu 
que deumes auoir pendu  
renars n ot soig de seiorner 
ne n ot cure de ranproner 
tantque il uint en sa tainniere 
u ot laissié sa feme chiere 
quant ele uit grant ioie en a 
dedens son cuer forment l ama 
et li enfant signor renart 
font grant ioie de l autre part 
