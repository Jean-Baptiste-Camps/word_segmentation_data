uns ious noueaus d amor nouelle 
que tot li cuer me renouelle 
s est en moi mis tot de nouel 
deus en ait lous car ce m est bel 
c onques ne soi grant ioie auoir 
s amors ne m ot en son pooir 
qu amors me guie mon afaire 
e toz les biens que ie doi faire 
de toz m en adrece et conseille 
et mon afaire m apareille 
si bien que quant sui fins amis 
riens ne me faut ce m est auis 
ainz ai totes mes uolentez 
sol que ie cuide estre amez 
tant par ai en amor bon meistre 
que iamais sanz li ne uoil estre 
quar quant ge l osoie oblier 
si uos pois bien por uoir conter 
que cuers e ioie me failloit 
ne biens uenir ne me 
por ce uoil seigre son esclo 
sor tote rien d amor me lo 
que si ge ai rien en li perdu 
et il lo m a si bien rendu 
que bien conois qu a doble o uaut 
de mal en bien ai fait un saut 
por ce m otrei tote ma uie 
que amors m ait en sa bailie 
otroit deus que m autreit don 
en sa baillie s amors non 
que tant par a de bien en li 
ele fait de coart ardi 
saie de fol de l eschars large 
et mauuais cuer 
et de uilan fait cortois fin 
qui bien uelt segre son chemin 
molt poreit bien en li trouer 
ne fait ele rire et chanter 
doner et ioster et despeindre 
corz et torneiemenz enprendre 
toz che plus seit enseigner 
amors que se uelt conseiller 
qu el monde n a si douce rien 
ne cil ne dient mie bien 
que uont disant qu amor empire 
trop grant menchoge seiuent dire 
que unques amors plus n i uaut 
qu ele fait or se deus me saut 
ne unques ne fu plus ueraie 
ele est or qui bien l asaie 
mais plus s entendent en trichier 
les dames et li cheualier 
que il ne firent unques mes 
s en est li segles plus mauues 
quant la fause le faus engigne 
et cil d amor se gabe et guigne 
et dit fause amors l a trai 
non a certes ce poise li 
que por ce li tout tricherie 
chascuns iorn molt de sa maisnie 
s en est mult a grant tort blasmee 
amors por fole gent prouee 
que ne seuent raison entendre 
de ce uoil bien amors defendre 
c onques ne chania sa ualor 
ne ia n amere tricheor 
qui ont le siegle mis a mal 
quar por eus perdent li leial 
les biens il ont deserui 
ne no puent trouer merci 
mal aient sanz recourier 
que tricheor et menchongier 
m ont long tens le cuer tenu cas 
mais geté m a de cest mal pas 
la riens do mont que ge plus aim 
et don mis cuers a greignor faim 
mais de ce me fait grant martire 
qu encor ne m apele que  sire  
si me disist  beus douz amis  
donc fuse del tot garis 
preiez tuit deu par sun plaisir 
que la me doint a gre seruir 
et ge por che si uos dirai 
une istoire que bien sai 
que ie ai mis por amor en rime 
ne onques n i ai martel ne lime 
ne nul maistre forsque s amor 
que bien m enseigne chascus ior 
et qui l estoire uelt entendre 
asez i puet de bien aprendre 
ensique l estoire reconte 
a poitiers ot iadis un conte 
qui auoit nom li cuens richiers 
et fu mult leiaus cheualiers 
alienors ot nom sa feme 
un enfant ot de cele dame 
uns uaslet que ioufrois ot nom 
en cui nen ot se tot biens non 
qu il fu tant pro et debonaire 
c onques deus meillor ne soit faire 
beaus et sages sanz mal penser 
et sot bien cheualiers amer 
et honorer et tenir chier 
un iorn uint son pere proier 
par grant amor dire et requerre 
que l enuoiast en engleterre 
au roi henri que l adobast 
et que tant del suen li donast 
dont il poist a grant honor 
estre a la cort son seignor 
li cuens a la parole oie 
 biaus filz  fait il  n i faudra mie 
que ne face ta uolente 
qu ausi l auoie ge enpensé 
qu en engleterre te enuoiase 
au roi henri que t adobase 
car la poiras toz biens aprendre 
si te cargerai a desprendre 
mil mars d argent et cin cent d or 
que ge prendrai en mon tresor 
et ferai li somiers chargier 
por ce ne t estout plus targier 
que tu nen ailles uers lo roi 
si moine dis uaslez o toi 
et garde beaus filz que preuz soies 
que ia mauuas conseil ne croies 
mais toz iorn meines bele uie  
quant l enfes l ot si l en mercie 
mult en fo liez son peire a dit 
que maintenant sanz nul respit 
li face son erre atorner 
qu i n a plus soing de seiorner 
li cuens son erre li atorne 
et li uaslet plus ne seiorne 
quant il ot de cort congie pris 
come cil que fu bien apris 
a grant ioie de la uille ist 
o dis uaslez que il eslist 
proz et corteis et senz ennui 
por mener a cort auoc lui 
or cheuaucent a grant espleit 
engleterre tot dreit 
si ont tant lor chemin tenu 
qu al port de diepe sunt uenu 
iloques en la mer entrerent 
et li mariners les menerent 
tant droit qu au port de sozantone 
uindrent tot droit a basse none 
quant ariué sunt el grauier 
ne se firent pas trop proier 
li dameisels de l ensir fors 
une aute feste estoit lors 
si demanderent o li rois 
tenoit la feste et uns boriois 
lor dist  a euuric mis sire 
tient la feste ce oi dire  
li uaslet en furent mult lie 
en la uile sunt herbergié 
bien maitin ainz l aube creuee 
lieuent por faire lor iornee 
si se remetent en lor uoie 
et cheuaucerent a grant ioie 
uers le roi tant que troué l ont 
quant il sot qu a lui uenu sont 
que il les face chiualiers 
si les retint mult uolentiers 
et a un chanberlenc les fit 
maintenant metre en escrit 
ensi fu a cort retenuz 
li uaslet et mult chier tenuz 
i fu de toz par sa franchise 
et por ce qu en lui ert asise 
et cortesie et largeiche 
et grant beatez et proeche 
mult fu de grant acointement 
mult se fist amer a la gent 
car il lor donoit beaus ioiaus 
beles cotes et beaus mantiaus 
armes et robes et destriers 
donoit as poures cheualiers 
qui uoleit pendre son auoir 
maintenant ne pooit auoir 
mult par l amoient li englois 
et la raine et li rois 
uns cheualiers mult desleiaus 
que de la cort ert seneschaus 
auoit la raine preié 
qu ele li donast s amiste 
pluisor foiz l en auoit requise 
mais grant folie auoit enprise 
qu ele ne lo uoloit amer 
ne sa paroule escouter 
et puis quant il uit que merci 
ne poroit ia trouer uers li 
qu ele l amast par nul sanblant 
duel en ot et uergoigne grant 
et en son cuer li uelt mult mal 
deus confunde cel seneschal 
que trop mist la cort en desroi 
car il ala conter le roi 
que un garchon de la cosine 
auoit troué a la reine 
amedous gisant en un lit 
et qu il en fesoit son delit 
trop grant menchoge sot trouer 
que meilz se laisast afoler 
la raine ou les oilz traire 
qu ela feit itel afaire 
car trop cremoit uergoigne et honte 
qu ensi con li estoire conte 
qui les paraoules en espont 
non aueit dame en tot le mont 
qui anc fust de plus grant ualor 
ne plus amast pris et honor 
ce fu la reine halis 
ce fu la bele au cler uis 
che fu la preuz ce fu la sage 
et la cortoise senz outrage 
ce fu la large et la franche 
ce fu la bele et la blanche 
ce fu cele senz contredire 
de c om porroit plus grant bien dire 
que de raine que anc fust 
c om en tot le mont seust 
de toz les biens qu auoir doit feme 
esteit ele reine et dame 
or esgardez del traitor 
quel menchogne dist son seignor 
que tel chouse li fist entendre 
o uos poez ensenple prendre 
c om ne doit pas croire felon 
se il dit si gran traison 
de ce fist li rois grant folie 
de la parole qu ot oie 
qu onques raisons ni esgarda 
por ce que ire li trobla 
trestuit son sen et sa mesure 
car trop fu la parole dure 
que l seneschaus le fist entendre 
por ce fist la reine prendre 
li rois et iura deu li uoir 
qu il la faroit pendre o ardoir 
lors oissiez par toz grant plor 
et par la uile grant dolor 
mener a toz et grant dol faire 
por la reine debonaire 
que li rois faisoit foriugier 
coment s en porroit mielz uengier 
et quant li uaslet l oi dire 
qu en tel duel et en tel martire 
esteit mise la proz reine 
iusque deuant le roi ne fine 
quant fu uenuz deuant lo roi 
si li dist  sire entenz a moi 
tu es rois si dois maintenir 
et loi et droiture tenir 
or la mantien si feras bien 
li seneschaus t a dit tel rien 
don ge lo ferai recreant 
si uers moi s en uoil traire auant 
qu il a con traites menti 
qu il est et uers toi et uers li 
s il en uelt prendre son escu 
ge l en rendrai mort et uencu 
or si me faites cheualier 
car ge sui prest de l desraisnier  
li seneschaus oi l apel 
et la reison do dameisel 
que li desdisoit sa raison 
si l apeloit de traison 
tot en apert deuant la gent 
bien seit se il ne s en defent 
uergoignés est a toz iors meis 
en piez se lieue el palais 
son mantel hoste de son col 
que len ne le tenist par fol 
deuant lo roi tot en present 
son gant pleie si le li tent 
 sire  fait il  gage uos baile 
que ge maintendrai por bataile 
uers lo uaslet qui ci m apelle 
que uertez est ceste nouelle 
que ge uos ai faite entendre 
si de ce ne me pois defendre 
mon cors si uoil que len me pende 
que ia auoirs ne me defende  
quant li rois ot ces dous contendre 
l uns desrainer l autre defendre 
qui lui presentoient lor gages 
si prist d amdos part les ostages 
et pois lor a doné lo ior 
mais mult tienent a grant folor 
au uaslet quant il s estoit pris 
a si bon cheualier de pris 
con est li senescaus del roi 
quar chascuns fianchast sa foi 
que ia len tant ne saust querre 
que len trouast en nulle terre 
si buens cheualiers ne meillor 
ne qui fust de plus grant uaillor 
mult par estoit bons cheualiers 
et li biaus uaslet de poitiers 
estoit enfens n om ne sauoit 
de ualence il seroit 
qu enquor n auoit armes porté 
ne son cors de nient esproué 
por ce grant dotance auoient 
tuit cil qui la reine amoient 
que ne tornast a tel ennui 
que tot son droit perdist par lui 
atant fu la preisse partie 
et la bataille fiancie 
chascuns uers son hostel s en torne 
et li rois maintenant atorne 
cheuaus aubers et robes beles 
et armes fresches et noueles 
por adober les dameiseus 
et faire cheualiers noueiaus 
auant la bataille assez 
les ot li rois toz adobez 
le uaslet et ses conpaignons 
si bien nen i faloit sperons 
et quant la bataille dut estre 
mult par ot grant gent a guincestre 
o li rois ot li canp doné 
maint cirge de cire ambrassé 
ueisoiz la nuit el mostier 
que li uaslet ala ueiller 
dauant l auter del crucifi 
por proier damedeu merci 
que li donast del chanp l onor 
cinc cent cheualiers por s amor 
deschauz nuz piez en lange tuit 
ueillerent por lui tote noit 
por amor et por conpagnie 
dauant l autier sainte marie 
ueilla la reine halis 
s ot bien mil dame do pais 
ensenble o li totes en lange 
certes bien auroit cuer estrange 
qui la nuit ueiller les ueist 
si grant picie ne l en preist 
si lor ueissiez deus proier 
coupes batre terre baissier 
aginoiller oreisons dire 
almoisnes faire sautiers lire 
les pluisors de picie plorer 
et nostre seignor reclamer 
que donast ueincre au fil lo conte 
et lor dame defendist d onte 
li seneschaus soef dormoit 
a son hostel ou il estoit 
que tant se fioit en sa force 
qu il ne prisoit pas une scorce 
la bataille qu il deuoit faire 
si n en uoloit tant del mal traire 
qu il en deignast la noit ueiller 
qu al main s en cuidoit bien uanger 
la noit faillit et l aube crieue 
li iorn s espant li soleiz lieue 
li seint sonent par la cite 
par ces mostiers cil clerc leitré 
se reuestent por deu seruir 
et li uaslet ala oir 
meisse a l auter principal 
et proia deu l espirital 
si uoirement cum il fu mis 
en crois ou fu morz et uis 
que li donast forcha et raison 
contre le seneschal felon 
qui uers le rois traites iere 
et quant il fait sa proiere 
s ala ofrir enneslopas 
sor l autier pouse dous henas 
qui furent andui d argent fin 
si n i ot pas aigue ne uin 
mais besanz d or et bones pieres 
rubis et esmeraudes chieres 
et autres qui saphirs non 
pois ofrirent si conpaignon 
et cil qui l aloient sigant 
chascuns de toz els un besant 
et quant la messe fu chantee 
li uaslet a sa main leuee 
son chief seigne a deu se comande 
et apres requier et demande 
ses armes por armer son cors 
et len li a lors 
quant len li a mises dauant 
armer se fait tot maintenant 
et laicier les cauces de fer 
a bones de cer 
pius uest l auberc de blanche malle 
dauant li ferment la uantalle 
en son chief mist un heume bon 
peires i ot a grant foison 
en cercle entor en la uiseire 
apres ceint une hespee cheire 
qui mult fu bone de grant fin 
e fu faite outre lo rin 
a cologne en la cite 
son cheuals li ont amené 
un mult buen uair destrier gascon 
couert de fer col et crepon 
et li uaslet est sus montez 
qui mult fu preuz et acesmez 
a son col pent un blachon 
a or bendé et a achon 
et une lance merueilose 
a un fer tranchant de tolose 
plus clers che haumes n es de long 
li met un cheualiers el pong 
et quant il fu sor li destrier 
armez bien senbra 
ne fu trop graile ne trop gros 
biens li sist li auberc el dos 
et el chief li aumes gemez 
et li brant qu il ot ceint aus lez 
et escu qu il ot au col 
ne fist mie sanbler fol 
car plus fu as armes apers 
que de laborer n est conuers 
la lance droite que il tint 
el canp de la batalle uint 
por la reine halis defendre 
et por son conuenant atendre 
apres lui uient li seneschaus 
toz armez il et ses cheuaus 
plus talantis de la bataille 
qu esperuer n est de chacier quaille 
quan il furent andui uenu 
el canp sunt a pie descendu 
lor fist len les seinz aporter 
li seneschaus ala iurer 
qui la reine ot encusee 
sor li sainz mist la main armee 
uoiant toz teil sairement fit 
que ce estoit uoir que il ot dit 
et li uaslet apres lui iure 
et dit qu il lo tint por pariure 
seirement que fait auoit 
et dit che uencuz l en rendroit 
quant orent fait le serement 
li uaslet au cheuals se prent 
sus par l istrief senestre 
a une part del canp a destre 
se trait le seneschaus et monte 
qui mult l i cuidoit metre a onte 
chascuns a mis la lance en feutre 
pois ont regardé li uns l autre 
li seneschaus s est afichiez 
des esperons qu il ot chauciez 
point li cheuals la lance baisse 
encontre li uaslet s eslaisse 
et li uaslet contre lui point 
soz l escu con faucons s esioint 
tant con li cheuaus puet aler 
fiert li uns l autre au ioster 
que les fers tranchant esmoluz 
firent passer par les escuz 
les lances brisent par esfors 
d escuz de cheuaus et de cors 
hurtent andui tant fort ensenbre 
quant li uns a l autre asenbre 
que tot brisent quanqu il ataignent 
et li archon d ariere freignent 
li estref runpent et les cengles 
les poitrals et les contrecengles 
si che cheuals et cheualier 
cheient tuit enuers el grauier 
li uns lez l autre estordiz 
ia fust des genz mult grant l escriz 
quar cuidoient qu il fussent mort 
mais li reis fist crier tan fort 
son ban que cil qui parleroit 
sanz nul respit penduz seroit 
por ce se tindrent quoi et mu 
quan li cuer furent reuenu 
as dous uasaus qui iosté orent 
en piez saillent plus tost qu il porent 
chascus trait del fuere l espee 
si recomencent la meslee 
desus les eumes pauieis 
s en uont ferir tot demaneis 
des espees tant ruistes cous 
que les escuz qu il as cous 
coupent detranchent et astellent 
as espees les enchantellent 
mult fut d eus dos grant l enuaie 
li seneschaus ne fine mie 
d esaillir li uaslet souent 
de toz senz grant estor li rent 
uns cous li done au 
enmi le col tot en apert 
lo fiert si de l espee blanche 
que les laz del heume li tranche 
li heume li chiet ius aus piez 
ne fu mie trop esmaiez 
li uaslet quant se sent lo chief 
desarmé mes mult li fu grief 
miel uelt morir ne se uenioit 
de l espee que il tenoit 
li uait un si grant coup doner 
qu les oilz li fait trobler 
et li ceruel tot li estone 
tel coup sor le heume li done 
iamais d encuser n aust cure 
li seneschaus mas lez l eudure 
brisa l espee al ferir 
si que puis ne la pot tenir 
li uaslet ne de rien aidier 
en lui ne ot que corrocier 
n est merueille s il ot pesance 
quant fu en si male chaance 
il n ot espee ne heume 
et sot bien qu en tot lo reaume 
n auoit uns cheualiers plus fort 
del seneschal qui l het de mort 
et se il lo tenoit as braz 
mult tost seroit uencuz et maz 
con cil que non l ousoit atendre 
et n ot den se poust defendre 
les cous receuoir li estuet 
sor son escu au mielz qu il puet 
que li seneschaus li getoit 
et dauant gandisant aloit 
une foiz cha autre foiz lai 
cum cil qui ert en grant esmai 
mult par auoien grant dolor 
tuit cil qui auoient amor 
quant a tel meschief lo ueoient 
ne conseiller ne lo peoient 
lor ueissiez soz lor manteaus 
plorer dames et dameseus 
cheualiers borgois et seriantz 
mult par estoit la dolors granz 
mas mult fust li plors 
se ne fust del rois la paors 
molt estoit li uaslet iriez 
quant il a ueu a ses piez 
un troncon de lance molt gros 
quant l a ueu deu en rent los 
qu or cuide auoir sa garison 
a dous mains a pris lo troncon 
qui fut d un fust fraisnin pesant 
le plus gros a torné dauant 
et quant il uit uers soi uenir 
le seneschaus se l uait ferir 
sor le braz destre que del poing 
li fait uoler l espee loing 
et lo braz li mist tot en tros 
tel coup li done del retros 
et pius corrut prendre l espee 
si l a de la terre leuee 
et conut que li seneschaus 
n estoit mie ne sains ne saus 
si l uait saisir ardiemant 
par les flains a dos braz le prant 
tant fort uers soi lo strent par ire 
e tant lo sace et tant lo tire 
qu a terre desoz soi l abat 
desore son escu tot plat 
e quant i l ot desoz soi mis 
se l a dereirs par le heume pris 
a tel air uer soi lo sache 
que del chief couper lo menace 
si tost ne se clame uancuz 
et cil se tint del dire muz 
del mot qu il ne uoloit gehir 
ainz dit que mielz uoloit morir 
que ia fust iorn uis recreant 
et li uaslet saut entretant 
el col lo fiert si de l espee 
que assez plus d une codee 
li fait le chief del bu uoler 
tuit cil qui ont cuer d encuser 
les dames mal metre as maris 
et les amies as amis 
si n aient itel gierdon 
cum li senescaus et tel don 
car trop en a parmi le monde 
de cels qui de tot bien sunt monde 
et d enoi ont les ueintres plains 
icels apele ge uilains 
et cels qui uont en lor labor 
di ge que ont non gaagnaor 
de cels ne uoil ge pas mal dire 
mais se fusse de france sire 
o de l enpire de rome 
si uos di bien de moi la some 
si ia nostre seignor me uaille 
que ie feisse en toz cels taille 
que ie sousse iangleors 
de rien que fust encontre amors 
tant con durast ma seignorie 
ne conquesist rien tricherie 
n el reaume ne en l enpire 
mais bien en fust et dame et syre 
amors qui bien lo seust estre 
que quant plus auroit mielz uaudroit 
et chascus iorn s amenderoit 
qu ele est pleine de cortesie 
de bel parler sanz uilenie 
de sens de bien et de largece 
ne en li n a nule perece 
ainz ame ioie et bone foi 
mult par set de toz bien sen roi 
plus est douce que nule chouse 
gariz est cuers o se repouse 
de toz biens doit porter corone 
amor qui totes ioies done 
et tricherie qui m enoie 
qui est plus ameire que soie 
que maintenent or li pluisor 
di ge que mains uaut chascus ior 
quant plus mointe et croist sa baillie 
qu ele est de uilanie 
d engan d orguoil et de pechie 
et de toz maus est entechié 
deables la fait monter 
qu i la repoissent aualer 
en tel sanblant con ie uoudroie 
sachiez que mult fu grant la ioie 
quant lo seneschal fu ocis 
et mult conquist onor et pris 
le uaslet de poitiers cel ior 
qu il ot uancu lo traitor 
mult lo tindrent tuit a prodome 
et distrent bien qu entrosqu a rome 
se il pooit longues regnier 
n auroit un si buen chiualier 
a son hostel len ont mené 
de ses armes l ont desarmé 
mais ainzque fust a la uespree 
ne la noit fust au iorn meslee 
uint a son hotel uns mesages 
qui mult estoit et proz et sages 
li mesages fu de poitiers 
le uaslet et ses chiualiers 
a salué et si lor conte 
qu a poitiers n auoit point de conte 
morz est sis peres c est la some 
si li mandent trestuit si ome 
qu il auge receuoir sa terre 
ainz il sorge autre gerre 
quant il entendi les noueles 
sachiez ne li furent pas beles 
desor une coute s apoie 
de son peire mult li enoie 
encore uesquist il son uoel 
mais n en uelt faire trop grant duel 
car n auient pas a nul baron 
qu il face duel outre raison 
tote la nuit fu en error 
bien maitinet par som lo ior 
commanda a metre ses seles 
qu aler s en uelt par les noueles 
que oit oies de son pais 
quant il ot congie del roi pris 
si l uait de la raine prendre 
que mult grant mercis li soit randre 
de l onor que faite li ot 
cil li redist au mielz qu el sot 
qu il estoit suens et suens seroit 
toz les iorn maisque il uiuroit 
atant de li le congie prent 
si fait monter tote sa gent 
or cheuauce s ist de la uile 
mais plus furent de doce mile 
qu a pie qu a cheuals del pais 
que tuit se sunt apres lui mis 
tant che de lui ont pris congie 
mult par en estoient irié 
trestuit cil que conessoient 
quant del pais aler l en uoient 
car mult par i estoit amez 
ensi s en ua con uos oez 
por tost uenir en sa contree 
fait chascun iorn mult grant iornee 
tant a cheuaucé et erré 
uiles et marches trespassé 
et tant sa uoie droite tint 
qu a sa cite a poitiers uint 
o fu a ioie receuz 
que l euesque fu reuestuz 
et tuit li clerc de la cite 
qui encontre li sunt alé 
a croiz et a procession 
l ont receu come baron 
et li borgeis parmi rues 
orent cortines portendues 
et uair et gris et draps de soie 
mult par firent de lui grant ioie 
illoques uint tot ses barnages 
s a receu toz ses omages 
puis fist toz ses chasteus garnir 
con cil que bien uost tenir 
quant ot son pais atorné 
si a tant quis et demandé 
que uint cinc cheualiers ot 
des meillors que eslire sot 
si les a pris de sa maisnee 
tot cel qu el cuide que li siee 
lor fist et dist et tant lor done 
que chascuns por lui s abandone 
de s onor croistre chascuns ior 
mult lo tindrent a bon seignor 
lors cerche li cuens les tornois 
et en franche et en gastineis 
uait torneier et en bretaigne 
ne en franche ne en chanpagne 
n oit de nuil tornoi parler 
que il nen i uousist aler 
tant par deuint des armes bons 
que tuit disoient que li cuens 
estoit de toz li tornoiz sire 
et que en france ne en l enpire 
ne auoit un meillor escu 
de tant con il auoit uescu 
mult par demenoit bele uie 
a grant poine puet faillir mie 
que uos puissiez retrouer 
qui longement uoudroit pener 
honor aime li cuens si l ot 
de tel uie prendre assez sot 
quar qui pense en mauaistiez 
tost en puet uenir a mal chiez 
et qui en honor penser uiaut 
honors mult uolentiers l aquiaut 
et qui en amor uelt entendre 
mult tost en a s il en uelt prendre 
por moi lo di que bien lo say 
qui lo conois de cuer uerai 
que lonc tens ai en li pensé 
si n ai lo cuer si raciné 
qu estre ne puis nuille saison 
sans amor tant en ai foison 
quar tant ai le cuer enuoisos 
fin et loial et amoros 
que quant ie cuit d amor partir 
dauant moi uait le pas garnir 
que ge ne m en pois aler 
por riens d amor ni escanper 
de dous beaus oilz me fait sarree 
et d une face coloree 
d une boche a denz blanchetes 
et d leiures uermeilletes 
me fait fosse aut et parfont 
o ge ne truis ne gue ne pont 
et d un bel cors me fait cloison 
tant me recort de la faichon 
que ma dame a et son sanblant 
qu amors m aura a mon uiuant 
mult est fous mis cuers bien lo uoi 
quant il aide a amors de moi 
mais por ce li doi pardoner 
que or me fait la meillor amer 
que lon sache en tot le mont 
de totes celes qui or sunt 
et de totes beautez est plaine 
si n est pas de parler uilaine 
bel parole sor tote rien 
et cil qui uelt auoir del sien 
se il uelt auoir asez en a 
c onques nul iorn auoir n ama 
car a garder amors li senble 
por ce ne lo uelt metre ensenble 
mais pris amasse et honor 
et si lo croist a chascun ior 
et si lo seit garder si bien 
que len ne l en puet enbler rien 
tant l a fait creistre et monter 
c or en puet l eschaquier dobler 
et ge d amor si ge uoloie 
mais uolentiers li changeroie 
s uoloit de moi m amor 
por la moitie de s onor 
maisque teus tornes me feisse 
que cele amors en moi meisse 
que ge li auroie eschangié 
qu autrement ne l gie 
en amors ai mis ma cure 
ne de tricharie n ai cure 
que mult tost i uient lom a honte 
or redeuez oir del conte 
qui mult a erré par les terres 
as corz as tornoiz et as guerres 
en son pais fu reuenuz 
et si fu auec lui uenuz 
uns meneistres de grant afaire 
qui bien sot retroenches faire 
bien estoit de toz les barons 
mult auoit lau de riches dons 
cist auoist non gui de niele 
li cuens a une part l apele 
au col li a mis lo braz destre 
si s en uont a une fenestre 
iluec se sunt asis andui 
entre le conte et celui 
