
de ces messages enuoia thiebauz 
li quens de campaigne et de 
brie yy et baudoins li quens 
de flandres et hennaut yy et 
lois li quens de blois yy 
li message le conte thebaut furent 
iofrois de uileardoin li mareschaus de campaingne 
et miles li braibanz et 
li message le conte baudoin 
furent coenes de betune et alars 
maqueriaus et li message le 
conte loys iohans de friaise et 
gautiers de gaudonuille 

sor ces yy si mistrent lor 
afaire entierement en tel maniere que il 
lor bailleroient bones cartres pendanz que 
il tendroient ferm ce que 
cil yy feroient par toz les 
porz de mer en quelque leu que il 
hailassent de totes conuenances que il feroient 

ensi murent li yy message con 
uos auez oi et pristrent consoill 
entr aus et fu tels 
lor consaux entr aus 
acordez que en uenise cuideient 
trouer plus grant plente de uaisiax 
que a nul autre port e cheuauchierent 
par lor iornees tant que il 
uindrent la premiere semaine de quaresme 

li dux de uenise qui ot a 
nom henris dandole et ere mult sages 
et mult prouz si les honora mult 
et il et les autres genz et les 
uirent mult uolentiers et quant 
il baillerent les letres lor seignors 
si se merueillerent mult por quel affaire 
il erent uenu en la terre les 
letres erent de creance et distrent 
li conte que autant les creist en 
comme lor cors et tenroient fait 
ce que cist yy feroient 

et li duc lor respont  
seingnor ie ai ueues uos letres bien 
auons queneu que uostre seignor 
sont li plus haut home qui 
soient sanz corone et il nos 
mandent que nos creons ce que uos 
nos direz et tenons ferm ce 
que uos ferez or dites ce que uos 
plaira  

et li message respondirent  
sire nos uolons que uos aiez 
uostre conseil et deuant uostre conseil 
nos uos dirons ce que nostre 
seignor uos mandent demain se il 
uos plaist  et li dux lor 
respondit que il lor requerroit respit 
al quart ior et adonc aroit son 
conseil ensemble et porroient 
dire ce que il requeroient 

il attendirent tresciqu au ior que 
il lor ot mis il entrerent el 
palais qui mult ere riches et 
biax et trouerent le duc et son 
conseil en une chambre et distrent 
lor message en tel maniere  sire 
nos somes a toi uenu de par 
les hals barons de france qui ont pris 
le sine de la crois por la 
honte iesu crist uengier et por ierusalem 
conquerre se diex le uuelt soffrir 
et por ce qu il seuent que 
nulle genz n ont si grant pooir 
con uos et la uostre gent uos 
prient por dieu que uos aiez pitie 
de la terre d oltremer et de la 
honte iesu crist coment il 
puissent auoir nauie et estoire  

 en quel maniere  fait li 
dux  en totes les manieres  font 
li message  que uos lor saurez 
loer ne conseilier que il faire ne 
soffrir puissent certes  fait li 
dux  grant chose nos ont 
requise et bien semble que il beent 
a halt afaire et nos uos en 
respondrons d ui a yy iorz et 
ne uos merueilliés mie se li termes 
est lons quar il conuient 
mult penser a si grant chose  

li termes que li dux lor 
mist il reuindrent el palais totes les 
paroles que la furent dites et 
retraites ne uos puis mie raconter 
mes la fins de la 
parole fu tels  seignor  
fait li dux  nos uos 
dirons ce que nos auons pris a 
conseil se nos i poons metre nostre 
grant conseil et le conmun de la 
terre que il l otroit et uos uos 
conseilleroiz se uos le porroiz faire ne soffrir 

nos ferons uissiers a passer yy 
yy et yy yy cheuaus 
et yy mille escuiers et 
es nes yy yy cheualiers et 
yy yy et yy mille serianz a 
pie et a toz ces cheuaus et ces genz 
iert telx la conuenance que 
il porteront uiande a yy mois tant 
uos feromes al mains en tel forme que 
on donra por le cheual yy yy mars 
et por l ome yy 

et totes ces conuenances que nos 
uos deuisons uos tendrons par un 
an des le ior que nos departirons 
del port de uenise a faire le seruise 
dieu et la crestiente en quelque leu 
que ce soit la somme de cest 
auoir qui ci est deuant nomez 
si monte yy yy mille mars 

et tant feromes nos plus que 
nos metromes galees armees por l amor 
de dieu par tel conuenance que 
tant con nostre compaignie durra de totes 
conquestes que nos ferons par mer ou 
par terre la moitie en aurons et 
uos l autre or si uos 
conseilliez se uos le porroiz faire ne 
soffrir  

li message s en uont et 
distrent qu il parleroient ensemble et lor 
en respondront l endemain conseillierent 
soi et parlerent ensemble cele 
nuit et si s acorderent al faire 
et demain uindrent deuant le duc et 
distrent  sire nos somes prest 
d aseurer ceste conuenance  et 
li dux dist qu il en parleroit a 
la soe gent et ce que il troueroit il 
le lor feroit sauoir 

l endemain al tierz ior manda li dux 
qui mult ere sages et proz 
son grant conseil et li conseils ere de 
yy homes des plus sages de la 
terre per son sens et engin que il 
auoit mult cler et mult bon les 
mist en ce que il loerent et 
uoltrent ensi les mist puis yy 
puis yy yy puis 
yy tant que tuit le 
creanterent et loerent puis en asembla 
ensemble bien yy yy en 
la chapelle de saint marc la plus bele 
qui soit et si lor dist que 
il oissent messe del saint espirit 
et preiassent dieu que il les 
conseillast de la requeste as messages que 
il lor auoient faite et il si 
firent mult uolentiers 

quant la messe fu dite li dux 
manda por les messages et que il 
requissent a tot le pueple 
hunblement que il uolsissent que cele 
conuenance fust faite li message 
uindrent el mostier mult furent 
esgardé de mainte gent qu il 
n es auoient ainc mais ueuz 

iofrois de uilehardoin li 
mareschaus de campaigne moustra la 
parole par l acort et par la 
uolente as autres messages et lor dist 
 seignor li baron de france li 
plus halt et li plus poestei 
nos ont a uoz enuoiez si 
uos crient merci que il uos preigne 
pitiez de ierusalem qui est en 
seruage de turs que uos por 
dieu uoilliez lor compaignie a 
la honte iesu crist uengier 
et por ce uos i 
ont eslis que il seuent que 
nulles genz n ont si 
grant pooir qui sor mer 
soient conme uos et la uostre 
genz et nos conmanderent que nos uos 
enchaissiens as piez et que nos 
n leueissiens des que uos ariés otroié 
que uos ariez pitie de 
la terre sainte d outremer  

mantenant li yy message s agenoillent 
a lor piez mult plorant et li 
dux et tuit li autre s 
escrierent tuit a une uoiz et tendent 
lor mains en halt et distrent 
 nos l otrions nos l otrions  
enki ot si grant bruit et 
si grant noise que il sembla 
que terre fondist 

et quant cele grant noise remest 
et cele grant pitie que onques 
plus grant ne uit nus hom li 
bons dux de uenise qui mult ere sages 
et proz monta el leteri 
et parla au pueple et lor dist 
 seingnor ueez l onor que diex 
uos a faite que la meillor genz 
del monde ont guerpi tote l 
autre genz et ont requis uostre 
compaingnie de si halte chose ensemble 
faire con de la rescholse nostre 
seignor  

des paroles que li dux dist bones 
et belles ne uos puis 
tout raconter ensi fina la chose 
et de faire les chartres pristrent 
l endemain ior et furent faites 
et deuisees quant eles furent faites si 
fu la chose teue 
que on iroit en babilloine 
por ce que par babilloine 
poroient miels les turs destruire que 
par altre terre et en oiance fu 
deuisé que en iroit outre mer 
il estoit adonques quaresme et fu deuisé 
que de sain iohan en un an qui 
fu yy yy anz et yy apres l 
incarnation iesu crist deuoient li baron 
et li pelerin estre en uenise 
et li uassial appareillié contre als 

quant eles furent faites et saellees 
si furent aportees deuant le duc 
el grant palais ou li grant conseil ere 
et li petiz et quant li dux 
lor liura les soes chartres si 
s agenoilla mult plorant et iura sor 
sainz a bone foi a bien 
tenir les conuenz qui erent es chartres 
et tolz ses conseils aisi qui ere 
de yy yy et li message reiurerent 
les lor chartres a tenir 
et les sairemenz a lor seingnors 
et les lor que il les tenroient a 
bone foi sachiez que la ot 
mainte lerme ploree de pitie et maintenant 
enuoierent lor messages l une partie et 
l autre a rome a l apostoile 
innocent por confermer ceste conuenance 
et il le fist mult uolentiers 

et lors enprunterent yy yy mars d argent 
en la uille et si 
les baillerent le duc por 
conmencier le nauile ensi 
pristrent congie por raler en 
lor pais et cheuauchierent par lor iornees tant 
que il uindrent a 
plasence en lombardie enki se 
partirent ioffrois li mareschaus de champaigne et 
alarz makeriaus si s en 
alerent droit en france et 
li autre s en alerent a 
ieene et a pise por sauoir quele 
aie il feroient a la terre d outremer 

quant ioffrois li mareschaus de champaigne 
passa moncenins si encontra le conte gautier de 
brene qui s en aloit 
en puile conquerre la terre 
sa fame que il auoit 
espousee puisque il ot la croiz 
prise et qui ere file 
le roi tancre auec lui en 
aloit gautiers de mombeliart et eutaices de couelans 
roberz de ioenuile et grant partie de la 
bone gent de champaigne qui croisié estoient 

et quant il lor 
conta les nouelles coment il 
auoient esploitié en firent 
mult grant ioie et mult 
presierent l afaire et li 
distrent  nos somes ia 
meu et quant uos uendroiz 
uos nos troueroiz toz 
prest  mes les 
auentures auienent ensi con dieu 
plaist ne n orent 
nul pooir que plus assemblassent 
en l ost ce fu 
mult granz domages que mult estoient 
preu et uaillant 
et ensi se partirent si tint 
cascuns sa uoie 

tant cheuaucha ioffrois li mareschaus par 
ses iornees que il uint 
a troies en campaigne et 
troua son seignor le conte 
tibaut malade et deshaitié 
et si fu mult liez 
de sa uenue et quant cil li 
ot contee la nouelle 
coment il auoient esploitié si 
fu si liez qu il 
dist qu il cheuaucheroit ce qu il 
n auoit pieca fait et 
leua sus et cheualcha alas 
com grant domages car 
onques puis ne cheualcha que 
cele foiz 

sa maladie crut et esforca 
tant que il fist sa 
deuise et son lais et 
departi son auoir que il deuoit 
porter a ses homes et 
a ses compaignons dont il 
auoit mult de bons nus 
hom a cel ior n en auoit 
plus et si comanda 
si com chascuns receuroit son 
auoir que il iureroit sor sains 
l ost de uenise a 
tenir ensi con il l auoit 
promis mult i ot de cels 
qui maluaisement le tindrent et mult en furent 
blasmé une autre partie 
comanda li cuens de son 
auoir a retenir et por porter 
en l ost et por departir 
la ou en uerroit que il serroit emploié 

ensi morut li quens et 
fu uns des homes 
del monde qui fist plus 
bele fin enki ot mult 
grant pueple assemblé de 
son lignage et de ses 
homes del duel ne 
conuient mie a parler qui 
illuec fu faiz que onques plus 
grant ne fu faiz por 
home et il le dut bien 
estre car onques hom de son 
aage ne fu plus amés de 
ses homes et de l autre gent 
enterrez fu delez son pere 
au mostier de mon segnor 
saint estiene a troies la contesse remest 
sa feme qui blanche auoit 
nom mult bele mult 
bone qui ere file le 
roi de nauarre qui auoit de lui 
une filiete et ere 
grosse d un fil 

quant li cuens fu enterrés mahius de monmorenci 
symons de monfort ioffrois de ioenuile 
qui ere seneschaus et ioffrois li mereschaus alerent 
al duc oedon de 
borgoigne et si li distrent 
 sire tu uoiz le domage 
qui a la terre d outremer 
est auenuz por dieu te 
uolons proier que tu preignes 
la croiz et secor la terre 
d outremer el leu cestui et 
nos te ferons tot son 
auoir baillier et te iurerons sor 
sainz et le te ferons aus 
autres iurer que nos te seruirons 
a bone foi alsi 
com nos feissiens lui  

telx fu sa 
uolente que il refusa sachiez 
que il peust bien 
mielx faire ioffroi de iuhenuile 
cargierent le message que altretel offre feist au 
conte barleduc thibaut qui ere cosins al conte 
qui mort estoit et refusa le autresi 

mult fu granz desconforz 
as pelerins et a toz 
cels qui deuoient aler el 
seruise dieu de la mort le 
conte thibaut de campaigne et pristrent un parlement 
al chief del mois a 
seissons por sauoir que il 
porroient faire enqui furent li cuens baudoins 
de flandres et de hennaut 
li cuens loeis de blois et 
de chartain li cuens 
ioffrois del perche li cuens 
hues de san pol et maint autre preudome 

ioffrois li mareschaus lor mostra la parole 
et l offre que il 
auoient faite le duc de borgoigne 
et le conte de barleduc 
et coment il l auoient 
refusé  seignor  fait il 
 escoltez ie uos loeroie une 
chose se uos i 
acordez li marchis bonifaces de 
monferat est mult prodom et 
un des plus proisiez 
qui hui cest ior uiue se uos 
le mandiez de uenir que il uenist 
ca et prist le signe de la 
croiz et se meist el leu le 
conte de campaigne et li donisiez la seingneurie 
de l ost assez tost la prendroit  

assez i ot paroles dites auant et arriere 
mais la fins de la parole 
fu tels que tuit se 
accorderent li grant et li 
petit et furent les letres 
escrites et li message eslit 
et fu enuoiez querre et 
il uint al ior que il 
li orent mis par campaigne et 
parmi france u il fu mult 
honorez et par le roi de 
france cui cusin il ere 

ensi uint a un parlement a soissons qui 
nomez fu et illuec fu 
la grant foisons des contes et 
des barons et des 
croisiez com il oirent que li 
marchis uenoit si alerent 
encontre lui si l onorerent 
mult al matin si fu 
li parlemenz en un uergier a 
l abaie ma dame 
sainte marie de soissons enqui 
requistrent le marchis que il auoient mandé et 
li prient por dieu que 
il preingne la croiz et 
recoiue la seignorie de l ost 
et soit el leu le conte 
thibaut de campaigne et 
preigne son auoir et ses 
homes et l enchairent as 
piez mult plorant et il lor 
rechiet as piez et dit 
que il le fera mult uolentiers 

ensi fist li marchis 
lor proiere et recut la 
seigneurie de l ost maintenant li euesques de 
soisons et mis sire folques 
li bons hom et dui blanc 
abe que il auoit amené 
de son pais l enmainent a 
l yglise nostre dame et 
li atauchent la croiz a 
l espaule ensi fina cis 
parlemenz et l endemain si 
prist congie por raler en 
son pais et por atorner son 
afaire et dist que chascuns 
atornast le suen que il 
seroit encontre als en uenise 

ensi s en ala li 
marchis al capitre a cystials 
qui est a la sainte 
croiz en setembre enqui troua 
mult grant plente des abbez 
et des barons et des 
autres genz et mis sire 
folques i ala por parler des 
croiz enqui se croisa oedes 
li champenois de chanlite 
et guillealmes ses freres richarz de dampierre 
oedes ses freres guis de pesmes hainmes 
ses freres guis de 
couelans et maintes bones genz 
de borgoigne dont li non 
ne sont mie en escrit apres 
se croisa li euesques d 
ostun guigues li cuens de 
forois huges de bergi le 
pere et le fil huges de 
colemi aual en prouence pierres bromonz et 
autres genz assez dont nos 
ne sauonz pas les nons 

ensi s atornerent li baron parmi totes les 
terres et li pelerin 
halas con grant domages lor 
auint el quaresme apres 
deuant ce qu il durent 
mouoir que li quens 
ioffrois del perche s acocha 
de maladie et fist sa 
deuise en tel maniere que il 
comanda que estenes ses 
freres aust son auoir et 
menast ses homes en l 
ost de cest escange se soffrissent 
mult bien li pelerin se 
diex uolsist ensi fina li 
cuens et morut don grant 
domages fu et bien fu 
droiz car mult ere 
halz ber et honorez et bons 
cheualiers mult fu grant 
dielx par tote sa terre 

apres la pasque entor la pentecoste 
encomencierent a mouoir li 
pelerin de lor pais et 
sachiez que mainte lerme i 
fu ploree de pitie al departir 
de lor pais de lor 
genz et de lor amis ensi 
cheuauchierent parmi borgoigne et parmi les monz de 
mongeu et par moncenis 
et par lombardie et ensi 
comencierent a assembler en uenise et se logierent 
en une ysle que on 
apelle saint nicholas enz el port 

en cel termine mut uns estoires de 
flandres par mer u ot 
mult grant plente de bone 
gent armee de cele estoire si fu cheuetaines 
iohans de neele chastellains de bruges et tyerris 
qui fu fils le conte 
phelippe de flandres et nicholes 
de mailli et cil 
promistrent le conte baudoin et 
iurerent sor sains que 
il iroient par le detroiz de 
marroc et assembleroient a l ost 
de uenise et a lui en 
quelque leu que il oroient 
dire que il torneroit et 
por ce s en enuoierent 
li cuens et henris ses freres 
de lor nes chargies de dras 
et de uiandes et d autres 
choses 

mult fu bele cele estoire 
et riche et mult i 
auoit grant fiance li cuens 
de flandres et li perelin 
por ce que la plus 
granz plentez de lor bons serianz 
s en alerent en cele estoire mais maluaisement 
tindrent couent a lor seignor et 
tuit li autre por ce 
que cist et maint autre 
douterent le grant peril que 
cil de uenise auoient enpris 

ensi lor failli li euesques d ostun guighes 
li cuens de forois et 
pierres bromonz et autre gent 
assez qui mult en 
furent blasmez et petit esploit 
firent la ou il alerent 
et des francois lor refaili 
bernarz de moruel hues de chaumont henris 
d arraines iohans de 
uilers gautiers de sain denise 
hues ses freres et 
maint autre qui eschiuerent 
le passage de uenise por le grant 
peril qui i ere e s en 
alerent a marseille dont il recurent grant honte 
et mult en furent 
blasmé et dont grant mesauenture 
lor ennauint puis 

or uos lairons de 
cels et dirons des pelerins 
dont grant partie ert ia 
uenu en uenise li cuens 
baudoins de flandres i 
ert ia uenuz et maint 
des autres la lor 
uint nouelle que mult des 
pelerins s en aloient par 
autres chemins a autres porz 
et furent mult esmaié por 
ce que il ne porroient la 
conuenance tenir ne l auoir 
paier que il deuoient as 
uenisiens 

et pristrent conseil entr els que il enuoieroient 
bons messages encontre les pelerins et encontre 
le conte loeys de 
blois et de chartein qui 
n ere mie encor uenuz 
por conforter et por crier 
merci qu il aussent pitie de 
la terre d oltremer et que 
autres passages ne pooit nul 
preu tenir que cil de 
uenise 

a cel message fu esliz 
li cuens hues de sain 
pol et ioffrois li mareschaus de champaigne et 
cheuauchierent trescique a pauie en lombardie 
enqui trouerent le conte loeys 
a grant plente de bons 
cheualiers et de bones genz 
par lor confort et par 
lor proiere guenchirent genz assez en uenise qui 
s en alassent as 
autres porz par autres chemins 

neporquant de plaisance se partirent unes 
mult bones genz qui 
s en alerent par autres 
chemins en puille la fu 
uillains de nuilli qui ere 
uns des bons 
cheualiers del munde henris d 
ardillieres renaus de dampierre henris de lonc 
champ giles de traseignies 
qui ere hom lige au 
conte baudoin de flandres 
et de hennaut et li 
auoit doné del suen yy yy 
liures por aler auec lui el 
uoiaie auec cels s en 
ala mult grant plente de 
cheualiers et de serianz dont 
li nom ne sunt mie en 
escrit 

mult fu granz descroisemenz 
a cels de l ost 
qui en uenise aloient 
et els en auint granz 
mesauenture si com uos porroiz oir auant 

ensi s en ala li 
cuens loeys et li autre baron 
en uenise et furent receu 
a grant feste et a grant 
ioie et se logierent en 
l isle saint nicholas auec les 
autres mult fu li oz 
bele et de bones genz onques de 
tant de gent nus hom plus bele 
ne uit et li uenisien 
lor firent mercie si 
plenteuros con il conuint 
de totes les choses qu il 
conuient a cheuaus et a cors 
d omes et li nauies 
que il orent appareillé fu si 
riches et si bels que 
onques nus hon crestiens plus bel 
ne plus riche ne uit si 
cum de nes et de galies et 
de uissiers bien a troiz 
tanz que il n aust en 
l ost de genz 

ha cum grant domages 
fu quant li autre 
qui alerent as autres 
porz ne uindrent illuec bien 
fust la crestiente halcie et 
la terre des turs abassie 
mult orent bien attendues totes lors conuenances 
li uenicien et 
plus assez et il semoustrent 
les contes et les barons 
les lor conuenances a tenir 
et que li auoirs lor 
fust renduz que il estoient 
prest de mouoir 

porchaciez fu li passages par l ost et 
auoit assez de cels qui 
disoit que il ne pooit mie 
paier son passage et li 
baron en prenoient ce qu il 
i pooient auoir ensi paierent 
ce qu il en porent 
auoir le passage quant il 
l orent quis et porchacié 
et quant il orent paié 
si ne furent ne emi 
ne assum 

et lors parlerent li baron ensemble et 
distrent  seignor li 
uenisien nos ont mult bien 
attendues nos conuenances et plus assez mes nos 
ne somes mie tant de 
gent que par noz passages paier 
poons les leur attendre et 
ce est par la defaute 
de cels qui alerent as 
autres porz por de si 
mette chascuns de son 
auoir tant que nos poissons 
paier nos conuenances que encor est il mielz 
que nos metons toz nos 
auoirs ci que ce que il 
defaillist et que nos perdissiens 
ce que nos i auons mis 
et que nos defaillisiens de nos conuenances 
que se cest ost remaint 
la rescolse d oltremer est 
faillie  

la ot grant descorde de 
la graindre partie des barons 
et de l autre gent 
et distrent  nos auons 
paié nos passages s il 
nos en uolent mener nos en 
iromes uolentiers et se 
il ne uuelent nos nos 
porchacerons et irons a 
altres passages  por ce le 
disoient que il uolssissent 
que li ost se departist 
et l autre partie 
dist  mielx uoluns nos 
tot nostre auoir metre et aler 
poure en l ost que ce 
que elle se departist ne 
faillist quar diex le nos 
rendra bien quant lui plaira  

lors commence li cuens de flandre a baillier 
quanque il ot et quanque 
il pot emprunter et li 
cuens loeys et li marchis 
et li cuens hues de sain 
pol et cil qui a 
la leur partie se tenoient lors 
peussiez ueoir tante bele uaisselement 
d or et d argent 
porter a l ostel le duc 
por faire paiement et quant il 
orent paié si failli de 
la conuenance yy yy yy 
mars d argent et de ce 
furent mult lie cil qui lor 
auoir auoient mis arriere 
ne n i uoldrent riens 
metre que lors cuiderent il 
bien que li ost fust 
failie et depecast mes 
diex qui les desconsiliez 
conseille ne le uost mie ensi soffrir 

lors parla li dux a 
sa gent et lor dist 
 seignor ceste genz ne 
nos puent plus paier et 
quanqu ele nos ont paié nos 
l auons tot gaaignié por la 
conuenance que il ne nos 
puent mie tenir mes nostre 
droiz ne seroit mie par 
toz contez si en receuriens 
grant blasme et nostre 
terre or lor querons un 
plait 

li rois de ungrie 
si nos tost iadres en 
esclauonie qui est unes 
des plus forz citez del munde 
ne ia por pooir que 
nos aions recouree ne sera se 
par ceste genz non querons lor 
qu il le nos aient a 
conquerre et nos lor respiterons 
les yy yy yy mars 
d argent que il 
nos doiuent trosque adont que 
diex nos laira conquerre ensemble nos et els 
ensi fu cis plais requis 
mult fu contraliez de ceus 
qui uolsissent que l 
ost se departist mes totes 
uoies fu faiz li plaiz et otroiés 

lors furent assemblé a une 
diemenche a l iglise saint marc 
si ere une mult grant feste 
et i fu li pueple de la 
terre et li plus 
des barons et des pelerins 

deuant ce que la grant messe conmencast 
li dux de uenise 
qui auoit nom henris dandole 
monta eu leteril et parla al 
pueple et lor dist  seignor 
acompaignié estes a la meillor gent du monde 
et por le plus halt 
afaire que onques genz entrepreissent 
et ie sui uialz hom 
et febles et auroie 
mestier de repos et 
maaigniez sui de mon cors 
mes ie uoi que nus ne 
uos sauroit si gouerner et si 
maistrer con ge qui uostre 
sire sui se uos uoliez 
otrier que ie preisse le signe 
de la croiz por uos garder 
et por uos enseignier 
et mes filz remansist en 
mon leu et gardast la 
terre ie iroie uiure ou morir 
auec uos et auec les pelerins  

et quant cil oirent 
si s escrierent tuit a 
une uoiz  nos uos proions 
por dieu que uos l otroiez 
et que uos le facois et 
que uoz en uiegnés auec nos  

mult ot illuec grant 
pitie del pueple de la 
terre et des pelerins 
et mainte lerme ploree por ce 
que cil prodom aust 
si grant ochoison de remanoir 
car uiels hom ere et si 
auoit les iaulc en la teste 
biaus et si n en 
ueoit gote que perdue auoit la 
ueue par une plaie qu il 
ot el chief mult par ere 
de grant cuer ha cum 
mal le sembloient cil qui a 
autres porz estoient alé por eschiuer le peril 

ensi auala le leteril 
et ala deuant l autel 
et se mist a genoilz 
mult plorant et il li cousirent 
la croiz en un grant 
capel de coton por ce que il 
uoloit que la gent la 
ueissent et uenisien se 
comencent a croisier a mult 
grant fuison et a grant 
plente en icel ior encor 
en i ot mult poi de 
croisiez nostre pelerin orent 
mult grant ioie et mult 
grant pitie de cele croiz por 
le sens et por la proesce 
que il auoit en lui 

ensi fu croisiez li dux 
con uos auez oi lors 
comenca en a liurer les 
nes et les galies et les 
uissiers as barons por mouoir 
et del termine fu ia 
tant alé que li setembre aprocha 

or oiez une des 
plus grant merueilles et des 
greignor auentures que uos onques oisiez a cel 
tens ot un empereor 
en costantinoble qui auoit a 
nom sursac et si auoit 
un frere qui auoit a nom 
alexis que il auoit rachaté 
de prison de turs icil 
alexis si prist son frere 
l empereor si li traist les 
iaulz de la teste et 
se fist empereor en tel traison 
con uos auez oi ensi 
le tint longuement en prison 
et un suen fil qui 
auoit nom alexis icil fils si 
eschapa de la prison et 
si s enfui en un uassel 
trosque a une cite sor 
mer qui a nom ancone 
enki s en ala al 
roi phelippe d alemaigne qui 
auoit sa seror a fame 
si uint a uerone en lombardie 
et herberia en la uille 
et troua des pelerins assez 
qui s en aloient en l ost 

et cil qui l 
auoient aidié a eschaper qui 
estoient auec lui li distrent 
 sire ueez ci un ost 
en uenise pres de nos 
de la meilleur gent et des 
meillors cheualiers del munde qui uont oltremer quar 
lor criez merci que il aient 
de toi pitie et de ton 
pere qui a tel tort iestes 
deserité et se il te uoloient 
aidier tu feras quanqu il deuiserunt de bouque 
espoir il lor en prendra pitiez  
et il dit que il le 
fera mult uolentiers et que 
cist conseils est bons 

ensi prist ses messages si enuoia al marchis 
boniface de monferrat qui sires 
ere de l ost et 
as autres barons et quant 
li baron les uirent si 
se merueillerent mult et respondirent as messages 
 nos entendons bien 
que uos dites nos enuoierons 
al roy phelippe auec lui ou 
il s en ua se cist nos 
uuelt aidier la terre d 
oltremer a recourer nos li 
aiderons la soe terre 
a conquerre que nos sauons 
qu ele est tolue lui 
et son pere a tort  ensi 
furent li message enuoié 
en alemaigne al ualet de 
costantinople et al roy phelippe d alemaigne 

deuant ce que nos 
uos auons ici conté si 
uint une nouelle en l ost 
dont il furent mult dolent 
li baron et les autres 
genz que mes sire folques 
li bons hom li 
sains hom qui parla premierement 
des croiz fina et mori 

et apres ceste auenture lor uint une conpaigne 
de mult bone gent 
de l empire d alemaigne 
dont il furent mult lie 
la uint li euesques de 
hauestat et li cuens bertous de cassenelleboghe 
garniers de borlande tieris de los henris 
d orme tieris de 
dies rogiers de suitre alixandres 
de uilers olris de tone 

adonc furent departies les nes et les uissiers 
par les barons ha deus 
tant bon destrier i ot 
mis et quant les nes 
furent chargies d armes et de 
uiandes et de cheualiers et 
de serianz et li escu furent 
portendu enuiron des borz et des chasteals des 
nes et les banieres dont 
il auoit tant de belles 

et sachiez que il 
porterent es nes de perieres 
et de mangoniax plus de yy 
yy et toz les engins 
qui ont mestier a 
uille prendre a gran plente 
ne onques plus beles estores 
ne parti de nul port 
et ce fu as octaues de 
la feste saint remi en l an 
de l incarnation iesu crist yy 
yy yy anz et yy ensi 
partirent del port de 
uenise con uos auez oi 

la ueille de la sain martin uindrent deuant 
iadres en slauonie et 
uirent la cite fermee de 
halz murs et de haltes 
torz et por noient demandesiez 
plus bele ne plus fort 
ne plus riche et quant li 
pelerin la uirent il 
se merueillerent mult et distrent 
li un as autres 
 coment porroit estre prise tel 
uille par force se diex meismes ne l fait  

les premieres nes uindrent deuant la uille 
et aancrerent et attendirent les 
autres et al maitin 
fist mult bel ior et mult 
cler et uinrent les galies 
totes et li uissiers 
et les autres nes qui estoient 
arriers et pristrent le 
port par force et rompirent 
la chaaine qui mult ere 
forz et bien atornee et 
descendirent a terre si que li 
porz fu entre aus et la uille 
lors ueissiez maint cheualier et maint seriant issir 
des nes et maint bon 
destrier traire des uissiers et 
maint riche tre et maint 
paueillon ensi se loia l oz 
et fu iadres assegie le 
ior de la sain martin 

a cele foiz ne furent 
mie uenu tuit li baron 
car encore n ere mie 
uenus li marchis de monferat 
qui ere remes arriere 
por affaire que il auoit 
estenes del perche fu remes 
malades en uenise et 
mahius de monmorenci et 
quant il furent gari si 
s en uint mahius de 
monmorenci apres l ost a 
iadres mes estenes del perche 
ne le fist mie si 
bien quar il guerpi l ost 
et s en ala en puille seiorner 
auec lui s en ala 
rotro de monfort et iue de 
la iaille et maint autre 
qui mult en furent blasmé et 
passerent au passage de mars en surie 

l endemain de la saint martin issirent de 
cels de iadres et uinrent 
parler al duc de uenise 
qui ere en son paueillon et 
li distrent que il li rendroient 
la cite et totes 
les lor choses sals lor 
cors en sa merci et li 
dux dist qu il n enprendroit 
mie cestui plait ne autre 
se par le conseil 
non as contes et as barons et 
qu il en iroit a els parler 

endementiersque il ala parler as contes et 
as barons icele partie 
dont uos auez oi arrieres 
qui uoloit l ost 
depecier parlerent as messages et 
lor distrent  por 
quoi uolez uos rendre uostre 
cite li pelerin ne uos 
assailliront mie ne d aus 
n auez uos garde se 
uos uos poez defendre des 
uenisiens dont estes uos 
quite  et ensi pristrent 
un d aus meismes 
qui auoit nom robert de boue 
qui ala as murs de la 
uille et lor dist ce meismes 
ensi rentrerent li message en 
uille et fu li plais 
remes 

li dux de uenise con 
il uint as contes et 
as barons si lor dist 
 seignor ensi uoelent cil de 
la dedenz rendre la cite 
sals lor cors a ma 
merci ne ie n enprendroie plait cestui ne 
autre se par uos 
conseil non  et li baron li 
respondirent  sire nos 
uos loons que uos le 
preigneiz et si le uos prions  
et il dist que il le 
feroit et il s en 
tornerent tuit ensemble al paueillon 
le duc por le plait 
prendre et trouerent que li 
message s en furent alé 
par le conseil a cels qui 
uoloient l ost depecier 

et dont se dreca 
uns abes de uals de 
l ordre de cistials et 
lor dist  seignor ie uos 
deffent de par l apostoille 
de rome que uos ne 
assailliez ceste cite car ele 
est de crestiens et uos 
iestes pelerin  et quant ce 
oi li dux si fu mult 
iriez et destroiz et dist 
as contes et as barons 
 seignor ie auoie de ceste 
uille plait a ma uolonte et 
uostre gent le m ont 
tolu et uos m auiez conuent 
que uos le m aideriez 
a conquerre et ie uos semon 
que uos le facoiz  

maintenant li conte et li baron parlerent ensemble 
et cil qui a la 
lor partie se tenoient et 
distrent  mult ont fait 
grant oltrage cil qui ont 
cest plait deffait et il ne 
fu onques iorz que il ne 
meissent paine a ceste 
ost depecier or somes nos 
honi se nos ne l aidons 
a prendre  et il uienent al 
duc et li dient  
sire nos le uos aiderons a 
prendre por mal de 
cels qui destorné l ont  

ensi fu li consels 
pris et al maitin alerent 
logier deuant les portes de 
la uile et si drecierent 
lor perrieres et lor 
mangonials et lor autres engins 
dont il auoient assez 
et deuers la mer dressierent 
les eschieles sor les nes lor comencierent 
a la uille a ieter 
les perrieres as murs et as 
tors ensi dura cil 
assals bien par cinque iorz 
et lor si mistrent lor 
trencheors a une tour et 
cil comencierent a trenchier 
le mur et quant cil 
dedenz uirent ce si quistrent 
plait tot atretel con 
il l auoient refusé par le 
conseil a cels qui l ost 
uoloient depecier 

ensi fu la uille rendue 
en la merci le duc de 
uenise sals lor cors et lors 
uint li dux as contes et 
as barons et lor dist 
 seingnor nos auons ceste 
uille conquise par la dieu 
grace et par la uostre 
il est yuers entrez et 
nos ne poons mais mouoir de 
ci tresque a la pasque 
quar nos ne troueriens mie 
marchie en autre leu et 
ceste uille si est mult 
riche et mult bien garnie 
de toz biens si la partirons 
parmi si em prendromes la 
moitie et uos l autre  

ensi com il fu deuisé 
si fu fait li uenicien 
si orent la partie deuers 
le port ou les nes estoient 
et li francois orent l 
autre lors furent li ostel 
departi a chascun endroit soi 
tel com il afferi si se 
desloia li os et 
uindrent herbergier en la uille 

et cum il furent herbergié al tierz ior 
apres si auint une mult grant mesauenture en 
l ost endroit hore 
de uespres que une meslee 
comenca des uenisiens et 
des francois mult grant 
et mult fiere et corurent 
as armes de totes parz et 
fu si granz la meslee que poi 
i ot des rues ou il n eust 
granz estors d espees et de 
lances et d arbalestes et de 
darz et mult i ot 
genz naurez et morz 

mais li uenisien ne 
porent mie l estor endurer 
si comencierent mult a perdre et li preudome 
qui ne uoloient mie le mal uindrent tot 
armé a la mellee 
et comencierent a desseurer et 
com il l auoient desseuré 
en un leu lors recomencoit 
en un altre 
issi dura trosque a grant 
piece de nuit et a 
grant trauail et a grant martire 
le departirent tote uoie et 
sachiez que ce fu la plus 
granz dolors qui onques 
auenist en ost et par 
poi que li ost ne fu 
tote perdue mais diex ne l 
uolt mie soffrir 

mult i ot grant domage d ambedeus pars 
la si fu morz uns 
haulz hom de flandres qui auoit 
nom giles de landas et 
fu feruz parmi l uel et 
de ce cop fu morz 
a la mellee et maint autre 
dont il ne fu mie si 
grant parole lors orent li dux 
de uenise et li baron 
grant trauail tote cele semaine 
de faire pais de 
cele mellee et tant trauaillierent 
que pais en fu dieu merci 

apres cele quinzaine uint li marchis bonifaces 
de monferat qui n ere mie encores uenuz 
et mahieus de monmorenci et pierres de braiecuel 
et maint hautre prodome 
et apres une hautre quinzaine 
reuindrent li message d alemaigne qui estoient 
al roi phelippe et 
al ualet de costantinople et 
assemblerent li baron et li 
dux de uenise en un palais 
ou li dux ere a ostel 
et lors parlerent li message et 
distrent  seignor le 
roy phelippe nos enuoie a 
uos et li fils l 
empereor de costantinople qui frere 
sa famme est 

seignor  fait li roys 
 ie uos enuoierai le 
frere ma fame si le met 
en la dieu main qui le 
gart de mort et en 
la uostre por ce que uos alez 
por dieu et por droit 
et por iustise si deuez a 
ceus qui sont desherité 
a tort rendre lor heritages 
se uos poez et si 
uos fera la plus haute conuenance 
qui onques fust faite a 
gent et la plus riche 
aie a la terre d oltremer conquerre 

tot premierement se diex done que uos le 
remetez en son heritage il 
metra tot l empire de 
romanie a la obedience 
de rome dont ele ere 
partie pieca apres il set 
que uos auez mis le uostre 
et que uos iestes poure 
si uos donra yy yy yy mars 
d argent et uiande a toz cels 
de l ost a petiz et a 
granz et il ses cors 
ira auec uos en la terre de 
babilloine ou enuoiera se uos cuidiez que mielz 
sera a toz yy yy 
homes a sa despense et cest 
seruise uos fera par un an 
et a toz les iors de sa 
uie tendra yy yy cheualiers 
en la terre d oltremer si 
les tendra al suen 

seignor de ce auons nos plain pooir  font 
li message  de seurer 
ceste conuenance se uos le 
uolez asseurer deuers uos 
et sachiez que si halte 
conuenance ne fo onques 
mes offerte a gent ne 
n a mie grant 
talant de conquerre qui cesti 
refusera  et il dient que 
il en parleront et fu pris 
un parlement a l endemain 
et quant il furent ensemble 
si lor fu ceste parole mostree 

la ot parlé en maint endroit et parla 
l abes de uals de l 
ordre de cystiaus et cele partie 
qui uoloit l ost 
depecier et distrent qu il 
ne s i accorderoient mie 
que ce ere sor crestiens 
et il n estoient mie por 
ce meu ainz uoloient aler en 
surie 

et l autre partie 
lor respondi  bel seignor 
en surie ne poez uos 
rien faire et si le uerroiz 
bien a cels meismes qui 
nos ont deguerpiz et il 
sont alé as autres porz 
et sachiés que par la terre 
de babiloine ou par 
grece iert recouree la terre 
d oltremer s ele iamais 
est recouree et se nos refusons 
ceste conuenance nos somes honi a toz iorz  

ensi ere en discorde l 
oz et ne uos merueilliez 
mie se la laie genz 
ere en discorde que li 
blanc moine de l ordre 
de cistiaus erent altresi en 
discorde en l ost li 
abes de loz qui mult ere 
sainz hom et prodom et 
altre abe qui a lui se 
tenoient precoient et crioient 
merci a la ient que il 
por dieu tenissent l ost 
ensamble et que il seussent 
ceste conuenance car ce est 
la chose par qoi on puet 
mielz recourer la terre d 
oltremer et l abes de uaus 
et cil qui a lui 
se tenoient repreechoient mult souent 
et disoient que tot c 
ere mals mais alassent en 
la terre de surie 
et feissent que il porroient 

lors uint li marchis bonifaces de monferrat 
et baudoins li cuens de flandres et hennaut 
et li cuens loeys et 
li cuens hues de sain pol 
et cil qui a elx 
se tenoient et distrent que il 
feroient ceste conuenance que 
il seroient honi se il 
la refusoient ensi s en alerent 
a l ostel le duc et 
furent mandé li mes et asseurerent la conuenance 
si com uos l 
auez oi arriere par sairemenz 
et par chartres pendanz 

et tant uos retrait li 
liures que il ne furent 
que yy qui les 
sairemenz iurerent de la partie des 
francois ne plus n en 
pooient auoir de cels fu li 
uns li marchis de 
monferrat li cuens baudoins de 
flandres li cuens loeis 
de bloys et de chartein 
et li cuens hues de sain pol 
et yy altre qui a elx 
se tenoient ensi fu la 
conuenance faite et les chartres 
faites et mis li 
termes quant li ualez uendroit 
et ce fu a 
la quinzaine de pasque apres 

ensi seiorna l ost des francois a iadres 
tot cel yuer contre le 
roy de hongrie et sachiez 
que li cuer des genz 
ne furent mie en pais que 
l une des parties se 
trauailla a ce que li ost se 
departist et l autre a 
ce que ele se tenist ensemble 

maint s en 
emblerent des menues genz es 
nes des marcheans en 
une nef s en emblerent 
bien yy si noierent 
tuit et furent perdu une 
altre compaignie s en embla 
par terre et si s en 
cuida aler par esclauonie et 
li paisant de la terre 
les assaillirent et en ocistrent 
assez et li altre 
s en reparierent fuiant arriere 
en l ost et ensi en 
aloient forment en amenuissant cascun ior en cel 
termine se trauailla tant uns 
halz hom de l ost qui 
ere d alemaigne garniers de 
borlande que il s en 
ala en une nef de mercheans 
et guerpit l ost dont il 
recut grant blasme 

apres ne tarda gaires que uns hauz ber 
de france qui ot 
nom renauz de monmirail pria 
tant par l aie le conte 
loeys que il fu enuoiez en 
surie en message en une 
des nes de l estoire et si 
iura sor sainz de son 
poing destre et il et tuit li 
cheualier qui auec lui 
alerent que dedenz la quinzaine 
que il seroient en 
surie et auroient fait lor 
message que il repaireroient 
arriere en l ost por 
ceste conuenance se departi de 
l ost et auec lui 
heruis del castel ses niers guillielmes le uisdame 
de chartres gefrois de belmont iohans de froeuille 
pierres ses freres et 
maint altre et li 
sairemenz que il firent ne 
furent mie bien tenu que il 
ne repairierent pas en l ost 

lors reuint une nouelle 
en l ost qui fu 
uolentiers oie que li 
estoires de flandres dont uos 
auez oi arrieres ere 
ariuez a marseille et iohans 
de neele chastellains de bruges qui ere cheuetaines 
de cel ost et tieris qui 
fu fils le conte phelippe de 
flandres et nicholes de mailli manderent le conte 
de flandres lor seignor que 
il iuernoient a marseille et 
que il lor mandast sa 
uolente que il feroient ce que 
il lor manderoit et il 
lor manda par le conseil del 
duc de uenise et des 
autres barons que il meussent 
a l issue de marz et 
uenissent encontre lui au port de 
mouton en romanie halas il l atendirent si 
maluaisement que onques conuenz ne lor tindrent 
ainz s en alerent en surie 
ou il sauoient que il ne 
feroient nul esploit 

or poez sauoir seignor que se diex ne 
amast ceste ost qu 
ele ne peust mie tenir 
ensemble a ce que tant 
de gent li queroient mal 

lors parlerent li baron ensemble si 
distrent qu il enuoieroient 
a rome a l apostoille 
por ce que il lor sauoit mal 
gre de la prise de iadres 
et eslistrent messages yy cheualiers et yy clers 
telx qu il sauoient qui 
bon fussent a cest message 
des yy clers fu li 
uns neuelons li euesques de 
soisons et maistre iohans de noion qui ere 
canceliers le conte baudoin 
de flandres et des cheualiers 
fu li uns iohans 
de friaise et roberz de 
boue et cil iurerent sor 
sainz loialment que il 
feroient le message en 
bone foi et que il 
repaireroient a l ost 

mult le tindrent bien li 
troi et li quarz 
maluaisement et ce fu roberz 
de boue qar il fist le 
messaie al pis qu il pot et 
s en periura et s en ala 
en surie apres les autres 
et li autre troi le firent 
mult bien et distrent 
lor message ensi com manderent 
li baron et distrent a 
l apostoille  li baron 
merci uos crient de la 
prise de iadres que il 
le fistrent come cil qui 
mielz ne pooient faire por 
la defaute de cels qui 
estoient alé aus autres porz et 
que autrement ne pooient 
tenir l ost ensemble et 
sor ce mandent a uos conme 
a lor bon pere que uos 
a lor conmandoiz uostre comandement que il 
sont prest de faire  

et li apostoille dist aus messages qu il 
sauoit bien que por la 
defaute des autres lor conuint 
a faire si en ot 
grant pitie et lors manda as 
barons et as pelerins salut 
et qu il les asolt 
conme ses filz et lor 
conmandoit et prioit que il 
tenissent l ost ensemble car 
il sauoit bien que sanz 
cele ost ne pooit li 
seruises dieu estre fais et dona 
plain pooir a neuelon lo 
uesque de soisons et a maistre 
iohan de noion de lier 
et de deslier les pelerins 
trosqu adonc que li 
cardonax uendroit en l ost 

ensi fu ia del 
tens passé que li quaresme 
fu et atornerent lor 
nauile por mouoir a la 
pasque quant les nes 
furent chargies l endemain de 
la pasque si logierent li 
pelerins for de la uile sor 
le port et li uenisien 
firent abatre la uille et les 
tors et les murs 

et dont auint une auenture dont mult pesa 
a cels de l ost que uns 
des halz barons de l ost qui 
auoit nom symons de monfort 
ot fait son plait al 
roi de hungrie qui anemis estoit 
a cels de l ost qu il 
s en ala a lui et guerpi 
l ost auec lui ala guis de 
monfort ses freres symons de neafle et roberz 
maluoisis et drius de 
cressonessart et l abes de 
uals qui ere moine de 
l ordre de cistiaus et 
maint autre et ne tarda 
guaires apres que s en ala 
uns autres halz hom de 
l ost qui engelranz de 
boue ere apellez et hues 
ses freres et les genz 
de lor pais ce 
que il en porent mener 

ensi partirent cil de l 
ost com uos auez oi 
mult fu granz domages a l 
ost et honte a cels qui 
le firent lors comencierent a 
mouoir les nes et les 
uissiers et fu deuisé que 
il prendroient port a corfol 
une ysle en romanie 
et li premier attendroient 
les darraiens tant que il seroient ensemble 
et il si fistrent 

ainz que li dux ne li marchis partissent 
del port de iadres ne 
les galies uint alexis li fils 
l empereor sursac de costantinople 
et l i enuoia li 
rois phelippe d alemaigne et 
fu receus a mult grant 
ioie et a mult grant honor 
et ainsi bailla li dux les 
galies et les uaissials 
tant com lui conuint et 
ensi partirent del port de 
iadres et orent bon uent 
et alerent tant que 
il pristrent port a duraz 
enqui rendirent cil de la 
uille la uille a lor seignor 
quant il le uirent 
mult uolentiers et li firent 
fealte 

et d enqui s 
en partirent et uindrent a 
corfol et trouerent l ost 
qui ere logie deuant la 
uile et tenduz trez 
et paueillons et les cheuaus 
trais des uissiers por 
refraichir et cum il oirent 
que li fils l 
empereor de costantinople ere arriuez 
al port si ueissiez maint 
bon cheualier et maint bon 
seriant aler encontre et mener maint bel destrier 
ensi le recurent a mult 
grant ioie et a mult grant 
honor et il fit son tre 
tendre enmi l ost et li marchis 
de monferrat le suen 
delez en cui garde le 
roi phelippe l auoit 
conmandé qui sue seror auoit 
a fame 

ensi seiornerent en cele ysle yy semaines 
qui mult ere riche 
et plenteuroise et dedenz cel 
seior lor auint une mesauenture 
qui fu pesme et 
dure que une grant partie 
de cels qui uoloient l ost 
depecier et qui auoient autre foiz esté encontre 
l ost parlerent ensemble et distrent que cele 
chose lor sembloit estre mult 
longe et mult perillose 
et que il remanroient en l 
isle et en lairoient l ost 
aler et par le conduit 
a cels de corfol et quant 
l ost en seroit 
alee renuoieroient au conte gautier 
de breine qui adonc 
tenoit brandiz qu il lor 
enuoiast uaissiaus por aler a brandiz 

ie ne uos puis mie 
toz cels nomer qui a 
ceste ouure faire furent mes 
ie uos en nomerai une 
partie des plus maistres 
cheuetaines de cels fu li 
uns odes li 
champenois de chamlite iaques 
d auesnes pierres d 
amiens guis li chastellains de 
coci ogiers de sain 
cheron guis de chappes et 
clarenbaus ses niers guillelmes d aunoi pierres 
coiseaus guis de pesmes et haimmes ses freres 
guis de couuelans richarz de dampierres odes 
ses freres et maint autre 
qui lor auoient creanté par 
darriere qu il se tenroient a 
lor partie qui ne l osoient 
mostrer par deuant por la 
honte si que li liure testimoigne 
bien que plus de la 
moitie de l ost se tenoient 
a lor acort 

et quant ce oit li marchis de monferrat 
et li cuens baudoins 
de flandres et li cuens 
loeys et li cuens de saint 
pol et li baron qui se 
tenoient a lor acort si 
furent mult esmaié et distrent 
 seignor nos sommes mal 
bailli se ceste gent se 
partent de nos auec cels 
qui s en sont parti par 
maintes foiz nostre ost sera 
failie et nos ne porrons 
nulle conqueste faire mais alons 
a els et lor crions 
merci que il aient por dieu pitie 
d els et de nos et que 
il ne se honissent et 
que il ne toillent la rescosse 
d oltremer  

ensi fu li consels acordez et alerent tuit 
ensemble en une ualee 
ou cil tenoient lor parlement 
et menerent auec als le 
fil l empereor de costantinoble 
et toz les euesques et toz 
les abbez de l ost et 
cum il uindrent la si 
descendirent a pie et cil cum 
il les uirent si descendirent 
de lor cheuaus et alerent 
encontre et li baron lor 
cheirent as pies mult plorant 
et distrent que il 
ne s en mouroient tresque 
cil aroient creanté qu il 
ne se mouroient d els 

et quant cil uirent ce si orent mult 
grant pitie et plorerent mult durement quant il 
uirent lor seignors et lor 
parenz et lor amis chaoir a 
lor piez si distrent 
que il en parleroient et 
traistrent a une part 
et parlerent ensemble et la 
summe de lor conseil fu 
tels que il seroient encor 
auec els tresqu a la 
sain michel par tel conuent 
que il lor iureroient sor 
sainz loialment que des 
enqui ennauant quele eure que il les semonroient 
dedenz les yy iors que 
il lor donroient nauie a 
bone foi sanz mal engin 
dont il poroient aler en surie 

ensi fu otroié et 
iuré et lors ot grant 
ioie par tote l ost et 
se recuillierent es nes et li 
cheuaus furent mis es uissiers 

ensi se partirent del port de corfol la 
ueille de pentecoste qui fu yy 
et yy yy anz et trois 
apres l incarnation nostre seignor iesu crist et 
enqui furent totes les 
nes ensemble et tuit li 
uissier et totes les galies de l 
ost et assez d autres nes de 
marcheans qui auec s erent 
aroutees et li iors fu 
bels et clers et li 
uenz dolz et soes et il laissent 
aler les uoilles al uent 

et bien testimoigne ioffrois li mareschaus 
de champaigne qui ceste oeure dita que 
ainc n i menti de mot 
a son escient si com cil qui 
a toz les conseils fu que 
onc si bele chose ne fu 
ueue et bien sembloit 
estoire qui terre deust conquerre 
que tant que om 
pooit ueoir a oil ne 
pooit on ueoir se uoilles 
non de nes et de uaissiaus 
si que li cuer des 
hommes s en esioissoient mult 

ensi corurent par mer tant que il uindrent 
a cademelee a un trespas 
qui sor mer siet et lors 
encontrerent yy nes de 
pelerins et de cheualiers et 
de serians qui repairoient de 
surie et ce estoient de 
cels qui estoient alé 
al port de marseille passer 
et quant il uirent l estoire si 
belle et si riche si 
orent tel honte que il 
ne s ouserent mostrer et li 
cuens baudoins de flandres et de hennaut enuoia 
la barge de sa nef 
por sauoir quel genz ce estoient 
et il distrent qu il estoient 

et uns serianz se lait coller contreual de 
la nef en la barge et dist 
a cels de la nef  ie uos 
clain cuite ce qui remaint 
en la nef dou mien qar 
ie m en irai auec ces 
quar il semble bien que il 
doiuent terre conquerre  a grant bien fu atornez 
au seriant et mult fu 
uolentiers en l ost ueuz et 
por ce dit hom que de 
mil males uoies puet on retorner 

ensi corut l ost 
trosque a nigre nigre si 
est une mult bone ysle 
et une mult bone citez que 
on appelle nigrepont enqui si pristrent conseil li 
baron si s en ala 
li marchis bonifaces de monferrat 
et li cuens baudoins 
de flandres et de hennaut 
a grant partie des uissiers et des galies 
auec le fil l empereor sursac de costantinople 
en une ysle que on 
appelle andre et descendirent a 
terre si s armerent 
li cheualier et corurent en 
la terre et la genz del 
pais uindrent a merci al fil 
l empereor de costantinoble 
et li donerent tant dou 
lor que pais firent a lui 

et rentrerent en lor uaissiaus et corurent 
par mer lors auint 
un granz domaiges que uns 
halz hom de l ost 
qui auoit nom guis li castelains 
de coci morut et 
fu gitez en la mer 

les autres nes qui 
n erent mie cele part 
guenchies furent entrees en boche 
d auie et ce est 
la ou li braz sain iorge 
chiet en la grant mer et 
corurent contrement le braz 
tresque a une cite que 
on appelle aiue qui siet 
sor le braz sain george 
deuers la turchie mult bele 
et mult bien asise et 
enqui pristrent port et descendirent a terre et 
cil de la cite uindrent 
encontre els et lor rendirent 
la uille si com cil qui 
ne l osoient defendre et il si 
fisent mult bien garder si que 
cil de la uille n i 
perdirent uaillant un dener 

ensi seiornerent enqui yy iorz por attendre 
les nes et les galies 
et les uissiers qui estoient 
encor a uenir et 
dedenz cel seior pristrent des 
blez en la terre que 
il ere moisons et il en 
auoient grant mestier quar 
il en auoient pou et 
dedenz ces yy iorz furent 
uenu tuit li uaissel et 
li baron et dieus lor dona bon tens 

lors se partirent del port d auie tuit 
ensemble si peussiez ueoir 
flori le braz sain iorge 
contremont de nes et de 
galies et de uissiers et 
mult grant meruoille ere 
la bialtez a regarder et 
ensi corurent contremont le braz sain iorge 
tant que il uindrent a 
saint estiene a une abbaie 
qui ere a trois 
lieues de costantinople et lors 
uirent tout a plain costantinople 
cil des nes et des 
galies et des uissiers pristrent port et aancrerent 
lor uaissiaus 

or poez sauoir que mult esgarderent 
costantinople cil qui onques 
mais ne l auoient ueue 
que il ne pooient mie 
cuidier que si riche uille 
peust estre en tot le 
monde cum il uirent ces halz 
murs et ces riches tours dont 
ele ere close tot entor a 
la reonde et ces riches 
palais et ces haltes yglises 
dont il i auoit tant que nuls 
ne l poist croire se il ne le 
ueist a l oil et le lonc 
et le le de la uille qui de 
totes les autres ere soueraine 
et sachiez que il n i 
ot si hardi cui la car 
ne fremist et ce ne fu mie 
meruoille que onques si 
grant affaires ne fu empris 
de tant de gent 
puisque li monz fu estorez 

lors descendirent a terre li conte et li 
baron et li dux de 
uenise et fu li parlemenz ou 
mostier saint estiene la ot 
maint conseil pris et doné 
totes les paroles qui la 
furent dites ne uos contera 
mie li liures mes la summe 
del conseil si fu tiels que 
li dux de uenise se 
dreca en estant et lor dist 

 seignor ie sai plus 
del conuine de cest pais 
que uos ne faites car altre 
foiz i ai esté uos auez 
le plus grant afaire et 
le plus perillous entrepris que 
onques genz entrepreissent por ce si conuendroit 
que on ourast sagement sachiez 
se nos alons a la 
terre ferme la terre est granz 
et large et nostre gent 
sont poure et diseteus 
de la uiande si s espandront 
par la terre por querre la 
uiande et il i a mult 
grant plente de la gent 
el pais si ne porriens tot 
garder que nos n en 
perdissiens et nos n auons 
mestier de perdre que mult 
auons poi de gent a ce 
que nos uolons faire 

il a isles ci pres 
que uos poez ueoir de 
ci qui sont habitees de 
genz et laborees de blez et 
de uiandes et d 
autres biens alons iki prendre 
port et recuillons les bles 
et les uiandes del pais et 
quant nos aurons les uiandes recuillies alomes 
deuant la uille et fesons 
ce que nostre sires nos 
aura porueu quar plus seurement 
guerroie cil qui a la 
uiande que cil qui n 
en a point  a cest conseil 
s acorderent li conte et 
li baron et s en ralerent 
tuit a lor nes 
chascuns et a ses uaissiaus 

ensi repouserent cele nuit et al maitin 
qui fu le ior de 
la feste mon seignor sain iohan 
baptiste en iuing furent 
drecies les banieres et li 
confanon es chastials des 
nes et les hosches ostees 
des escus et portenduz 
les bors des nes chascuns 
regardoit ses armes tels con 
a lui conuint que de fi 
seussent que par tens en aront mestier 

li marinier traistrent les ancres et 
laissent les uoilles al uent 
aler et diex lor done 
bon uent tel con a 
els conuint si s en passent tres 
par deuant costantinople si 
pres des murs et des 
tours que a maintes de lor 
nes traist on si i auoit 
tant de gent sor les murs 
et sor les tours que il 
sembloit que il n aust se la non 

ensi lor bestorna diex nostre sire le 
conseil qui fu pris le soir 
de torner es ysles ausi con 
se chascuns n en aust 
onques oi parler et maintenant 
traient a la ferme 
terre plus droit que il 
onques puent et pristrent port deuant un palais 
l empereor alexi dont 
li leus estoit appellez calchidoines 
et fu endroit costantinople d autre 
part del braz deuers la 
turchie cil palais fu uns 
des plus biax et des 
plus delitables que onques oel 
peussent esgarder de toz 
les deliz que il conuient 
a cors d ome que 
en maison de prince doit auoir 

et li conte et 
li baron descendirent a la 
terre et se herbergierent el 
palais et en la uille 
entor et li plusor 
tendirent lor paueilons lors 
furent li cheual trait fors 
des uissiers et li cheualier 
et li seriant descendirent a 
la terre a totes lor 
armes si que il ne 
remest es uaissiaus que li 
marinier la contree fu bele 
et riche et planteurose 
de toz biens et les 
moies des blez qui estoient 
messoné parmi les camps tant que chascuns en 
uolt prendre si en prist 
cum cil qui grant mestier 
en auoient 

ensi seiornerent en cel palais l endemain 
et al tierz ior dona 
diex bon uent et cil marinier 
resachent lor ancres et dressent lor uoilles al 
uent ensi qu il s 
en uont contremont le braz 
bien une lieue desor constantinople a un palais 
qui ere l empereor alexi 
qui ere appellez l escutaire 
enki se ancreerent les 
nes et li uissiers et 
totes les galies et la 
cheualerie qui ere erbergie el 
palais de calcedoine ala costoiant par terre 

ensi s erbegierent sor le braz sain iorge 
a l escutaire et contremont 
l ost des francois et 
quant ce uit l emperere alexis 
si fist la soe ost issir 
de costantinople si se 
herberia sor l autre riue 
d autre part endroit els 
si fist tendre ses paueillons 
por ce que cil ne 
peussent prendre terre par force 
sor lui ensi seiorna l 
ost des francois par yy iors 
et se porcaca de uiande 
cil que mestier en ot et 
ce furent tuit cil de l ost 

dedenz cel seior issi une compaigne 
de mult bone gent por garder 
l ost que on ne li feist 
mal et li forier et 
cerchierent la contree en cele 
chompaigne fu odes li 
champenois de chanlite et 
guillelmes ses freres et 
ogiers de sain cheron et 
manassiers de lisle et 
li cuens gerars uns cuens 
de lombardie qui ere del marchis de monferrat 
et orent bien auec als yy 
yy cheualiers de mult bone gent 

et choisierent el pie de la montagne 
paueillons bien a trois lieues de 
l ost et ce estoit le 
megedux l empereor de costantinople qui bien 
auoit yy yy cheualiers de 
grius quant nostre gent les 
uit si ordenerent lor gent 
en yy batailles et fu 
lor consels tiels que 
iroient conbatre a els et 
quant li grieu les uirent 
si ordenerent lor genz et lor 
batailles et rengierent par deuant les paueillons et 
les attendirent et nostre gent les alerent ferir 
mult uigueroisement 

a l aie de dieu 
nostre seignor petit dura 
cil estors et li grieu 
lor tornent les dos si furent 
desconfit a la premiere assemblee 
et li nostre les 
enchaucent bien une liue grant la gaaignerent 
assez ceuaus et roncins 
et palefrois et muls et 
mules et tentes et paueillons 
et tel gaing con a tel 
besoigne aferoit ensi se reuindrent 
en l ost ou il 
furent mult uolentiers ueu et departirent lor gaing 
si com il durent 

a l autre ior apres enuoia l emperere 
alexis un message as contes 
et as barons et ses 
letres cil messages auoit nom nicholaus rous et 
ere nez de lombardie et 
troua les barons el riche 
palais del scutaire ou il 
estoient a un conseil et les 
salua de part l 
empereor alexi de costantinoble et 
tendi ses letres le marchis boniface de monferrat 
et cil les recut et 
furent leues deuant toz les 
barons et paroles i ot 
de maintes manieres es letres que 
li liures ne raconte mie 
et apres les autres paroles 
qui furent si furent de 
creance que on creist celui 
qui les auoit apportees 
qui nicholas rous auoit nom 

 biels sire  font il 
 nos auons ueues uoz 
letres et nos dient que 
nos uos creons et nos uos 
creons bien or dites ce que uos plaira  

et li messages estoit deuant les barons 
en estant et parla  
seignor  fait il  l emperere 
alexis uos mande que bien 
set que uos iestes la 
meillor gent qui soient sanz 
corone et de la meillor 
terre qui soit et mult 
se meruoille por quoi ne a 
quoi uos iestes uenu en 
sa terre ne en son regne 
que uos estes crestien et 
il est crestiens et bien set 
que uos iestes meu por 
la sainte terre d oltremer et 
por la sainte croiz et 
por le sepulcre rescore se uos 
iestes poures ne disetels 
il uos donra uolentiers de 
ses uiandes et de son auoir 
et uos li uuidiez sa terre 
ne uos uoldroit autre 
mal faire et ne porquant 
s en a il le pooir car 
se uos estiez yy tant de 
gent ne uos en porroiz 
uos aler se il mal uos 
uoloit faire que uos 
ne fuissiez mort et desconfit  

par l acort et 
par le conseil haus autres 
barons et le duc de uenise 
se leua en piez coenes de 
bethune qui ere bons cheualiers 
et sages et bien 
eloquens et respont al 
message  bels sire uos 
nos auez dit que 
uostre sires se merueille mult 
por quoi nostre seigneur 
et nostre baron sont entré 
en son regne ne en sa 
terre en son regne ne en sa 
terre il ne sont mie entré 
quar il le tient a tort et 
a pechie contre dieu et 
contre raison ainz est son 
neueu qui ci siet entre 
nos sor une chaiere qui est 
fils de son frere l empereor 
sursac mes s il uoloit a 
la merci son neuou uenir 
et li rendoit la corone 
et l empire nos li proieriens 
que il li perdonast et li 
donast tant que il peust 
uiure richement et se uos 
por cestui message n i 
reuenez altre foiz ne soiez si 
hardiz que uos plus 
i reuegniez  ensi se parti li 
messages et s en 
rala arriere en costantinoble a 
l empereor alexi 

li baron parlerent ensemble et distrent 
l endemain qu il mostreroient 
alexi le fil l empereor 
de costantinoble al pueple de 
la cite et dont firent 
armer les galies totes li 
dux de uenise et li marchis 
de monferrat entrerent en 
une et mistrent auec 
als alexi le fil l 
empereor sursac et es autres 
galies entrerent li cheualier 
et li baron qui uolt 

ensi s en alerent rez 
a rez des murs de costantinople 
et mostrerent al pueple des grex le ualet 
et distrent  ueez 
ici uostre seignor naturel et 
sachiez nos ne uenimes por 
uos mal faire ainz uenimes 
por uos garder et 
por uos deffendre se uos 
faites ce que uos deués 
car cil cui uos obeissiez a 
seignor uos tient a tort 
et a pechie contre dieu et 
contre raison et bien 
sauez com il a disloiaument 
ouré uers son seignor et uers 
son frere que il li a 
les els traiz et tolu son 
empire a tort et a pechie et 
ueez ci le droit oir se 
uos uos tenez a lui uos ferez 
ce que uos deuroiz et se 
uos ne l faites nos uos ferons 
le pis que nos 
porrons  onques nus de la terre 
et del pais ne fist semblant qu 
il se tenist a lui por la 
tremor et por la dotance 
de l empereor alexi ensi 
s en reuindrent en l 
ost arriere et alerent chascuns 
a son heberge 

l endemain quant il orent la messe oie 
s asemblerent a parlement et 
fu li parlemenz a cheual 
enmi le champ la peussiez ueoir maint bel 
destrier et maint cheualier 
desus et fu li conseils 
des batailles deuiser quantes 
et quels il en auroient 
bestance i ot assez d unes 
choses et d autres mes la 
fin del conseil fu tels 
que al conte baudoin de 
flandres fu otroié l auangarde 
por ce que il auoit 
mult grant plente de bone 
gent et de archiers et d 
arbalestriers plus que nuls 
qui en l ost fust 

et apres fu deuisé 
que l autre bataille feroit 
henris ses freres mahius de uaslaincort et 
balduins de belueoir et maint autre bon cheualier 
de lor terres et de 
lor pais qui auec els estoient 

la tierce bataille fist li cuens hues de 
sain pol pierres d 
amiens ses niers euthaices de 
cantheleu ansiaus de kauc et maint bon cheualier 
de lor terre et de lor pais 

la quarte bataille fist li cuens loeys de 
blois et de chartain qui mult 
fu granz et riche 
et redotez que il i auoit 
mult grant plente de bons cheualiers 
et de bone gent 

la quinte bataille fist mahius de monmorenci et 
li campenois ioffrois li mareschaus de campaigne 
fu en cele ogiers de sain cheron manessiers 
de lisle miles li braibanz machaire de 
sainte manehalt iohans foisnons guis de capes 
clarembauz ses niers roberz de roncoi totes 
ces genz firent la quinte 
bataille sachiés que il i ot 
maint bon cheualier 

la siste bataille firent les genz de borgoigne 
en celui fu oedes 
li champenois de chanlite 
guillaumes ses freres richars de dompierre et 
oedes ses freres guis 
de pesmes haimes ses freres 
otes de la roche et guis 
de coulans et les genz de 
lor terres et de lor pais 

la setime bataille fist li marchis bonifaces 
de monferrat qui mult fu 
granz il i furent li 
lombart et li toschain 
et li alemain et totes les 
genz qui furent de le 
mont de moncenis trosque a 
lion sor le rone tuit 
cil furent en la bataille le 
marchis et fu deuisé que 
il feroit l arieregarde 

li iors fu deuisé 
quant il se recueildroient es 
nes et uaissiaus et por 
prendre terre ou por uiure 
ou por morir et sachiez que 
ce fu une des plus doutoses 
choses a faire qui 
onques fust lors parlerent li 
euesque et li clergies 
al pueple et lor mostrerent 
que il fussent confes et 
feist cascuns sa deuise que 
il ne sauoient quant diex feroit son conmandement 
d els et il si firent 
mult uolentiers par tote l ost 
et mult pitosement 

li termes uint si 
com deuisez fu et li 
cheualier furent es uissiers tuit auec lor destriers 
et furent tuit armé les 
helmes laciez et li cheual couert 
et ensellé et les autres 
genz qui n auoient mie 
si grant mestier en 
bataille furent es granz nes 
tuit et les galees 
furent armees et atornees totes 
