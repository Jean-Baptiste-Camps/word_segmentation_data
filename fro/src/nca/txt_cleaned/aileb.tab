me sui de dire teuz 
que ge me sui aparceuz 
que trop son corage tere 
ne porroit nus grant chateil trere 
por ce me plest en mon romainz 
noueaux moz ou il porront prendre 
grant sens et cortoisie aprendre 
moult me poise que ge ne puis 
plus bien trouer que ge ne truis 
et qui de eaus dit chose certaine 
cheualerie est la fontaine 
de cortoisie que espuisier 
ne puet nus tant n i set puiser 
de deu uint et cheualiers l ont 
tont con cort l eue aual le mont 
uient de eaus por coi est lor lige 
des le copel iusques en la tige 
que autres n ont fors l escorche 
de cortoisie estuet par force 
s aucuns est qui point en retigne 
que il la gart et qu il la tiegne 
des cheualiers et de lor non 
quar point n en crest s en lor fieu non 
tel hautece et tel dignete 
a en lor non par uerite 
por ce fust droit sanz contredit 
qu il fusent tel con lor non dit 
de coi en sui ge en maleise 
uoi ge riens qui me despleise 
oil la riens que nus i truist 
qui pis lor fet et puis lor nuist 
si est que de cheualerie 
les plusors ne s entendent mie 
ne ne seuent si est forfet 
de cheualier por coi fu fet 
ne qu a lor non apartendroit 
a fere que lor per droit 
est propres nons que gentillesce 
tant est lor non par sa hautesce 
sor toz autres hauz nons qui soient 
quar se il bien reconissoient 
com li nons est de haute afere 
asez funt tel choses qu a fere 
ne seroient por coi por honte 
ne ne seuent que lor nons monte 
quar teus por cheualier se tient 
qui ne seit qu a non apartient 
fors d itant que cheualier sui 
mes quanqu il set dire de lui 
li cheualier a grant esgart 
cil qui n ont de lor nons regart 
ne conoissent si est grant dels 
eaus ne lor non ne li non d eus 
qui le coneist donc conteor 
li harpeor li iugleor 
de ceaus dit raol de hodenc 
qu i sunt apelé marestenc 
de cheualerie esprouer 
et par itant le uoil prouer 
que quant li marcheant asemble 
l or et le marestanc ensemble 
si frie au marestenc et lors 
puet il conoistre que li ors 
blans ou marcheanz en fins 
tot autresi c en est la fins 
seit en par les menesterieus 
qui es places et es hosteus 
uoient les hennors et les hontes 
de coi len peut dire beau contes 
et de queus nons ge le uos di 
quant ce auient qu il ont serui 
et uient au point de demander 
la largesce et s il l a ou cors 
que la pointe ne piert defors 
s il a de coi doner l estuet 
presentement et s il ne puet 
doner se ce uient au pramettre 
il li fet si freschement mettre 
s essoigne et si bel deuiser 
que tot li monz puet auiser 
le talent qu il l a de bien fere 
mes li auers est d autre afere 
quar s il done tant tendra 
son don ia gre ne l en saura 
cil qui el recoit et si pramet 
tantes auentures i met 
en sa promesse est nule chose 
de son cors ou honte repose 
qu il est d ennui feruz en char 
c est uns uains moz feruz d eschar 
froiz et relenz et sanz sauor 
et cru que quant ge l asauor 
ge sent qu il moisist en faintie 
et bonte de maluestie 
mouz d armes et cas de seior 
espes de honte et cler d onor 
engres d aguet uains de paresce 
que li relefs de la pramesse 
qu il a ou cuer couient en isse 
ne sai que plus uos en deisse 
des auers mes d itant m est bel 
que li mez seuent li uessel 
au comenz que pas ne me dout 
ce sunt cil qui conoissent tout 
por ce me poise sanz mesprendre 
quant nus i truue que reprendre 
ne que blasmer ne que redire 
et que doi ge uoir donc doi dire 
qu il soit nus cheualiers uilains 
nenil mes li uns sunt de mains 
plus que li autre en toz bons lieus 
si en i a asez de ceus 
qui tant sunt de plus en proesce 
qu i ne daignent fere largesce 
ainz se fient si durement 
en lor proesce qu aurement 
s i fiert orguil qui lor comande 
a ueer quanque len lor demande 
et dient que n est pas anors 
de coi crien ge ces lecheors 
dorrai lor ge dorrai por coi 
que puent il dire de moi 
ne sui ge cil au grant escu 
ge sui cil qu ai toz uaincu 
ge sui li meudres de ma main 
si ai d armes passé gauuain 
auoi seignors queque nus die 
n afiert pas a cheualerie 
que cheualier por sa proesce 
doi auoir en despit largesce 
quar par proesce a droit conter 
ne puet nus en haut pris monter 
s en la proesce n a deus eles 
ge uoil dire coment et queles 
deus eles couient a estre 
que largesce soit l ele destre 
et la senestre cortoisie 
mes se chascun ele estoit fornie 
il couient a droit deuiser 
que chascunne ait por droit aler 
sept pennes par droite reison 
en l ele qui largesce a non 
est la penne premere tele 
que ce que largesce a non ele 
qu en soit proesce hardiz 
quar par droit pris et par droit diz 
puet on prouer outreement 
que largece est de hardement 
estrete et de hardement 
et nos sauons que poi auient 
en nul pais ne loing ne pres 
que nus soit larges et maues 
la secunde est de tel afere 
que nus hom qui uoille largesce fere 
ne doit pas garder a auoir 
ne que sa terre puet ualoir 
ia cheualier se deus me saut 
puisqu i garde qu ele uaut 
ne montera en grant hautesce 
ne il n est pas plain de proesce 
ne d amor ne de hardement 
qui plus ne done et ne despent 
et en folie et en sauoir 
que sa terre ne puet ualoir 
tierce penne senefie 
qu i de largesce fet s amie 
et ueut de largesce auoir pris 
qu il ait toz iorz son conseil pris 
d enorer le poure et le riche 
ge di que de largesce triche 
cil quant il done qui esgarde 
de cestui puis ge auoir garde 
cist est bien de conte et de roi 
cist puet a cort parler de moi 
celi dorrai quant issi done 
ce n a pourie ne ne done 
rien a largesce ainz semble force 
mes qui en largesce s esforce 
et ueut estre large parfiz 
si doit doner a desconfiz 
et ne regart pas a chacuns 
qu il li rende le gueredons 
quar largesce sanz nul redout 
gene a tout por tout 
quarte penne a droit esgart 
si est que len se tiegne et gart 
de prametre se il ne ueut 
doner quanques pramesse aqueut 
son leu et puis ne le ueut rendre 
sauez uos qu il puet atendre 
a honte li puet len torner 
puisque hons n a talent de doner 
si fet home por son don 
trois foiz uenir en sa meson 
quant plus i uient et mains le prise 
si li a bien la uoie aprise 
et por itant poon sauoir 
li malues et li sers d auoir 
quantc auient qu il n i ueut riens mettre 
que c est folie de pramettre 
quinte c est l ensaigne 
qui toz les autres biens enseigne 
que chascun asauort son don 
de quel sauor par quel reison 
puet len son don asauorer 
la sauor est de tost doner 
qui morsel sanz sauor tranglot 
enplir en i puet son uentre tot 
mes ia tant n enplira sa pance 
que li cuer en sente pitance 
confort uiande ne secorse 
tot autresi emple la borse 
de dons targier mes a nul fuer 
ia n auendra si pres de cuer 
con cil qui uient prochainement 
itant sachoiz ueroiement 
tuit cil qui uelent estre large 
que dons est sanz sauor qui targe 
sixte penne uos aprent 
se large done largement 
se ce auient qu il ait mal asis 
trois dons ou dis ou un ou sis 
ne doit estre par lui pensé 
ne reproché ne regretté 
li sons dons por rien que len die 
largesce quique l asordie 
ne uoudroit pas tant trespasser 
ne nus larges ne doit penser 
a son don puisque doné l a 
ainz doit penser que il redorra 
sepme penne en l ele destre 
si aprent quique ueut larges estre 
il doit beau doner a mengier 
larges ne doit son cuer changier 
por coi por ce que souent uient 
cele largece donc n auient 
a celui qu ele remaint 
que toz iorz en largesce maint 
toz iorz la ueut et deus coment 
doner a mengier largement 
est ce donques si grant proesce 
tuit cil la tienent a largesce 
qu en largesce s aparcoiuent 
por coi por ce tuit large doiuent 
cele largece maintenir 
s aucuns larges ueut cort tenir 
il mande genz por enorer 
tant n en fet a sa cort mander 
dames et cheualiers diuers 
ne tant ne dorra manteaus uers 
et s il ne done uolentiers 
que il ne dient cil et cil 
au departir dahez ait il 
tele est la costume qui cort 
et c est la droite riule en cort 
qui de mainte genz est coniurie 
qui ueit conte si eit curie 
ai de largesce auisees 
les sept pennes qu ai deuisees 
qui sunt en l ele or recouient 
por ce que uolentez me uient 
que de l ele de cortoisie 
les sept pennes cortoises die 
coment ont non queus deiuent estre 
le secunde ele est la senestre 
que i ai cortoisie apelee 
qui doit moult bien estre nomee 
la premiere penne d asise 
si est d enorer sainte iglise 
quar droiz est et reisons s i tient 
qu a toz cheualiers apartient 
que il deiuent regarder 
que por sainte iglise garder 
fu cheualier nomez aincois 
ne doit estre nomez cortois 
qui eglise n aime et hanore 
que il ne les ne ior ne hore 
que bien sachez queque nus die 
c est la plus bele cortoisie 
ou nus se puisse demorer 
que de sainte iglise hanorer 
secunde apres la premere 
queus est elle de cele maniere 
que cheualier por sa beaute 
por nul haut pris ne por bonte 
qu il ait tant ne soit merueillos 
que por ce doie estre orgueillos 
quar ge di et prouer le uoil 
qu entre cortoisie et orguil 
ne porroient coniundre ensemble 
por coi por ce que il me semble 
qu en toz poinz nest de cortoisie 
hanor et d orguil uilanie 
tierce penne que tenir 
doit ensemble c est qu autenir 
ne doit qui cortois ueut estre 
de uanterie qui seut nestre 
de uilanie que uanter 
ne sot onques de bel chant chanter 
ia nus n iert bien loé par lui 
de uaneors me senble ennui 
qui ueut estre droiz cheualiers 
ne doit pas estre trop parliers 
quar cheualier ne doutez pas 
doit ferir haut et parler bas 
quarte penne doi ge dire 
queus est ele est de tel matire 
que nus cortois ne doit blasmer 
ioie mais toz iorz ioie amer 
et doit estre des esioianz 
fere ioie et estre ioanz 
de lor solaz et de lor uie 
qu a cheualier est cortoisie 
qu il oie uolentiers chancons 
notes et uieles et sons 
et deduiz de menestreus 
et ouec ce doit estre teus 
se il ot des dames mesdire 
qu il face une autre chancon dire 
por coi por ce n est pas reison 
que de nule dame par non 
oie cheualier uilanie 
dire qu il ne la contredie 
en toz poinz el li doit desplere 
quar qui est cortois il doit fere 
l anor a dames si conmune 
que il les aint totes por une 
quinte penne ge destois 
cele desfent a toz cortois 
une teche qui mainte cort 
apourie et moult i cort 
queus est la teche c est enuie 
cele qui de poior l enuie 
cele qui toz les maus maintient 
cele dont uilanie uient 
a ceus qui d ele font lor mestre 
por ce qui cortois ueut estre 
s il a seignor et il auient 
que li sires ou il se tient 
soit de largesce desireus 
qu il gart qu i ne soit enuieus 
de beau don si l en done autrui 
ne doit estre pensé par lui 
qu il les deslot ne contredie 
quar n esteroit pas cortoisie 
ne cil n aime pas son seignor 
qui li desloe a fere hanor 
por ce le di que uns mestres sunt 
que cheualier lors saignors ont 
en toz pais et pres et loing 
ne ia em place au grant besoing 
n auront a lor seignor mester 
toz seruent de losengier 
quant il auient que sofreteus 
qui sunt de prendre coueiteus 
uienent a cort por demander 
i saillent por contremander 
le don donc il auroient ire 
et dient a lor seignor  sire 
chascun uos tout chascun uos robe 
cil enporta a pasques robe 
cil trente sous cil autres uint 
d ileques au tierz ior reuint 
est il a uos or ueut ses gages 
sire  fet il  cil n est pas sages 
qui les en croit ne qui lor done 
qui a largece s abandone 
ia en richece ne morra  
issi dient ia ne dorra 
beau don qu i ne le contredient 
souent auient que quanc il dient 
torne a noient et noient font 
quar li sires a cui il sunt 
les uoit souent s es conoist bien 
et n en leroit por lor dit rien 
tant est larges et de haut pris 
atant a beau doner s est pris 
qu i ne s en uodroit pas tenir 
que cen qu il puet dau son tenir 
ne doinst et plus se plus auoit 
et puisque li enuious uoit 
qu i done a toz et fet lor bon 
et qu il ne puet fere le son 
quant il n i piert ce que li greue 
s un autres un beau don enleue 
grieue si fet c est lor enuie 
as enuious qu i lor enuie 
et grieue quant il uoient fere 
largesce itel est lor afere 
si semble par droite reison 
le chien qui garde le muslon 
coment c aurei ge tost proué 
quant li chiens esst enmi le pre 
lez un muslon et il auient 
que por maingier a cel fain uient 
la uache soule li chiens saut 
contre la uache et si l asaut 
et chace en loing teus est li chiens 
qu il ne leroit por nule riens 
la uache qui a moult grant fain 
ne il ne puet mengier dau fain 
teus est la uie a losengier 
de son seignor fet esloignier 
les frans homes et bote ariere 
et ne ueut en nule maniere 
que nus eit preu en son auoir 
ne li auoirs ne li fet bien 
plus que fet li muslons au chien 
syxte penne aprent par droit 
cortois estre ne doit 
ne mesdisanz 
quar de uilains colps 
cortois ne 
est 
s il s i prent il prent la poior 
quar de cheualer coupoior 
puet len bien dire tel reproche 
ou en la main ou en la boche 
ne puet il pas beau cop auoir 
aincois couient par estouer 
que li cop li uieignent 
que en la boche ou en la main 
de cheualier ne di ge pas 
qu entre cheualiers n est gas 
et beaus ne doie retrere 
et tote uilanie 
tot ce sai mes n est pas encors 
a lecheors 
ce n est pas bon 
quar por lor laissent le son 
sunt cheualier nomé 
demi et lecheor clamé 
por ce que lecheor se font 
si cuident estre mes non sunt 
ne ia ne li seront par droit 
quar nus lecherres ne porroit 
por nule riens queque puisse estre 
lecherres et cheualiers estre 
aincois couient qu il soit toz entiers 
ou lecherres ou cheualiers 
quar li nons de cheualerie 
est outre point de lecherie 
ne ia n auendra par reison 
que l un toille a l autre son non 
et s il auenoit que fortune 
qui entre reison met rancune 
fesoit que uns cheualiers fust teus 
cheualiers et menestereus 
se ce auient au dire uoir 
quel escu deuroit il auoir 
li nons m aprent la maistire 
de l un a l autre tot aatire 
ge dirai que uns cuers auise 
a dire diuerse deuisse 
de lui et de l escu ensemble 
c est cil qui quant tornoi asemble 
porte l escu au non diuers 
c est li escu a deus enuers 
qui est portrez de lecherie 
a un blasme de uilanie 
a quatre ranpones rampanz 
a une langue a cinq trenchanz 
qui l escu porprent et sormonte 
l escu au mireor de honte 
au lion portret de manaces 
iteus escuz en totes places 
pent a tel col ge n en di plus 
ne ge ne cuit pas qu il en soit nus 
qui tel escu doie porter 
bien doit chascun son cuer oster 
qu a son col tel escu ne pende 
d ou deus toz cheualiers desfende 
sepme n obli ge pas 
quar ele est de tel conpas 
qu a toz cortois par sa mestrie 
