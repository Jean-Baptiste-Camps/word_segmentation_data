a la dolour del chief . 
a la dolour del cief prens maniue  euroune  fort  sauine  poliuel . 
auec uien et aigue done le malete boire a . 
purgement del chief prens peretre  maisse par yy iours  
le chief espurge . 
c a lui colt done  elle assuaige . 
a blans dens faire . 
az blans dens faire  del seil et de sauelon froie souent . 
al cuer . 
a cuer  colz semence . 
prens l aiwe et le bois  a molse u appie et poure a uien . 
a la dolour des dens . 
a la dolour des dens prens ongle del meolle del cheual et si escris en la maisselle ces nons . 
atrui  promirs di yy fies et puis dis  et se c est des ceuais . 
a la crainche . 
a la craince saneir  fais pure del chief del grue et del uentr  et de quantqu en li at ensi  le mes sechier en un for chaut  et cel pour mes sus . 
a la femme ki uait en painne cest briue . 
nomei l . 
a dens . 
a dens  cuis les racines de cerfuelh bien en l aigue et celle aigue tiens en ta bouche . 
al charnient des oilz . 
bois poliuel del ius . 
az oreilhes ki n oient mie . 
prens trois uerges d aubeespine et mes en feu  stoudeir bien et recuis ce ke en isterat  et si le melleis awec miel et awec oile et meteis deuens les oreilhes . 
mes sus le pour de sancdragon . 
a la pier de l home . 
done li boure l escleit del boke  et a la femme  celle del chiure  si ke ilh ne le sache nient . 
contre fiures et frachons . 
ceu escris parcemien et si le porte sor toi . 
a ronce osteir . 
del meol del chier chaufe a fou de cherbons  oinge la faice al soir . 
a uerues prens agremonie awec alsi de le colt . 
cis mal dont un ciet . 
li amuist ditane et aigue  li doneis  l et cui sobitainnement auient  truil bien poliuel dois culhiers awec teue  et en un drape le loi et si le tiens a narines . 
par uers . 
a uers  boulle le froumaige fres en l aigue et mes sus iour et nuit  
u ce le lait de le femme calt  ce arrement et miel et abont d oef  et si le loie sus . 
decontre le sanc est . 
cuis le corais e uies uien et coleis  se li doneis boire . 
ki sanc uomist est . 
helne et ualeriane et mifuelh done li boire . 
porte biweul  siser  seurs . 
betoine maniois enions  seniers pas aweres . 
le blanc melle awec miel  et si esspars aua la maison si en furont le moske  u elle moront . 
al sanc staincier . 
cui le resure del chaudire bien truleie  et mes sus touste . 
par serpentinnes . 
boiue le sainke del chieure . 
c est des malades . 
se tu uiens al malaide et ilh torne son uis uers la paroit  mors sennefie . 
ancor . 
promiers se ilh torne le chief as piez  mors sennefie . 
ancor . 
promiers se ilh torne le chief as piez mors sennefie ancor . 
se ilh at noires les ungles  mors senefie . 
ancor est . 
et se nus i uient et ilh ne l salue mie et son main met a son chief et ses pies trait a lui  bien puet garir . 
del mal ki chiet . 
a ceaz ki chient del mal  prens une liure ki soit prise le promier iour de marche et se l cuis tot entier en l aigue si ke toz defaice  et de cel aigue li done boire trois fois . 
a forseneis . 
les forseneis fais maingier auz ades en tos lour maingier . 
a ue . 
a ueit ferut  les fuelhes d aigremoine bien truleies et abont d oef  et mes sus . 
a chief purgier . 
al chief spurgier  cerfuel mainieus ades . 
ki pisse sanc est . 
ki sainc pisse  si ait chies d auz cuis en l aigue en un pout noef  et boiue les nuis . 
a enferteit . 
ki ne maingier par enferteit  betoine boiue a mulse par trois iors trois culereies . 
mecine de uultor . 
l os del chief del uultor loie sor le ceruel  si te torat le dolor del chief . 
se ceruel truille auec oile et loies az temples  le longe enferte del chief sene . 
ses oelz loie un drap  s es pent a chief u al coul  mult uaut az oelz . 
se fiel auuec sain truleit isnelment dyable chace u ilh est . 
ses ars auec safran et rose  se ke en miez poez sor un fuste de salce truiles  et puis les uomisseras  si serat garis . 
ses cuer et ses chies aloiés al chief de la femme ki mal est a son baron  toist reuient en pais et en amors . 
a dyable osteir est bon . 
se cuer truileit a l aigue  boir done  dyable en chace et oste . 
del spinisse . 
li ners de ses pies az mains loiés tollent le dolour . 
otantes medecines li uultour quant membres ilh at . 
a spinis . 
se spinisse point a la femme ki ne puet enfanteir  soi deliurat . 
al dolour del puacre . 
li fiens del pawon tolt l ardoir del puacle . 
li trop crais . 
cilh ki est trop crais se doit souent seingier . 
a mains chaude . 
cuis les orties en l oile et si en ongnes tes mains  s es aueras chaudes . 
a faire les piez chais . 
de lait et d oile froie tes piez  s es chaces  s es aueras chais . 
ki trop est crais . 
boiue fenil ades u ce betoine boif yy iors . 
a dens de uers . 
a dens de uers le dolour trai trois gottes de sanc d en son l oreilhe si qu a terre tochent  se garrirat . 
a sanc stanchier est bon . 
escris li ens el front . 
escris ens el front u en un brief  se li mes en templiers . 
a la potrene . 
li fiens del porke et les fuelhes des colz truleis  se li mes sor la poitrine  si estancerat . 
encor est . 
a le scape  cuis le maroiure en aigue bien e si t i baingne . 
ki ne puet gesir a femme . 
boiue le ius de le ueruoine a lait de chieure  fouterat . 
femme ki ne puet porteir . 
pende les collencheaus de la mostelhe a son coul et gise a home  ilh conciuerat . 
s acuns toi uet greuieir . 
hoste ton annel de ton doit  se l mes en un des altre dois et si dis . 
a l anemis chachier del maison  escris al paroit  li charniens del malhe . 
yy fois le dis . 
c est li charniens del drawonke . 
promier fais crois sus . 
et si dis trois fois de ci . 
a et si dis  trois fois ce di . 
decontre le dolour del crance . 
mes la main destre de l enferme et si le laiue le destre et si uos torneis andui uer orient et promiers dites  et puis soffle en l oreilhe del malade trois fois et si dis  dis  az houreilhe . 
a l oie  la u les feues cuisent  oste le pout del feu et lais aleir la fumier en es oreilhes et ce fai souent . 
au bolour est osteir del ceual . 
prens croistes de pain de soil chaueies et mes ens un oef et maigre char de bacon et seil et  et ars tote ensemble et si en fais pure  et mes auec poure molut  et mes sus  si maingerat le boloir . 
le derain iors de decembre  ki en ces iours enderamerat home u beste  lue u el quar ior morat . 
et ki char d awe dedens ces iours maingera  en yy iors morat . 
oiseaz ueir en songes et a ceauz combautre  tenchons senefie . 
oiseaz prendre gaan senefie . 
oiseaz tolir alcune chose de damaige senefie . 
oiseaz sens pennes ueir destorblier senefie . 
oiseaz plusours ueir damaige u deciuemens senefie . 
oiseaz entre eaz combatre gaang de haut home senefie . 
oiseaz exbolisanz ueir damaige d anemi senefie . 
awes en soinge ueir et entres elles combatre tenchons senefie . 
hez prendre gaingne senefie . 
hes ueir agait d anemi senefe . 
hes en maison ueir deguerpisement senefie . 
hes chastier leece senefie . 
hes uer a tote lour fruit estraingne home senefie . 
argent ueir et nient manier tenchont senefie . 
argent manier gaaing senefie . 
or tenir u manier enuie u detriement de ses besoignes . 
besans u doniers troueir enuie senefie . 
or u besans ueir a soi senefie . 
armes porteir seguruteit u confort de ses besoingne senefie . 
charbons maingier damaige senefie . 
prendre alcune chois d empereor songe u deliurance senefie . 
ares tendre u saetes traire traualh u anguos senefie . 
arbres ueir a tos lor fruis gaingne senefie . 
arbre monteir alcune digniteit senefie . 
sor arbres seir boen mesaige senefie . 
arbre ueir et de lor fruis maingier ioie senefie . 
arbres plusour ueir deciuemens senefie . 
arbres acendre anemis senefie . 
aloesne boire tenchons senefie u trauailh . 
blans dras uestir u luisans leece senefie . 
a l erere terre fendre  trauailh u soingne senefie . 
alcuns ueoir plus haut ke ne suet  grief languor senefie . 
a sacrefice aprostuire u sacrefier leece senefie . 
aignheaz u caurois u asnes  ueir croismens de ses besoingnes senefie . 
asil boiure enfermeteit senefie . 
air turbleis despisement senefie . 
air cleir ueoir gaingne senefie . 
anel doneir damage senefie . 
anel tenir u prendre seurteit senefie . 
anel ueir gaingne senefie . 
a l auteil sacrefier ioie senefie . 
les estoiles ueir ioie senefie . 
al ciel monteir et deu oreir traison senefie . 
aigue chaude boire u en li laueir soi  enfermeteit senefie . 
aigle sor son chies honour senefie . 
aigles plusours ueir aguais senefie . 
cui serpens assailhent de femme soi gaite . 
heis ueir u prendre tenchons senefie . 
cui on tout s amie mort senefie . 
aigue froide boire u en li soi laueir santeit senefie . 
cui mors done alcune choise  gaains cui om ne spoire mie . 
se maison grant cariteit et bien de son anemis senefie . 
seir sor aisne trauailh senefie . 
asne caliant et deliét et corant  tenchons senefie . 
asne ueir crieir gaaingne senefie . 
cui bestes asailhent  uencus serat de ses anemis senefie . 
alcuns ueir angnoier ioie . 
barbe tondre u reir a soi  damaige senefie . 
barbe alcuns ueir croisement senefie . 
barbe alcun auoir leece u soigne senefie . 
bestes donteir  graties de ses auersares u son anemis ueir en posteit senefie . 
bestes corans ueir  alcun desturbier senefie . 
bestes ueir parleir  alcune moleste senefie . 
bure maingier bon mesaige senefie . 
baignier soi en baigne anui u anguosse senefie . 
seir en bainste seurie senefie . 
noir mantel ueir grief tenchons senefie . 
ueir soi afubleit ioie senefie . 
baingne faire anui senefie . 
benefice faire ioie senefie . 
iarbes ki les uoit combatre  tenchons souferat en apert senefie . 
sostenir en baston soi  enfermeteit . 
blanc boues ueir u sor lui seir honours senefie . 
bues mors u en matalant ueir peril senefie . 
bues sens cornes ueir despisement senefie . 
bues ueir paistre ioie senefie . 
cui om uis fait bien bonteit senefie . 
cui home mors fait bien leece senefie . 
ueir grans uache et pasible  gaingne senefie . 
bras torbles auoir coroche senefie . 
bras auoir coupeis amenuisement senefie . 
beas bras auoir croisement senefie . 
bras fors auoir uertut senefie . 
doneir alcune chouse discorude senefie . 
baldreit ueir estre de lui cent enfermeteit senefie . 
braies uestir ardoir senefie . 
coute uestir segureteit senefie . 
corone prendre u soi ueir coroneir  leece u gaingne senefie . 
corone de palmes auoir  sormuntement senefie . 
corone d or auoir  desour plusour auoir seingneries senefie . 
corone de laurier auoir bone grase senefie . 
corone de deuerses flour auoir uilen tort senefie . 
ciel ueir flamboir felonie senefie . 
colons ueir tristece senefie . 
ceuelz tondus auoir croisemens senefie . 
cheues de son chies ueir tolir perde senefie . 
ceuelus soi ueir enfermeteit sennefie . 
cief laueir d aucun home  deliurance de cremour senefie . 
cief blanke auoir gaingne senefie . 
son chief tondre damaige senefie . 
chachement nuef auoir gaaigne u deciuement senefie . 
chacemens uies chacier enpiremens senefie . 
chiens ueir giuer auec alcun home  graise de son auersare senefie . 
chiens ueir plusours  eskiweir ses annemis senefie . 
cirges ueir u cire ioie senefie . 
parleir a mort gaingne senefie . 
gesir auec sa serur damaige senefie . 
gesir auec sa femme damaige senefie . 
gesir auec marle segureteit senefie . 
gesir auec uirgine anguos senefie . 
grans lumiere ueir gaingne senefie . 
alcun ange ueir empegemens senefie . 
carbons maingier  ses annemis de lui parleir senefie . 
uomir son maingier damaige u alcun de ses sacrés choses desccourir senefie . 
estre coroneit entre plusours  mort senefie . 
monteir al cier honours senefie . 
le chiel ueir en terre agait senefie . 
le cier ueir cheir ioie senefie . 
cocumbre u caordes ceir annui senefie . 
lices blankes ueir grief tenchons senefie . 
assalhir nului cremurs senefie . 
se maison ueir ardoir boen mesaige senefie . 
coltel prendre  tes annumi de toi parleir senefie . 
coltel doneir  son annemis defendre senefie . 
sor char monteir u seir tenchons senefie . 
lire u ueir lire ioie senefie . 
fres fromaiges ueir u maingier gaingne senefie saleis fromaiges ueir nulle bien senefie . 
carbons estiens ueir ses annemis destruis senefie . 
ensembl roi u enpereur manoir  ioie senefie . 
charbons uis ueir  ses annemis contregardeir senefie . 
chartre escrite acusement senefie . 
charte lir bon mesaige senefie . 
son chief ueir aplanier  honour senefie . 
se char ueir naureir grief enfermeteit senefie . 
char maingier pechiet senefie . 
auuglét ueir perde senefie . 
cendres ueir seurteit senefie . 
ueir leece senefie . 
tymbre u harpe ueir grant tenchons senefie . 
monteir en haut trauailhe ou bon mesaige senefie . 
cors auoir uelhut enpegement senefie . 
ueir le femme deuenir uuiure bon mesaige senefie . 
crucifier soi ueir grans tribulations senefie . 
en bois aleir amistier senefie . 
guardes ueir et auec eaz habiteir annui senefie . 
a haut home parleir u auec lui aleir besoingne senefie . 
a deu parleir gaingne u merueilhe senefie . 
cuir soi ueir  isnelement besoingne senefie . 
cui li chief tresaut languer senefie . 
cui li destre partie del cief tresaut nulle bin senefie . 
cui li souraine partie del chief tresaut bien senefie . 
sa maison ueoir chaoir peril de se uie senefie . 
se maison ueir destruire damaige senefie . 
ses dens desostrains et souerans u les mauseleis samane chair  alcun de ses amis perderat  
et s il cient sen dolour de sanc  alcun amis perdera . 
dragons ueir digniteit sennefie . 
corone ueir gaingne u ioie senefie . 
buez maingier en plusor senefie . 
alcuns ueir decolleir  de ses annemis estre sormonteis senefie . 
desciendre soi ueir  damaige . 
. 
. 
. 
ensemble lait desos enfans iors senefie . 
deu sacrefier gaingne senefie . 
deu aoreir ioie senefie . 
maison edifier creisement senefie . 
se maison ardoir ueir nulle bien senefie . 
alcun iureir ueir segureteit u enferteit senefie . 
sor blanke cheual seir u monteir bone auenture senefie . 
sor noir cheual seir anguos senefie . 
fors del contreie alcon ueir anguos senefie . 
despoilhiét alcun ueir damaige senefie . 
olifans ueir honors senefie . 
achateir u uendre tristece senefie . 
sor son cheual seir detriement senefie . 
son cheual chastrer segureteit senefie . 
sor cheual chastré seir u lui ueir acusement senefie . 
cheual chenu ueir damaige senefie . 
fontaine ueir anguosse senefie . 
se faice ueir en ague u ultre l aigue  longe uie auoir senefie . 
se faice auoir laide  detriemence a pechiet senefie . 
soi ferir ueir de fer  segureteit senefie . 
fer traitier enferteit senefie . 
fluuraine passeir segureteit senefie . 
fluue torble passeir angouse senefie . 
fluue cleir passeir segureteit senefie . 
fluurs prendre u colhier chalenge fontaine ueir u en eles chair ioie senefie . 
belle faice auoir honour senefie . 
fontainne boire gaingne senefie . 
faisseis auoir longes senefie . 
fromis ueir ioie u tenchon froment manier enfermeteit senefie . 
freres et sereours uues elogier ioie senefie . 
miez ensanle boir awec uien enfermeteit senefie . 
philosofe soi ueir damaige senefie . 
ki se figure uoit mueie  deceuement senefie . 
filhes ueir naistre alcun home  creisement senefie . 
miez ueoir u maingier dolour de ses ues senefie . 
phiolle prendre ioie senefie . 
phiole en seant prendre anguos senefie . 
fontaine ueir estraigne besoigne senefie . 
fluus turble coroche . 
fosse ueir et en li chair calenge senefie . 
fluus en sa maison entreir u fontainnes u riwesiaz  peril de sa uie u de sa maison senefie . 
fuilhes ueir naistre a soi cressement senefie . 
farine manier cressemens senefie . 
par fluus nagier longe senefie . 
esgoier par songe tristece senefie . 
speie porteir et de li alcon naureir anguosse senefie . 
speie porteir senefie . 
ueir alcon homes combautre de speies  alcon bessoigne senefie  soi ueir combautre de speie damaige senefie . 
speie auoir et de li iouer anguose senefie . 
gelines ueir ponre gaingne senefie . 
gelines a tous lors poilhons alcon besoingne senefie . 
gelines alcon ueir grailier ioie senefie . 
cos ueir combautre u chainteir haute choise senefie . 
gemmes ueir u manoier diuersiteit senefie . 
gemme de son anel ueir  son anemi u son auoir perdre senefie . 
paiens ueir combautre  tenchons u peril senefie . 
grues ueir tenchons senefie . 
grues oir gaingne senefie . 
u tempeste oir damaige senefie . 
amont en artiwe aleir trauailh senefie . 
descendre aual l artiwe bien senefie . 
home mueit en beste sauaige trauailh senefie . 
hostes auoir annui senefie . 
cortil ueir u foir ioie senefie . 
iureir home ueir angois senefie . 
banstes ueir u porteir seguruteit senefie . 
banstes lancier trauailh senefie . 
bous u chieures ueir agardances senefie . 
humane char maingier pelerinaige . 
senefie soi ueir home ocier  lui estre desous la garde de celui senefie . 
argent manier enpegement senefie . 
soi ueir malade angouse senefie . 
soi laueir en baingne cressemens senefie . 
enfanz ueir et auec eaz iuer leece senefie . 
en gardiens aleir angoisse senefie . 
en table soi ueoir estre point longe uie senefie . 
arsins ueir peril de se uie soi ueir estre enpereor alcon honor senefie . 
en place u en palais aleir angouse senefie . 
en fluus noier alcuns angouse senefie . 
en fontaine soi laueir gaingne senefie . 
en pescine soi laueir enlecement de sa uie senefie . 
en meir soi laueir leece senefie . 
en laide aigue soi laueir acusement senefie . 
en flous soi laueir ioie u angousse senefie . 
en meir chair gaingne senefie . 
en chair ioie senefie . 
en flou corant soi laueir bon confession senefie . 
en chartre soi enclois u liét auec mort home  calenge sont . 
en fontaine chair honors senefie . 
en fluus chair damage senefie . 
en sepulture chair perilh senefie . 
en feu soi ueir perilh de sa uie senefie . 
ses boel chair ses secreies choise depoullier senefie . 
commande alcune choise honour senefie . 
en loinge uoie aleir traualh senefie . 
en montaigne u en haltece monteir al fie trauailh et al fie honors senefie . 
en leece soi ueir et en reclus liu  perilh de se uie senefie . 
chamos ueir tenchons senefie . 
mantealz ueir u eneas  tenir soi en garde senefie . 
lune cleir ueir senefie creissemens . 
lune del ciel chair trauailh senefie . 
dois lune ueir enuie senefie . 
lune ueir sangleteie damaige senefie . 
le lune auoir colors enuie et enferteit senefie . 
lune blance ueir gaigne senefie . 
lunes plusors ueir poissance creistre senefie . 
lart maingier mort d alcun de tes parens senefie . 
lait uestement uestir enfermeteit senefie . 
tencier creissement senefie . 
tollir beal lecce senefie . 
petit luminaire ueir gaingne senefie . 
quitier seurteit u tencier a son amis . 
ploreir leece senefie . 
luminaire manier enfermeteit senefie . 
cui hom alume segureteit senefie . 
drap guide uestir damaige senefie . 
drap purpre uestir tristes senefie . 
laine blaince ueir gaingne senefie . 
lion ueir corochier guer de son anemis senefie . 
letres aprendre gaingne senefie . 
ki lou uoit  de laront soi garde senefie . 
lieures manier ioie senefie  lumbris ueir ioie senefie  soi ueir liét empegement senefie . 
le lune ueir naistre u partir alcuns signe senefie . 
de mont descendre amenuisement senefie . 
ses mains laueir tristece senefie . 
ses mains ueir merueilhous damaige senefie . 
se meir ueir mort u uiue ioie senefie . 
femme ueir deseueleie guere u ses damaige senefie . 
soi ueir morir deceuement senefie . 
mort home ueir ioie senefie . 
mort home baisier longe uie senefie . 
deseneir leece senefie . 
myrre blance honor senefie . 
se table  perdre a nient aleir senefie . 
et cheualier ueir ioie senefie . 
mort home doneir alcune choise  damaige senefie . 
mort home ueir en sa maison  gaingne senefie . 
soi faire mors angouse senefie . 
fiel maingier  alcon amors de hom perdre senefie . 
soi ueir dormir melhors tens senefie . 
fosses plusours ueir fruite senefie . 
mort enseuelir nulle bien senefie . 
murs et mures ueir et meneir trauailh senefie . 
duel estre tens de senefie . 
femme gesir auec femme enfermeteit senefie aigres . 
pomes maingier tristece senefie . 
mains grailes auoir ricece et poisance senefie . 
mescons et messeneour ueir ioie . 
senefie marbres u pieres ueir  destruire u deciuement senefie . 
la meir ueir paisule  ioie senefie . 
la meir ueir en tempeste  angoisse senefie . 
morir deciuement senefie . 
morir soi ueir ioi et al fie traualh senefie . 
neis plusour ueir boen mesaige senefie . 
neis chargies ueir meilhors tenz senefie . 
neis soile ueir leece senefie . 
noer damaige senefie . 
ueir leece senefie . 
nulleies ueir nulle bien et alle fie bien senefie . 
noces faire damaige senefie . 
ensemble roi u ensemble alcon haut home faire alcune choise  honor senefie . 
nus pies aleir damaige senefie . 
nois coilhier tenchons senefie . 
a faire feste de son nascence leesce senefie . 
nagier par couent ioie senefie . 
prisons faire buenouret tenz senefie . 
pluiues ueir gaingnes u pais senefie . 
baisier altrui damaige u tence senefie . 
aile sor lui ueir espandue  gaingne senefie . 
son oelh destre perdre  se filh u se frere u se pere perdre senefie . 
son oelh senestre perdre  son filh u sa serour u sa mere perdre senefie . 
berbis bien laueis ueir gaingne senefie . 
berbis ueir tondues damaige senefie . 
neiz ueir melhors tens senefie . 
argent ueir tence senefie . 
os ueir manoir deceuement senefie . 
ornemens ueir enui senefie . 
berbis paistre angous senefie . 
fluus ueir leece senefie . 
puche ueir et en lui chair calenge senefie . 
ploreir ioie u uictore u hoonour aquere senefie . 
pain blanke prendre u maingier gaingne u acusement senefie . 
pain d ourge prendre u mangier leece senefie . 
mors ueir  u anemis u enfermeteit senefie . 
pont uer enfermeteit senefie . 
pulchiens prendre cressemens snefie . 
manteaz prendre leece senefie . 
pessons ueir pluiue senefie . 
piez laueir angouse senefie . 
pulchiens ueir chanteir ioie senefie . 
ki soi uoit seoir sor arbre  soi anemi parolent en mal de lui . 
senefie ki uult cuire et ne puet enpegement senefie . 
ki soi uoit  uoleir lui remueir senefie . 
ki soi uoit en exhilh  de grant blame serat apressez senefie . 
cui hurs assailhent  guer de ses anemis senefie . 
u les denz crineir tristece senefie . 
aines monteir traualh senefie . 
aines descendre u tenir  bon teinz senefie soi ueir damaige senefie soi ueir seoir enfermeteit senefie . 
stoilles ueir plusours leece senefie . 
petites ueir d estoilles paur senefie . 
douz solouz ueir honour senefie . 
solouz cleir ueir leece senefie . 
sanc de soi ueir gutteir damaige senefie . 
deceuement u damage senefie . 
tonoir oir discorde u bun menaige senefie . 
tempeste ueir gaingne senefie . 
toile ueir u teistre leece senefie . 
toille ordier  se elle est blaince  bien senefie . 
toille d autre colour nulle bien senefie . 
terre oir croleir damaige senefie . 
tor ueir uenter senefie . 
tenebre ueir enfermeteit senefie . 
toilles ueir tesues enfermeteit senefie . 
testamens faire segureteit senefie . 
maures ueir leece est . 
uoie merueilhouse aleir deceuement senefie . 
coupes blances ueir ioie senefie . 
et trancier angouse senefie . 
coupes noires ueir pellerinaige senefie . 
coupes ueir aigres  tenchons senefie . 
femme prendre damaige senefie . 
ungles ueir chair angois senefie . 
uestir soi leece senefie . 
soi ueir batus bien senefie . 
uendeingier damaige senefie . 
boire enfermeteit senefie . 
uoire ueir u manier anguosse senefie . 
ueir desceuelee gaingne senefie . 
se uesture prendre u ueir ardoir damaige senefie . 
chainture doreie chaindre  anui senefie . 
altre chinture bien senefie . 
foutre u tu aime  ne l awerais senefie . 
se altre l i fait  tu poras peruenir ce senefie . 
decontre uenin et goute . 
le basili droit cuiseis en moreit et en aisil et se l deneiz boiure ki coloures at el uentre  se li tourat . 
a totes gotes est bone  
les lombris ocit  ki le cuist en aigue et souent le boiue . 
decontre sacre et plaie et suers est . 
l escorce prendeiz del uingne auec seil et lart  si le triblés et chaut sor plaie le meteiz  si estancera . 
ki saine par desous est . 
se boiue les fuelhes estampeies auec lait de chiure par yy iors  et les suer doit ons mettre les ius enz es oreilhes  si aiderat a l oie rauoir . 
por palesinois . 
le saige doneis boire auec aigue les palesinois  et sor plaie est elle bone truleie auec uies oint . 
as espointez  auec uien et poiure . 
al soglotement  auec aisiel . 
par agrailliers est . 
le fonoil maingoit ons por engraillier et ades li trop crais  et auec uies uin et poiure le boit ons . 
li ysdroppe ce desenflent  et en colires as oez u ens le met ons . 
por le piere destruire est . 
la semence de la saxefricue truille  et auec chaide aigue et en oile et chait baingne le doneis boire celui ki le piere at par yy iors  et le ius auec de l yere auec chaide aigue  u les fuez de l yere auec aigue mulse u les rains en uien cuitte  u les ius d elne u les grains del geneuire maingier  et totes ces choise doit ons doneir en baingne . 
decontre enfleure . 
le mente beueis  se donra menison et lombris ocit . 
et enfleure tolt ki le boit  et les suirons ocit  
li lauemens de son ius est bons az oelz  le ius de li tenez ens mis . 
decontre goute et az oelh . 
l yere est bone a totes gottes ki quarante foilh en truille auec rartilie . 
outant et nient tant cum en istuit az oelh  metteis tempreir les fuelhes en uien yy iors et puis s es estampeis  et cel ius metteis en un uaisel de coiure u d erain gesir  
et quant uos plaist  s es metteis dedens les oelh . 
decontre sainc et decontre les uers az oelh . 
le cerfuelh beueis auec aisil  si torat le sainc  
le uentre molist  
auec aisil les uers tout  
del ius uos oingiés auec lait de femme ki mal alaite . 
cis a le est ce bon . 
az oelh est bons li fielz del pertris et del liure et del hultur et del ainguilh . 
par le solution et goute festelle . 
li chadons drapins done solition ki le boit . 
et a gottes festele est bons auec uien et poiure et apres baingne par yy iors . 
decontre lombris et cheaz ki cient del mal . 
li briome beueis auec miel et aigue chaude  si ocirat lumbris  
u le ius del rauene . 
ceaz ki cient del mal  doneis les boire ius par yy iors auec aigue chaude  demerkes et diurs et deuenres  et yy iors maingeust pain alis  et boiue aigue . 
ki les en mangeust  se li molisserunt lor uentre . 
por le uentre et le maltris . 
le panaise prendeiz  si le stampeis bien  et l emplauste metteis sor le uentre  se li sanarat et le uentre et le malitriz . 
par auoir luxure . 
le racine del bugle cuisiés en miel et en uien et si le beuez par trois iors en stuiue  si donrait talant de foutre a l ome  
et se trop en aueis  entreis en aigue froide et boueis rue . 
peisons le choses ki naiscent auougles ralume ki souent le boit . 
ki ne uet conchoiure en blanke uisaige . 
le gamandre beueis auec seil et aigue par yy iors  se ne uos lairat concoiure blanke uisaige  
fait sainc quailé  se que femme arestraint ki le boit souent . 
decontre oie et maluaise alaine . 
le iubarbe stampeiz et le ius ceuissez et metteiz es orreilhes si  ferat oir  
e l cuisnement tolt  le maluaise alaine ilh le tout ki souent le boit . 
decontre les dolours del uentre . 
e tormentelle doneis boir decontre toutes les dolours del uentre . 
as disinteries ualt al uin . 
et al sain de porke ki chaide le boit . 
et alle corrence encontre menison . 
az os brisiés et a maluaisse alaine . 
les uioletes doneis boire ki les os at brisiés  en aigue mult est bone a faire  
les flours en prendeis et le mire et le canelle  et trulleis bien et destempreis a aisil  et metteis en narinnes celui u celei ki maluaisse alaine at . 
por la corrence est chi . 
le nimpheie doneis boire . 
le meretris si lasqueront alques  
por corence auec uies uien et lar chaut por yy iors . 
decontre les coillons et le piz . 
le racine del codion prendeis et aisil  en forbie et truileis sor les coillons  si sanerunt  
l emplaiste del coldion le dolour des piz sanerat tote . 
par enflure et puachre et mamelles . 
li kenelie ke on apel simphoniake est bonne estampeie sor enflure et sor le piz et sor poachre et sor mamelles et sor les dens et aines . 
par conchoire . 
ceste erbe est bonne a femme ki ne puet conchoiure  
quant elle siet en baingne se l en doit ons doneir yy grains auec uien et oile et auec nature de lieure par yy iors  se conciurat se dont geist a home . 
pa cheueaz creistre est . 
ceste herbe tempreie yy iors et auec oilie et aigue et sain d oie  
le cuis et s en ongies uo cief  se cresterons uostre cheueaz . 
az desseneis est . 
le semence del gentiane et le semence del rue doneiz boire auec aisil az deseneiz  si reuenront en lour sens  
et quant li femme at enfanteit  auec uien le boiue  se li est bon . 
ki parole par nuit . 
et a plaie . 
cest herbe doneis boire ki par nuit parole che ke ilh ot le iors  auec uien et bonoite aigue  
et a plaie saneir est bone . 
az enherbeiz et a ceaz cui aigue creist en la boche . 
cest herbe donez boire az enerbeiz auec uies uien par yy iors  et a ceaz cui aigue creist en la bouche . 
c est par uomir . 
cest herbe fait uomir . 
ki le boit auec lait de chiure et enz cuite par yy iors  et cui li uentres trobulie  si l boiue auec uien et . 
par uermisseaz . 
decontre morsurre de serpent . 
cest herbe done maingier auec uef  si ocirat les uermiseaz . 
cest herbe prendeiz  si le stampeiz  
doneis boire a ceaz cui serpens at mors a uiez uien . 
par le maltris par conception . 
li le racine de cest herbe  et le poiz et oint  s en fauces emplastre et si metteis chaut sor le maltris par yy iors  si sanerat . 
par colour auoir . 
ki cest herbe boit souent auec uien  colour li done et le bonen sane . 
decontre uenin et morsure de serpent . 
et dolour de cuer et del col . 
ceste herbe doneis boire auec oile decontre uenin et decontre morsure de serpent  et decontre dolour de cuer et del col et des altre maus d entuer le chief ilh est bon a uien . 
c est maltris . 
cest herbe doneis boire decontre morsure de serpent  et por le maltriz le doneiz auec lait  cuit le ius . 
a rains . 
et a osse brisiés . 
et corence . 
cest herbe doneis boire decontre morsure de serpent souent  si esclarcirat le piz . 
ki le boit yy iors apres le baingne  se li sanerat les rens . 
et az osse brisiés et a la corence est bunne . 
par uers et par cranche . 
et por uenin de cerastre . 
u . 
ces herbes prendeis et si les loies la u il at uers  s es ocirat  et de li ocit cranche  et ki le boit se li ocit uenin de cerastre et se li gette del cors se il l i at . 
par le piere . 
par conchoiure . 
cest herbe doneis boir auec chaut oille en baingne  se li tourat le piere . 
et ki le boit par yy iors se li fait conchoiure  auec miel destempree . 
par gottes . 
et par enfanteir . 
par bonent dolors . 
ceste herbe prendeis auec uin et poure  se li doneis boire decontre totes gottes  s es assuagerat  
et az rains de celi ki enfanteir doit le loies  si enfanterat  
decontre le dolour del bonent  le beueis auec uien et bure et poure apres soupeir . 
par dolour del piz et par stoke est chu . 
l euroune beueis al uien  si uos tourat le dolour del piz et des ners  
almoies est bone  bien fait pisier  
fait enplastre de li et de sain et si le loie la u ilh at enstocke dedens le piet u espine  si l en getterat  
boen est a boire decontre totes les enfermeteis del uentre . 
par plaie nouelle . 
li aloesnes  ki souent le boit  ocit les lombris et si enforcist le uentel et molist le uentre  pisier fait  
almoes uaut  sor plaie nouelle est bonne  
les mignes ne lait uenir la u ilh est . 
par le tous . 
et par morsure de kien . 
et drawonck . 
l ortie tout le tous ki souent le boit  
az plaies et si est bone li enplaistre auec seil truleit  et si est bone decontre morsure de kien  
kant on fait sus emplastres  raueteit tolent  
ki soi desiune en uoige le iors  ne li puet puis aigue faire mal . 
a tos sont buen  
auec sain d oile font ens oreilhes de celui ki point n oit  si orat mies . 
c est az oelh et a plaies . 
li maroine auec le miel cuis spurge le piz ki souent l uise sor son pain al sopeir . 
ceste medecine meimes espurge les plaies . 
li ius auec uien u miel est buns az oelh por resclarcir . 
c est bon a la femme . 
li mairoine est bonne a femmes quar ilh lor abunde lait . 
pisier fait . 
az oelh nuist ki souent en boit  
les racines truleie tollent l ardoir des oelh sus mis . 
li purre arse del semence et essparse sor le fondement de celui ki sainne  garist  
bonne est sor les uers ki en fait enplaistre quant ilh tordent et doulent . 
par faire soi sueir . 
li ueece fait sueir ki le boit teue a mulse et aigue  
ki le cuit en oile se oinde le uentre  
et del fieurois se li tout les fieures et frachons  
decontre morsur de serpent est bonne sus trulee . 
li ius de li ocit uers par lui . 
et ki soile le met en miel n i rement uers . 
li sor fumee de li chauce les serpens . 
par le tous et par pisier est . 
li pour del poliul descombre le piz ki le maniut auec miel . 
se par force de fieure u par altre auenture a grief li malades  li poliuel truileis auec oile d oliue et si le oingiés  
le tous tout teue buire et bien fait pisier ensi . 
decontre oelh et oreilhes et enfleur est bone . 
le ius de le racine de foinoil truileis et bien le colleis  et auec uien le melleis  
ki ses oelh en ondent et ilh esclarceront  
et en mes deuens les oreilhes  les uers tout  se ilh i sont . 
bonne est li semence a maingier decontre uenien et ydropesie et enfleure  et si eschaufe home ki le maniut souent . 
femme demande . 
prens le gaet  c est une piere  mes sor la senestre mamelle de la femme  se toi dirat en dormant de quantke elle aurat fait se li demande . 
a che meismes . 
le cue del spiruel mes le femme entre dois mamelles  si toi dirait de quantke tu li demanderas en dormant . 
c est bone a femme . 
le coillont del bieure c um apelle castore truille auec ius de celoigne  s en forfumes le femme  
enemie choise chacerat en sus de lui  et si est bons a boire az palesinois . 
par traire fer fors de plaies est bon . 
li magnetes trait le fer a soi et saiete et altre fer de plaie  quant on le toice u on le loie sus . 
par le iasenie est bon . 
olifans iuoires est buns  ki la rasure en boit  se li tout le iasenies . 
a la femme ki trop at de ses flurs est buns a boire . 
et del col sece . 
et la rasure de l iuoire . 
ce boiue apres le baingne . 
u formaige auec uien u corne de cerf arse auec uien . 
par crainche u par plaie est . 
le chief et le iusier del grue ardeis  s en faites poure u sechiés en un for tote ensemble quantke ilh at el chief et el iusier  et s en faites de li poure  si le metteis sor crainche u sor plaie  se sanerat . 
par rains . 
u par conchoiure est . 
le liure prendeis  se l cuisiés tot entier en un chaut for  si en fait pure et le puir del poiure et le sarie molue aueo oile  si en faites ongement et si en froies bien les rains et le uentre de le femme  si concheurat  
et les coillons del mostelle uiue prendeis et doneir le femme porteir en pel asnine quant elle gist a home  si concheurat . 
par sainc est . 
al sainc restraindre  escrie de son sainc miesmes  se c est home beronix  se c est une femme beronissa  ce escris en un pau de fuit et toce la  et gette en uoie  si cesserat  
et cest charnien dis  sainte marie aloit par uoie  et le fiz deu portoit  trois serours samanz troua  l une auoit a non  et li altre et li tierce  
plaist deu le toutpoisans et sainte marie ke de ces plaies sainc n en isent . 
amen . 
par fieures et par plaies . 
a totes fiures saneir  truil le oilh de herren destre  et done boire al fieurois . 
et le femme le senestre . 
a le dolour del plaie  prens le farine del froment et le lait de le femme  si le melle bien et mes sus . 
par solution est che . 
alle solution del uentre  truileit delieit le corne del cerf arse et doneis boire al uien  a le dolur des orreilhes prens le fiel del uupilhe et le ius del rue ensemble et si gettes ens es . 
par plaie est chi . 
s alcuns est mors u ferus de serpent u de beste enuinemeie  fende un cocke tote uif par deuers le dous et tout chaut sor le plaie le met . 
a ceaz ki chient del mal est chi . 
a ceaz ki chient del mal . 
le kenelie cuil disant  et de le terre ke li foiant fuet auec mielle  
et quant ilh ciet se li met el cors  et de femme et de fromaige et de lait s astiengne  et aigue beneoit boiue auec aloesne  et une coroie d asne tienge a se char tou tenz nuef iors en cresant et yy en decorant . 
quant ilh ciet maintenant ociet un chien et si en prende le fielz  si li done boire  iamais ne chairat  c est proueit . 
et ancor ens liu la u ilh ciet  li done boire trois gottes de sanc de son meueuel doit auec pyonie et ysope . 
l orine ce est . 
sor l orine de l enferm mes le lait de le femme  se ilh afondre  cil morat  
et se ilh lieue desoire  si uiurat . 
par sainc est che . 
si uoirement cumme nostre damme sainte marie uif enfant portat et nos bien le creons ihesum crist  si uoirement tu  uaine  renu tun sanc . 
ces karactes escris en un brief . 
et mes sor le pie u loie de sa maint  si cesserat . 
et se tu de chu doites  escris ces lettres en un maince de cutheal et oci ent un porke  n en isterat sainc . 
c est par les pous osteir . 
al osteir de le faice  froie de lui del sainc del chaue soris . 
et ancor un altre . 
prens le lait del chien et le maroine et mes tote ensemble et oigne le liu . 
par serpens chacier . 
az serpens chacier del maison  prens le corne de cerf et si le mes desous ton lit . 
u ce  le poil del cerf espar par le maison  si en chacent les serpens . 
se li scorpyons point  prens rue et uien et oile  et metteis sus  u le pure u le ius del centoine . 
par chiens rebous est bons a faire che . 
a la morsure del chien rebois . 
cresson et poliul cuit en aigue prens  se li done boire . 
a la dolour des lombre est che . 
a la dolour des lombres prens aigremoine et bonne racines et fuelhes  et truille auec oing et aisiel  et mes sus  
u peresil truileit  si mes sus . 
a palesien est che bon . 
a palesien  prens le sarasien et le poiure truille a uien et a l aigue  et done boire  
a la femme cui li enfes est el uentre mors . 
prens le ius del rue et del buchuet . 
li done boire alkes . 
a la femme cui lait faut et az talons est che . 
a la femme cui lait faut  laituwe mangoist . 
a le dolours des talons truille le poliul a l aisil et al seit et loie sus . 
li charniens des uers est . 
a uers  dedens le senestre oreilh dis le  et en la destre  az narines flerant est . 
az narines maluaise oillanz . 
prens semence de rue et d alosne et gengibre  muel et si en fais poure et si soufle dedens les narines a une buse . 
a celui ki est plaiés est . 
se li plaiés uiurat  done li boire menue cousoude en uien . 
se ilh uomist  ia ne uiurat . 
decontre uenien est . 
de serpens morsure . 
prens plaintain  truille en uien et boiue et betoine al uies uien  et rue truilee auec oile loie sus . 
decontre maluais uenien . 
cui maluais ueniens est  doneis airrement espes  li gette el cors ki uenien at buit u pris . 
maroinne auec uies uien boiue . 
par serpens . 
cui serpens entrent en la bouche  si faice curre un cheual tantke il sue de la semence  et chaude cum ilh pisse  boiue lues  
a tote uenien uau  
truille rue a tote la semence et uien et seil destempreit  done li boire . 
c est des oelh ués chi . 
a totes dolour des oelh  prens oile dont ons ennoleie et mes ens  u le celoingne prens  se le stours  et mes ens le ius . 
a la chalour des oelh . 
a la malhe . 
a calin des uez  le poliul cuis bien en l aigue  et de celle aigue les leue bien et souent  
et li fies del lieure les rent cleirs et li lait de l ainesse  
al maille  tout u qu elle soit  ainzqu elle ait yy iors  loie sus le fies del porke main u sor  u le pel nouelle del soris mes sus . 
c est par cheueleure chi . 
cui li cheueaz chient  prens le racine de la epine  cuisiés ens el uien bien truilee et si en leue son chief souent . 
al cief espurgier  cuis le cerfuelh en l aigue bien  et celle aigue done boire l enferme  u le semence des malues truilee en uien et si le teingne en sa bouche  
teneis souent et geteis fors . 
az oelh sangletous est . 
az oelh saingletous  prens sinsapie et betoine  ensemble le mes en uien et mes sus u le ueruaine et truille bien et albon d oef et a les stopes mes sus une ior et une nuit . 
a l enfleure est chi . 
a l enfleure et a la dolour del poumont  prens les fuelhes de l aloesne et del rue et de l ysope et le semence de l ortie et les racines d elnee et del fenoil et le centoine et miel auec  et done boire souent . 
a dens . 
et al spenisse . 
e al cief est chi . 
al spenisce  mifuelh bois u le biuut . 
a la dolour del cief  pen li a coul le racine del biuueut . 
a la dolour des dens maingies la racine del mifuelh . 
a la briseure del chief . 
a la briseure del chief  prens le betoine truileis et mes sus  se sane  et si est si fort ke li os brisiés estraint fors . 
a le spurgement del cief  li balsames goteis es oreilhes  si le sane et spurge . 
c est az cutures et az plaies bone . 
alz cuitures  prens les lies et si cuis bien en aigue  et leue l arsure u le cuiture souent  si sanerat  
u az plaies  le ruhien del fer ki chiet de l englume truile auec miel et aisil et mes en la plaie  et ancor le frigon boire auec . 
a la scape et az plantes est . 
a le  scape prens rumarin auec uies uien et chaide aigue  si boiue par yy iors . 
az plantes uensies  comien truileit auec oile prens et si l en oins souent  et fuell de cous mes sus . 
a la dolour des artes . 
a la dolour des artes  prens quinte fuelhe  truille  si loie sus auec uies oint . 
c est a palesien ci . 
a palesien  prens saige et sauine et marone et mente noire et betoine et agremoine et sarie et pepinele et cardon et frasier  truilee auec uien et poiure  et si li done boire et main et a sor  et ancor le flamme ki semble glaiuel  si prens et le rue et le poliul et le saige et le scoruce del trainle et si done boire  si le uomist u iert niens . 
c est az oelh larmoians et a la parole . 
ki parleir ne puet  mes li le saige sor le laingue . 
az oell ki larmoient  rue seche auec mies et aisil truileit et bien colleit prens  et si en oingne les oelh  si osterat les larmes . 
c est al cuer boen . 
al cuer cociun  prens l os ki est el cuer del cerf et si l ars et si en fais poure  et si done boire auec poliul truileit en aigue chaude auec uien et miel . 
a ceaz ki chient est . 
a ceaz ki cient  le racine del uiszalbe truile et mes auec uien et la semence des rapes  et li done boire le promier ior d awoust  en tot l an serat sains . 
c est boen a fi faire . 
al fi par yy iors maniust  
le promier iors une scliepe  et le secon dois  et le tier trois  et le quar yy  et le cinqueme yy  et le sixte yy  et le seteime yy  et l uteme yy  et le noueme yy  
si garat tous . 
az narines mal . 
a la dolour des narines qui souent dist  et ancor escris en la dexstre spaule de celui ki sainne par le neis  si estancerat . 
a la uois esclarcier est . 
a la uois esclarcier  prens le bren de l orge  cuis en l aigue bien a la tierce  et celle aigue tiens en ta bouche et gete fors par yy fois u yy  u le mulse ensiment . 
mulse est les dois pars aigue et la tierce miel  e quant elle est bien cuite  ce est mulse  
u le poiure  si le tiens longement en ta bouche et l aigue bois . 
a la dolor del uessie . 
a la dolour del uessie fuet le glaiuel et seche bien la racine et se l bois a uien . 
a le scrache est chi . 
a le scrace  quinte fuelh et del uies oint  si le stampe bien fort d on fuist en un uasel de fuist  et si mes sus uies uien et l ongement desoir . 
c est ki sainc uomist chi . 
ki sainc uomist  prens l apie et le mente et la rue  si les boule en lait et si li done boire . 
az ceueaz creistre faire . 
az ceueaz creistre . 
prens le botoine et le cuis en lairt et en aigue  et le promier ior comme tu l az tondut  le leues de crue aigue . 
e puis de celle que cuissis . 
et puis le leues de crue aigue  et puis li oingne d oile . 
c est a cefar . 
az pous tolir est . 
a cefar art le linus et mesle le poure auec oile . 
et oin l en  
u ce fai  truile aigremoine auec lait de chieure et si l en oint . 
a pous tolir  oule et ruhien de fer prens enuolupez  melle et frote la . 
az mingnes et az plaies est chi . 
a mingnes tolir  aunixe et fort prens et sus mes . 
az plaies chancroises  prens aigremoine truileit auec oef et mes sus . 
a uenien tolir est . 
al uenien tolir  la semence et le fuelh del caneue truilee auec lait de chiuere et d ainesse et done li boire . 
c est a la flegme . 
a le assonlee el uentre  prens rauene  maniust asseis et aigue boiue chaude . 
az osses ploiés el chief est chi . 
az os ploiés el chief  prens semence de genestre  tempre bien yy iors en uien et en aigue et si done boire . 
et ancor le ius betes et des malues prens et si en oing le cief . 
et ancors cuis les flours d annet el uien et en oinge le front . 
c est a uers . 
et ki ne puet dormir . 
se li uers sunt en l oie  prens ius de fort et de maroigne  si mes ens . 
a ceaz ki dormir ne pulent  prens fort auec uien  et aigue chaude boiue  et ancor semence d oile de pauoir boiue auec uien u maniust . 
c est a la tiengne . 
et se li cheueaz chiet . 
et al uentre . 
se li cheueaz toi chaent  cuis les maules a totes les racines et si leue le cief . 
et ancor seches le cauorde saluaige u l altre  et fais poure et si mes sus quant tu as laueit . 
et de fort est ce meismes uaut a la tiengne . 
a la dolour del uentre truile le rue et bois ades u le ius boif del plaintain ades teue . 
al uentre estraindre est . 
al uentre estraindre  prens ius de plaintain cuit auec asile  si le boiue engunz plains yy cuilhiers  u otant del ius de mifuelh auec uien . 
a la dolor des rains . 
a la dolour des rains  plaine un uef de ius de betoine en uien et en miel truleit ensonle et yy grains de poiure et ce boiue par yy iors engunement . 
c est le uessie . 
et del plaie est . 
a la uessie saxefrike boiue a uien  
a la plaie rue plainten truileit a uiez oint  si mes sus si comme enplaistre . 
c est del mort chair . 
a la morte char  les escaillons des nois galges  seil et sauon  truileit ensemble  et mes dedens . 
az deuisee herbes . 
az diuisages herbes  rartilie  et l ewangile  et boun ecens porte sor lui tou tans . 
et ancors . 
et prende plonke et si en face une crois et si enscriue toute l anterne deuens . 
et ce loie al col del malade et si gardeis ke ilh ne dorme par trois nuz et par trois meridianes  si garat . 
c est a toute enferteis . 
a totes enferteis  les semences de cez herbes  de l apie  fenoil  auuec louestre  peresien  rue  cous  panaise  coriandre  sarie  comien  cerfuelh  cresson  bete  ysope  saxefrike  tote isnelement truileit  et si boiue . 
az puz  le coriandre espart el maison . 
c est a faire cleir ueir est . 
a faire cleir face  cuis le racine de louestre et en l aigue si en leue souent te faice . 
par cleir ueir est . 
par cleir ueir  betoine maniois ior  
ki souent flaire le rue  le sainc enstraint . 
c est a dolour del cuer . 
ki dolour at entor le cuer u le piz  poliul manioise u le mente boiue auec uien et seil  u le centore auec uien et seil . 
c est par puiz et par lens . 
a puiz et lenz osteir  del rue truilee a oile froies le chief et del ius des uerdes betes l oindeis . 
c est ki trop parole u a home irus . 
a lo home irous  apie boiue ades  
ki par nuis parole  eueroine boiue auec aisil . 
az lous ocire est . 
chi az lous ociere u az aultres beste  le wimaule truile a seil et espart sor les chars  et ki en maingerat  prende le poras toust . 
u la semence des iunke truile et si le melle auec les chars . 
c est la medecine des pors . 
promiers tu dois diere sor un pain . 
et puis si dis  ne de . 
ne de . 
ne d autre enferteit ait malz ne mort . 
celle pain doneis les pors maingier engoin cuer les pors . 
c est a la fiure . 
al fiure  prens une pome  si en fais yy piece  et si le fens de treuers  et disoure chasconne piece . 
et si fai crois . 
et escris en chascune piece  et desci a trois iors doneis le fiurois chascon iors une piece maingier  si garat  et a engun cuer . 
c est a l oie . 
a l oie grief  oint d awe auuec ius de fort  le mes en l oreilh  et le ius de coriandre auec le lait de femme ki filh alaite . 
a tous est . 
al secche tous  semece d appe et de fenoil et d annet isnellement et poiure encontre et melle bien truileit en miel et uies uien  et done li boire . 
par tailhier arbres . 
del quinseme lune de chi a le uinteme prime doit ons tailhier les arbres . 
c est az oelh calin . 
por calin des oelh  prens la racine del fenoil et truile bien auec le pain de forment  et mes sus le nuit . 
ki pissier ne puet . 
ki pisier ne puet  prens sauine  si le truille bien a asil et oli rousat  et bien le melle  et si en oint le chief fortement . 
c est por le fi a osteir . 
al fic  celoigne et cerfuelh auec poiure et auec ceruoise  se li done boire . 
les lunes quant i fait bon seignier . 
en prime lune  fait bone seingnier . 
secunde nom bun . 
tierce bun . 
quarte le matinee bun . 
quinte male . 
sixte male . 
setime bune . 
uime  de nuene iusqu al uespre  bun . 
nume male . 
disme bune . 
unzime male . 
bun . 
tresime bun troisqu a nune . 
quatozime bune . 
quinzime male . 
sezime male . 
disetime bun . 
disuitime male . 
disenume bone . 
uintisme bun . 
et une bune . 
uient et dois bune tresqu a medis . 
uient trois del bune oure et auant bune . 
uient quatre bune . 
uient yy male . 
uient yy male . 
uient yy bune . 
uient yy male . 
uient yy male . 
li trenteume male . 
promiere lune est bone par tote comencier . 
enfes ki naist clers est  uoisoies  sages  letrez  et en aigue peristra  
et s il escape  longement uiurat . 
pucelle nee lettree  caste  doulce  belle  plaisans a home  droit sarat deuiseir  en son derain eiage girat longement malade . 
enseingne arat en la bouche u el surcil . 
ki chiet en enferteit longement languist . 
li songe ioie senefient . 
c est lune . 
li seconde a totes choses faire est bone  uendre  achateir  entrer en nef . 
enfez nez saiges  uoisous  doulz  bienourous . 
pucelle ensiment . 
ki giest toust garist . 
soinge sunt uaien . 
c est lune . 
li tierce  ueure n est pas a comencier  se celle non ki puet renaistre streper  beste donteir  uers castier  ne cortillier pas . 
fuitous toust iert troueit . 
enfer tost garist  u lonc perilh sostient . 
enfez nez coraious de l atrui iert  uiez male mort morat . 
pucelle ensiment trauilhoise iert et conuoutouse de plusurs homes  mais ne sarat ia uielhe . 
soinge sunt nient . 
c est lune quarte . 
li quarte est bone por oure comencier  enfant mettre a lettres . 
ki fuist toust en trouez . 
prens toist mourt u a force garist . 
ki naist  traueilhois est  se ilh uit ultre doiz ans  puteres iert et rices et en perilh ains onkes ferat bien . 
c est lune quinte . 
li quinte n est pas bune par serrement faire . 
ki fuist toust iert mors u loiz repaire . 
larreciens a painne reuient . 
enfes nez a paines uit  apres yy anz souent est maluais et . 
la pucelle ensiment . 
ki est enfers i murt . 
songe ce dist n est prous . 
lune . 
li sisieme  larciens ne reuient . 
enfers languist longement . 
ki naist  hardis est et granz  mult  
se ilh uit ultre yy ans  apres auenturous  
u ensoingne aurat en la destre main . 
pucelle nee caste  plaisans a homes et en toz lies amee . 
soinge sunt urai mais pas . 
c est li seteme lune . 
li seteme fait bon sangier  donteir  castier  medecineir . 
fuitous et leres toust sunt troueis . 
ki naist  prous deuient  et retenans de ce ke ilh uoit et oit  apris  lettrés  sages  urais  amiables  
enseingne at el front . 
pucelle nee enparlee  acitable a homes  
enseingne at el front et ens el el sural el senestre mamelle . 
malades por medecineir porat garir . 
li uteme lune est . 
li uteme fait bon semeir et eis remuer . 
larecin ne rauras . 
enfes ki nast ne se conoist  cointes deuient  
souent perille et li plus en aigue  
el destre lez at enseingne  
et li pucelle el destre surcil  
honteose utele  se el at home amee en iert . 
enfers toust morat . 
soinge toust serat fais  a deu le commande . 
lune . 
li nouemes de totes choses faire est bune  fuitous est trouez . 
malades toust garist . 
enfes ki naist  uoiseus  glorious  clers de bunes gratieus  
deci a uit anz  perilhous  
enseingne a le destre main  
s il uit yy ans  rices iert . 
pucelle nee iert bien aprise  plaisencible  utelle  caste  
enseingne at en la destre main . 
soinges at profit ne l uel diere pas . 
li lune . 
li disimes utelles est toutes choses faire  mettre a lettes  en maison nuue entrer bun est . 
enfez nee obliez est el promier eaige . 
pucelle iert laniere . 
en son eiage et mielz et mielz ferat . 
enfers u toust morat u toust garat . 
soinge sunt uain . 
lune . 
li unzeme suit bun benefice proir  arbres trencier  eis enchacier . 
enfez ki nast  ardans est  corochous  az derriens mildres  
la pucelle enseingne en la mamelle u le front  caste  saige  mais ne muert pas bune . 
enfers languist longement u toust garist . 
soinge dedens yy iors auint ne le uel diere . 
lune est dozeme . 
li dozemes est utelle a totes choses  femme prendre  semer  uoie fare . 
enfez neez buns amiables est  
enseingne at en la destre main u el genoilh  perilhous est . 
la pucelle en la mamelle nient aurat loinge uie . 
enfers toust morat u longement languirat . 
soinge urais est . 
lune . 
li traseme perilhose est por comencier et por ses amis a tencier . 
fuituz toust ier troueit . 
enfez nez iert coraious  
entuer les oelh aura enseingne hardis rauissable orguilhous a soi soul plaisans  
pau uiurat . 
la pucelle signe at u en son cief u en le cusse  orguilhose  coraiouse  trop hardie  
pou uiurat . 
enfers toust garist u longement languist . 
soinge dedens yy iors auient . 
lune . 
li quatuoseme est par tote bune  achateir  femme prendre  enfans metre a latres . 
enfez neis marcheans  
u ensiengne aura entuer les oelh u en cuisses  
hardis  orguilhous  soi plaisanz  pau ni aura . 
pucelle at enseingne le cief  orguilhouse  trop hardie  plusur homes desierrat . 
enfers u toust morat u toust garrat . 
soinge toust auient . 
lune est quinseme . 
li quinseme male tesmoin fait . 
enfez nez perilhous est  
enseingne at en la senestre espalle . 
perilh aurat de fer . 
. 
u d aigue . 
pucelle hontouse  traueilhanz  cast a homes iert . 
enfers  se ilh ne garist al tier iors  peris en est . 
soinge ne nuist . 
lune est saseme . 
li sasemes n est bune . 
leres  se ilh emble  mors iert troueis u annunciez . 
enfez nez enseingne aurat en face  osteliers iert  ourirs  stabilis  en eaige mieldre et mieldre . 
pucelle at enseingne el destre leit  uoisoise iert et amee . 
soinge auenrat par tenz en boserie . 
lune est . 
li diseteme nulle plus erouse por semeir  enfanz mettre a lettres et fair quantke uues . 
enfez nez pereilhous est  amiables  uoisues  lettrez  hardis  urai . 
pucelle enparlee  a totes choses utile  causte . 
enfers longement girat . 
soinge toust serat ueus . 
lune . 
li dihuteme est a tote bune  femme en maison mineir  clers faire . 
enfez nez n iert uencuz  enseingne aurat el genoilh  
noisous orguilhous  trop parliers . 
pucelle enseingne at en genoilh ausi  
causte  penoise  gardanz  que plus uiurat mieldre iert . 
enfez toust garist . 
soinge dedens yy iors est . 
lune est . 
la disnoue tote est bune . 
enfez nez enseingne at en el surcil  fouz est  sueis  uoisous  mut saiges  
cressans mieldre et mieldres . 
pucelle ensiment  
mais qu a un home soi tenrat . 
enfers toust garat . 
soinge dedens yy iors apparistrat . 
lune est uinteme . 
li uienteme uain est par tote . 
enfez nez az harmes u aniois . 
pucelle ossi n aura soingne d omes . 
enfers u toust garist u longement garist . 
soinge ne fait a croire . 
lune . 
la uiente prime maluaise par oureir et bune a serianz  
ki done ne rechoit . 
larecine toust reuient . 
enfez nez enseingne aurat en la cuisse  traueilhous iert  merciable  lettreis  bien faisanz . 
pucelle enseingne auerat a somme le chief u en la destre mamelle  
traueilhouse iert  caust  en toz lius amee  d un home tenanz . 
enfers a pain garrat . 
soinge uain sunt . 
li uinteme lune . 
la uienteme secunde bun est a achateir mancipie u seriant . 
enfez nez poure iert  et pucelle ensiment . 
enfers toust garrat . 
soinge uain sont . 
lune . 
la uienteme tierce est en tot boune . 
enfes neis noueliers iert . 
pucelle coraiouse . 
enfers longement languirat u toust morat . 
soinge ne fait a croire . 
c est lune quarte . 
la uienteme quarte bonne por ueneir . 
enfez neis conuoitous est . 
pucelle forte . 
enfers toust morat . 
soinge niens est . 
lune . 
la uienteme quinte bune por ueneir . 
enfes nez conuoitans est . 
pucelle ossi lanier . 
enfers dedenz yy iors auenront . 
lune uient . 
la uienteme sixste est bone . 
enfes neis retenans de che ke ilh orat et uerat . 
pucelle isnelle . 
enfers toust morat . 
soinge alcune chose sunt . 
lune uient est . 
la uiente seteme  enfes neis prois iert . 
pucelle honeste et saige . 
enfers uiurat . 
soinge alcune chose sunt . 
lune . 
la uintuteme  enfes neis traueilhose iert  creables . 
pucelle obeissanz et foilz . 
enfers toust garrat . 
soinge auinent . 
lune uient . 
la uientenoueme  enfes neis sormontans  bien apris . 
pucelle saige et riche . 
enfers uiurat . 
soinge bun et urai est . 
lune trentume est . 
la trentuneme  enfes neis plus bienawirois ke altres  pius . 
pucelle bienewiroise  piwe  suez . 
enfers gries et se uiurat . 
soinge dedens tierce iors seront ueut . 
u enki deuens s en gar homs . 
- esseingmens est ci a faire . 
alquantes fois uinent soinge de plain uentre et telz fois est de uuit . 
alquantes fois por gaberie del dyable  alquantes fois par pensee  et ce meismes est deciuement . 
aquantes fois par uision  alquantes fois par penseie u et par uision . 
or comence chi des yy fois deuenres de l an que on doit iuneir en l onour des douze apostles  
et ki iunerat en pain et  en seil et aigue des paines d enfer deliurez serat . 
i comencent ci or . 
li promiers est de . 
li altres est deuant la feste nostre damme . 
li tierce est li deuenres . 
li quars deuant la feste sain marke ewangeliste . 
li cinqueme deuant l ascension . 
li sihemes deuant pentecostes . 
li seteme del secunde samaine de geskerez . 
li utemes deuant le feste saint iohan . 
li nuuemes deuant feste sain piere et sain poul . 
li disemes apres lour festes . 
li onsemes del tierce samaine de septembre . 
li doseme en le promiere samaine de genuier deuant le noel . 
ci comence li liures des uiertus des herbes  
ferons comencemens  et ce est li biuueut  cest herbe naist en fres lius et en montainges et est proueie . 
a le fieure  li biueut tribleis  le ius melle auec oile et ceuis  se le fiureouz en oindeis par yy iors  se garrat . 
se femme ne puet enfanteir  se li loiez entur les enwes et el bras senestre et ilh soi deliurat  et quant ilh serat deliuree  tantoust li osteis . 
cistes herbe li betoines naist en haies ens en cez mointaingnes ombrois . 
betoines . 
. 
. 
. 
. 
. 
. 
les fuilh truilee sor l uilh bleciee et metteis  si sannerat . 
pesance k auient tot  ki le boit auec uien et aigue chaude . 
por dolour d uez le doit ons boire yy iors  si osterat enfleur et dolur . 
por uomite tolir  le boit ons cuite en uien par yy iors . 
a celui ki male at el maltris  se ilh boiue el baingne auec oile souent . 
por contion del uentre  le cuisiés en lait de chieure auec sain de porke  se l maniust . 
se femme est trop luxuriouse  se le boiue aueo aisil par dous lunisons . 
se femme sare d amur uieilli anuie  boiue auec uies uien et mirre cuit par yy iors . 
por morsure de serpent  le boit ons auec uies uien et oile  si tout uenient . 
por morsure de chien rebois  se le boit ons auec moreit et a soloal cuichant  et tout uenient . 
a tout gottes . 
naist en pirous liwe et en seche  
cist herbe uaut a totes gottes  ki le boit auec uien et poiure  
en doit ons les racines boiure . 
ki ne puet enfanteir . 
ki ne puet enfanteir  se li loies az rains . 
por dolour del uentre  auec bun uien chaut et auec poiure et bure le boiue apres soupeir  si asuagerat . 
enuenimeit homme ki . 
ciste herbe at non et ueinnemoise . 
home ki ne puet gesir a femme . 
prende le plus pesant home ki fortres est  et yy grains de poiure blanc et trois gottes de miel et uies uien truille ensemble  et yy sciples en prens par yy iors en chaut baingne  et l erbe doit ons coilhier en fenail mois  et li ius tout chaciues se ons en oint entur l uilh par les anglechons . 
a uers . 
done boire decontre uers ki sunt el uentre et decontre uenient . 
decontre morsure de serpent le boit ons cuit auec aisiel . 
se uers naist en home u en beste  loie sus cest herbe  se morra . 
sor enfleure de piz de femme le loie  si garrat . 
quinte fuelh boit ons auec uien et oile decontre morsure de scorpion  
et le ius en boit ons por tortions del uentre par yy iors  u ensemble uien u miel chaut . 
a fi ki saine le boit ons a lait de chieure par yy iors . 
par mort enfant . 
li ysope boit ons auec le chaude aigue  se iette l enfant mors del femme  auec uien et aigue et buire le boit ons chaude apres le sopeir . 
por le piz et por le bonent . 
et por ce doit ons useir auec de teis choses ades . 
decontre espointes  auec chaut uien auec noisettes cuit en uien et oile le boiue en chaut baingne . 
ki ne puet gesir a femme . 
boit ons auec uien . 
decontre morsurre de serpens . 
a tizikes auec aisil a totes les dolurs entur le cuer est bune a boire . 
et decontre claus et a maluais malons . 
al flancke et a bonent . 
decontre corence et festelle . 
botenele c est tenesie saluaige . 
decontre corence  le cuisiés auec ues et foite de boch en une paile  et doneis li maingier  si estrenderat le uentre  
et cui li uentre cuirt  se l boiue auec uiez uien par yy iors . 
a festelle  le boit ons yy iors  si garist l enferme . 
decontre morsurre et plaies nouel . 
les fuelhes del plaintain trulees auec buirre  si sane noueles plaies  
et auec aisil  est buns decontre toutes morsures  
et auec uiez oint  scroeles estrumes sane . 
c est az fiures tirchaines et plaie . 
a fieure tierchaines  le cuis  
puis sor le chief touchant disant . 
trois plantes estampe auec aigue  done li boire quant ilh trainle  et al cotidiane ossi  
et a le plaie  estort ons le ius  se li met ons ens  
et al uentre mollir  est bune a boire  
et sor les mamelles le metteis estanpee . 
XS decontre fiure et enfleure . 
le rue loies sor l enfleure et sor dolur des genoilh estanpee . 
decontre fieure quartaine  en prendeis yy poungnies et cuisiés les en uien iuske a la tierce part  et ainzke li fieure sailhe li doneiz cel ior ke om le crient  
s om le boit souent  luxure li tout  et les uelh esclaire  et le uentre conforte . 
uient et une fuelh de cest herbe ki ons apelle u prensdez  et si le beueiz auec moret en estuiue  si uos toldra les uers . 
et auec nouele ceruoise yy fuelh truileis  beueis  si uos toldra flegme del uentre et del poumunt . 
por plaies a ourir est . 
le truilez auec le sain de porke et metteis sor plaies  si l ouera . 
a spointe le beueis al uien et al poiure . 
les claus ront ensemble le uiez oint truilez et sus loiés auec sain . 
li confirie soude les chars et les osse et les rotures et les destendemens  et les plaies glume s on le boit auec uien et poiure a eniunke cuer chascun ior dedens yy iors . 
a dammes . 
le poliul beueis par yy iors al moins  uoz dames  et si uos deliureis de ce ke uos saueis  
et si est bone a totes chose et totes dolour entur le cuer  ki le boit souent cuit auec miel et en uien  annui tout et uomire  ki le boit u maniust auec ues si con sauur par yy iors . 
a fi et a cuer cuire est . 
le marouine bois cuit par yy iors en aigue cuit et auec bure chaut  por le cuer cuire . 
al fi  prendeis cest herbe  si le cuissiés si come une ioute  et si en faites une stueue par desouz si ke li chars del pout en uoist ens  si sannerat . 
ki le boit souent  uenient li tout  le piz esclaire ki le boit a lait chaut . 
le poumont et le uentre sane . 
a la femme enfanteir . 
le ditaine boiue li femme  si enfanterat . 
por le tous  le beueis a uien doneis li boire . 
ki le parole pert  a uien et a l aigue . 
sor les estos u fers u espines  faites enplaistres fait sus  si trarat fors  
uenient tout ki souent le boit . 
par sainc . 
li glaiolz espart le sainc ki en boit yy iors passant auec miel et aigue . 
prendeis en une racine tele cum uostre polc  et faites en roeles  si s metez en miel tempreir toute nuit  et si le beueis auec miel et oile et chaude aigue  si uos ocira toute uermient et tinies  et meismes torquilie cel maluais uer . 
par gotte festelle . 
beueis par goute festelle to tens . 
decontre totes goutes . 
beueis un donier pesant de auue uint grains de poiure par yy iors  
et ki trop dort faice lion auec aisil mettre es narrines . 
c est bon . 
lune creissant et decreissant yy iors maniust . 
cilh ki sainc uat fors par desous eniunement  si garrat . 
decontre le uer ke ons apelle farcin le doit ons boire a ceruoise beuant et sus loier et enstanpeie . 
par maingier . 
le centoire doit ons boire auec chaude aigue par yy iors  cui maingier ne delite et amerement roipe . 
et por le mal des rains a le froide aigue . 
por le soit al teue aigue . 
li poure esparte de lui sor plaie si sane . 
le dolur del uentre des femmes si sane ki ades le boit le nuit chaut et le matien froit  soit en uien u en ceruoise . 
az narrines maluais . 
alleborum prens le blanc  se le rais  et sachiés a l alaine de uos narines le puire  si esterinirez . 
ne l gostez . 
et ki a  si s i met ens . 
si wamirat . 
le noir prendez  si metteis el uien gesir le nuit et el demain beueis cel uien  si uos si uos ferat aleir a chambre asseis . 
et por melancolie est . 
et por melancolie le doit ons boire apres soupeir auec uien et appie et miel cuit  
sor les dens le mes auec aisil cant seront malades par destempreir uentre . 
les grains des malues prendeis auquant et truileis auec miel  se le beueis  si uos ferat auant aleir legierement . 
mulse ce sont les dous part d aigue et la tierce de miel  se l i cuist ons . 
altrement cuis les maules en aigue et si les stour bien et mes auec yy fuelhes d espurge et de saige truileit  et cuis en une paile auec sain de porke et aisil et un pou de seil  et done maingier  ce serat bon . 
et centoine si truileis et beueis  si uos ferat aleir auant  
les racines en prendeis  si les cuisiés auec miel  gardeis  et quant uos uoleis  si en prendeis a le mesure d une nois gaile  promiers iuneis le promier iors deuant et l atre troisqu a uespres  altrement seches les racines truilees et fai pure et si le prent . 
yy iors en cressant et en decorant et doneis . 
enplastre des yeues tout les glandeles . 
li ius auec le uies oint et les racines truilees sanent les mamelles . 
les raues cuis en uien et par yy iors le doine boire ens le stuiue . 
ki le spenis at  si le poras garir . 
a dens et ameir cuer et maltris est . 
del mifuelh done boire un trait ki mal at ens le dens  si sanerat . 
nuef maneies en prens et dous sestier de uien  se le cuis iuske a unke . 
se le bois par la dolur del maltris quant tu es baingniés . 
li appies tout ameir cuer az femmes se elles le boiuent auec uies uien par yy iors . 
bien fait pissier . 
le maltris conferme  
irre tout  
ki chaut le boit en baing seant  le piere li brise . 
le uentrel eschafe ki le maniust ades si agrailist . 
c est par piere et cureir . 
le persien boiue ki cureir uet et saneir le uessie  le piere tout  et le luxurre engenreir ne lait . 
uenien tout ki le boit auec aisil . 
de morsure de serpent . 
femme ameir nulle hom . 
le chienlaingue doneis a boire a la femme ki soit coilheuwe en plainne lune deuant ses fruis  si n auerat soingne d altre home ke del sien . 
auec miel et bure truilee  les chars salde . 
c est par mancolie . 
le fecherote beueis  si uos tourat melancolie  en uien cuite auec le forcheure  part de centore  
apres baingne le doneis le femme boire par yy iors  si espurge  
mais d aigue ne goste  uien boiue et a mesure . 
c est par les oelh . 
le celoigne  auec albon d uef tout de malhe les uez et altres passions  
li ius de ses racines plain un uef et aisil u de miel yy et yy grains de poiur . 
et d aloen yy doniers pesant  cuis et mes es uez . 
les mors pouz en oste . 
par foutre et dormier est . 
les lautuwes tolent luxure ki les maniut  bien funt dormir en aigue cuite colee et buit a ce meismes  fait lait et sainc donee a la femme  de son ius doit ons oindre a . 
solution done . 
ki dormier ne puet . 
le pauoir truileiz al aisiel et froies les templiers et les pouz de celui ki dormier ne peut  si dormirat  u on li oinde del ius tout le cors . 
u saufran truilee auec miel u auec albon d uef et enplaistre en faites  se li loie sir les pouz et es templirs et es braus . 
pa dolour soruenanz . 
le marone prendeis une poingnie  del balsamitte et outant  de cerfulh et outant  de uien quatre tant  et faite boire . 
decontre totes dolour soruenans  une poingnie de cest meisme et centoire et d aloene zz de rue zz de tanesiee zz de sauine zz de ueruaine u de plaintain et uien tantqu asseis en i ait si boiue et ki fiures asseis perderat et se iusne trosqu a nuene si ki uomist maniust del marone auuez uef . 
a ceaz ki sainc rachent  done boire sulfre uif et alon et orpiment auec uiez uien . 
par enfleure est . 
le wimaule cuisiés en aigue et si le stampeiz auec uiez oint  et sor dolour et sor enfleure le loies  si l osterat . 
del wimaule fait ons le dialte u ongement  
et li enplaistes de li et del uiez oint  c este bune entur les rains quant ons sciet ens el baingne u en stuue . 

