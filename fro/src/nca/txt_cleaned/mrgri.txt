olinbrius e l autre gent 
qui o li erent au torment 
quand il ueient de la char tendre 
de totes pars le sanc espandre 
lors oilz e lors chieres coureent 
que esguarder ne la poeent 
lors uint li rois deuant li droit 
 por quei ne m aime ce que doit 
por quei n as tu merci de tei 
fai ce que uoil e si me crei 
nos deus aore bonement 
ains que moires si malement 
se uols uiure fai mon talent  
cele respont hardiement 
 se mon cors faiseit ton talent 
m arme en ireit en fuec ardent 
ma char uoil que soit tormentee 
que m arme soit el ciel sauuee  
un grief torment 
batre sa char espessement 
que l entreille que iert el cors 
par les plaies parent dehors 
tant fu batue longuement 
que le cors ot trestot sanglent 
puis en fu en la chartre menee 
tote sole fu enfermee 
donc fist signum crucis sor sei 
ce est li signes de nostre lei 
don conmanca ceste oreison 
 deus qui ne uois rien se bien non 
uoirs iugierre uoire lumiere 
oing mes plaies oi ma priere 
ie n ai seror ne ie n ai frere 
ne nul enfant n ot plus ma mere 
qui me porta or m a guerpie 
mais tu sire ne me guerpir mie  
li deable leua donc sus 
 ne m angoissier  dist il  plus 
marguerite lais me atant 
que ne me uoises plus siuant 
quar ie te uoi en oreison 
manable en aflicion 
mon frere t enueiai rufum 
qui en samblance ert de dragon 
uint sa a tei qui te sorprist 
mais tu l as par la cruiz occist 
ton ueniement as de lui pris 
de moi te pri tant solement 
que ne m ocis ensement 
donc la uirgene as cheuiaus pris 
encontre terre l a ius plaissé 
e sor le chief li mist le pie 
puis dist  dragon or aies pais 
ne t entremet tu iamais 
de tolir ma uirginete 
ie sui espose de damnede  
dedenz la chartre o ele estoit 
o le dragon qu ele tenoit 
n en auoit pas encor tot dit 
quant le solail resusir uit 
la sus el ciel uit la cruiz de crist 
o sist la columbe qui dist 
 beneuree uirgene es tu 
marguerite que as uencu 
le dragon que creuer feis 
e cist que soz tes piez as mis 
por ce que ta uirginite 
as donee a damnede 
e toz tens as deu en memoire 
est ta corone preste en gloire 
en paradis o il t atent 
n i a negun enconbrement  
quant marguerite ce oi 
a damnede graces rendi 
au deable se retorna 
hardiement li demanda 
son nom li die e ses mestiers 
cil respont  dame uolentiers 
te dirai dame ce que uodras 
mais tum pie que sor mon chief as 
fai un petitet alascher 
que ie puisse un poi alener  
la uirgene cel que il prea 
un petitet son pie alascha 
 belsabut  dist il  ai a nom 
ne fai se moi conbatre non 
contre les homes de cest mont 
de quel mestier qu il onques sunt 
onc mais ne puis estre uencuz 
mais tu me froissez mes uertuz 
tu sele m as tot auoglé 
e mon frere rufon tué 
bien uei que crist maint dedens tei 
ton plaisir puez faire de mei 
desque tu crestiene fus 
e desque tu crestiente eus 
la celestial conpaignie 
glorie ens el ciel as deseruie 
marguerite bele e gente 
a damnede as mis t entente 
signum crucis en tes deis as 
par que me uenquis e lias 
ie sui cil qui toz iors sanz faille 
o les bons homes fai bataille 
lur oilz e lur senz faiz oscurer 
e lur saueir tot oblier 
iceauz que truis dormant esueil 
e de pecher lor doing conseil 
e quant ie n els puis esueillier 
en lur dormant les faiz pecher 
e trestuit cil o ie ai part 
qui font mon seruise e m art 
e qui me sert plus uolentiers 
est plus mes priuez conseilliers 
en celui fai ie ma maison 
cui ie ai tolu s entention 
quant sainte gent e fermes uei 
si m en depart dame par foi 
marguerite tu m as uencu 
ta proiere m a confondu 
hai lais chaitif maleuré 
quant une uirgene m a sormonté 
se uns prodome uencu m eust 
asses meindre honte me fust 
merueile mei d une meschine 
qui tant est poure e orphenine 
qui surmonte son parente 
e pere e mere de bonte 
de bones uertuz aornee 
est la uirgene a crist donee 
la uoiz de li e la menace 
deable lie e dragon chace 
molt uaut petit nostre uertuz 
quant par une uirgene sui uencuz  
donc respondi la uirgene sage 
 di moi  fait ele  ton lingnage 
e qui te dona poeste 
d enchacer si l ancele de  
li deable li respondi 
 marguerite primes me di 
dont as tel sens e si fort fei 
ne te celer encontre mei 
qui est e dont li menbre sunt  
marguerite brement respont 
 ce que ie sai est de deu grace 
son plaisir de mei fait e face  
 marguerite  fait il  entent 
ce que tu quiers dirai briement 
nostre rois a nom satanas 
del ciel chai en enfer bas 
satanas a nom en enfer 
qui el ciel ot nom lucifer 
nos lignages sauoir porrois 
se tu toz les liures sauois 
ie n en os plus o tei parler 
quar ie uois deus o tei ester 
sol itant te pri e requier 
que o ta main ne me tocher 
mais un uaissel pren e si lie 
cum salomons fist en sa uie 
dedens un uaissel nos enclost 
puis uint de babiloine un ost 
qui iherusalem essilla 
et le uaissel trestot brisa 
trouer quida argent e or 
o alcun grant riche tresor 
quant nos de cel uaissel eissimes 
par tot le monde nos espandimes  
donc li dist marguerite  tais 
n ai mestier de ta parole mais 
n ai mais cure de ton sermon 
tu ne dis se trecherie non  
quant ce ot ariere fui 
ce dit la uirgene  ancele sui  
atant la terre entrouri 
e li deables enz chei 
d eloc s entorne li deables 
quant n i puet estre plus estables 
au tiers ior fu defremee 
la uirgene au preuost menee 
 marguerite  dist il  crei mei 
renee ihesum e sa lei 
e tien la lei que nos tenons 
crei le deu que nos creons  
e marguerite respondi 
 tu deuroies estre enemi 
a ceauz ydles que aores 
si uils choses por quoi enores 
le roi del ciel des aorer 
que danner te peut e sauuer  
n ot el preuost que corecier 
marguerite fist despolier 
puis el cheual amont leuer 
e brandons entor alumer 
cheual fust uns tormens estoit 
ou l om en cheualcons seet 
quant ele el cheual s asit 
e ueit le fuec ardant e dist 
 beau sire deus mon cuer esneie 
que n remaigne felonie  
olinbrius li a donc dit 
 morir t estuet iusqu a petit 
mais por quei te lairas morir 
quant tu te puez de mort guarir 
fai ce que uoil ie t amerai  
dist marguerite  ne ferai  
donc a fait cil fuec aporter 
entor li brandons alumer 
de tote parz le fuec mis fu 
mais sainz esprit par sa uertu 
esteint le fuec e la chalor 
que la uirgene n ot dolor 
donc la refist olinbrius 
del cheual descendre ius 
e piez e mainz li fist lier 
le chief li fist auant plongier 
en une cuue d aigue pleine 
e marguerite a quelque paine 
uers le ciel amont reguarda 
a damnede se comanda 
 deus qui partot as ta poissance 
uoirs sauuiere uoire esperance 
uoirs pitez de pecheors 
uoirs deus uoirs sire uoirs secors 
uoirs iugiere uoirs iustise 
a cui tote rien doit seruise 
espant deus ta beneicon 
sur ceste aigue par ton saint non 
e por icest batisement 
de peche aie espurgement 
fai saint esprit del ciel descendre 
e mei de cest peche defendre 
ronpez les lianz o ie sui mise 
anceis que mort m ait si soprise  
ne auoit guaires plus dit de tant 
ec uos une uertu molt grant 
une columbe del ciel uint 
corone d or en son bech tint 
sor la uirgene droit s asist 
apres parla e si li dist 
 marguerite esta xxx 
la conpaigne del ciel t atent  
ec uos les lians depecez 
dont mainz e piez aueit liez 
de la cuue la uirgene issi 
a damne deu graces rendi 
por les miracles qu adonc uirent 
cinc mile e cent en couuertirent 
sen les femes sen les anfanz 
cinc mile homes i ot creanz 
olinbrius corecez fu 
que tant en ui crere en ihesu 
par son maltalent e par s ire 
les comanda metre a martire 
hors la uile les fist mener 
les chies a fait a toz coper 
illec furent por deu amor 
degolé trestuit en un ior 
molt horent bon baptisement 
le sanc dont il furent sanglent 
lor fu ensi come bapteseme 
en lec de oille e del cresme 
quant par torment ne par menace 
que li preuost a ele face 
ne la puet onques sormonter 
ne de sa lei faire sormonter 
comanda que fust fors menee 
de la cite e decolee 
aprestez fu qui la mena 
desque li preuost comanda 
quant fu menee a cel martire 
o malcus la deueit ocire 
 uirgene  fait il  le col estent 
recief le glaiue qui t atent 
si t ocirai se peise mei 
por amor deu prie por mei 
prie dame ton creator 
qu ait merci de cest pecheor 
que deus est ensemble o tei 
dame aies merci de mei 
estent le col baisse le chief 
si t ocirai c est molt grief  
ele respont  ie te requier 
laisse mei primes deus prier 
liurerai li mon cors e mei  
malcus dist  dame ie l otrei  
donc si mist en afflicion 
se fist a deu cest oreison 
 deus qui tot le mont as estoré 
e par tot as ta poeste 
qui de tot le mont guarde prens 
e ses tot quanque font les genz 
a tei biau sire graces en rent 
qui m as liuree de torment 
de mal e de grant felonie 
de luxure e de mal enuie 
que uirgene sui e monde et pure 
molt sui nete do tote ordure 
otreie mei ce bonement 
que ie te requier humilement 
si uoirement cum ie te crei 
si me fai sire cest otrei 
qui ma uie o bon cuer lira 
e a lire la conuertera 
o qui de sa guaagnerie 
a m eglise fera aie 
o qui chapele o qui mostier 
del sien fera edefier 
o qui del sien metre lumiere 
oies sire deus lor priere 
fai ce qu il te prierunt 
e por sauuement te querunt 
pardon aient de lor pechez 
que ne soient a mort iugez 
ne soit ia nez en lur maison 
enfes si a dreit terme non 
li enfes sainz e entiers seit 
naturalment cum est deit 
se feme est en trauail d enfant 
e par besong m aut reclamant 
biau sire deus lur priere oie 
l un et l autre met a uee 
qui en iugement mais sera 
e de mon nom li menbrara 
par mon nom li fait eisement 
que n ait mal por fauz iugement 
qui por m amor te prieront 
e de lor pechez pardon queront 
en nom de mei lur fai pardon 
e uenir i auoir confession 
a tot ceauz qui m enorerunt 
e memoire de mei ferunt 
li saint esprit del ciel descende 
e d aduersaire les defende  
encor estoit en oreisons 
la sainte uirgene a genoillons 
quant un tonierres merueillos 
fu oiz molt espoentos 
tuit cil qui le tonierre oirent 
a terre de paor cheirent 
deuers le ciel uint une croiz 
une columbe e une uoiz 
la columbe desur li s asist 
endementresque la uoiz dist 
 marguerite beneuree 
ancele deu e honoree 
deserui as la sue gloire 
que par trestot as fait memoire 
deus a oi e otreié 
tot ce que tu as prié 
e ce e plus que tu as requis 
des or t en uien en paradis 
si receuras ton gueredon 
de ceste tue paission 
el ciel seras beneuree 
o les uirges coronee 
tuit cil qui mais te prierunt 
de lur pechez pardon auront 
e tuit cil marguerite ont seu 
que crerent el roi ihesu 
degolé furent anz de tei 
por ce qu il crurent en mei 
par tei e par ta poeste 
ce sachez qu il sunt trestuit sauué  
la uirgene se sist en son seant 
si se torna uers le seriant 
 frere  dist ele  des or fier 
dame  dist il  ne t ous tocher 
dame coment ferir te dei 
quant l angele deus parole o tei 
mais prie por mei ton seignor 
que i aie pardon por t amor 
se tu  dist ele  ne m ocis 
n iras o moi en paradis 
mais fai ce que t est comandé 
o mei iras el regne de  
quant ce oi si la feri 
qu a un coup le chief li toli 
puis dist quant il li ot copé 
 pardone mei icest peche  
quant il ot ce dit ius chei 
leis la uirgene l arme rendi 
del ciel uindrent angeles chantant 
entor la uirgene deu loant 
chantoient tuit 
tuit li enferm qui l atocherent 
e sein e sauf s en retornerent 
une columbe apertement 
issi del cors ueant la gent 
qui el ciel s en ala sus 
e le cors prist theodimus 
en antioche l enterra 
en un serquel que il troua 
ce theodimus que ie di 
marguerite ui e oi 
en la chartre la uisita 
e pain e aigue li porta 
les oreisons qu ele disoit 
e les peines qu ele sofroit 
il meismes mist en escrit 
ce que de li oi et uit 
or prions deus qui est e fu 
e a sur tote rien uertu 
por l amor sainte marguerite 
dont nos auons la uie dite 
si uoirement cum deus l ama 
e en sa fin molt l enora 
por li mainte miracle fist 
si cum trouons en escrist 
dames la deuent molt amer 
e por li damnede loer 
de nos pechez pardon nos face 
ci faut sa uie ce dit grace 
qui de latin en romans mist 
ce que theodimus escrist 
dites amen seignor baron 
que deus doinst sa beneison 
e nos doinst faire cel seruise 
que nos seons sauf au iuize 
