

si que seuent de lettreure 
si deuroient mettre lor cure 
es boins essemples et es dis 
et des liures et des escris 
que li filosophe trouerent 
et ensegnerent et mostrerent 
par moralitez escriuoient 
les boins prouerbes qu il ooient 
que cil amender s en poissent 
que lor entente en bein meisset 
ce firent li ancien pere 
romulus que fu enperere 
a son fil escrist et manda e par essemple li mostra 
con il se duit contreguetier que nus ne l poist engignier 
esopes escrist a sun maistre 
qui bien connut lu et son estre 
unes flabes qu il ot trouees 
de grui en latin translatees 
meruelle en orent li plusor 
que son tens mist en tel labor 
mais il n i a rien de folie 
que il n i a philosophie 
es essemples que sont apres 
ou des contes gisent li fes 
a moi que la rime en doi fere 
n auenist niant a retrere 
plusors parolles qui i sont 
et neporcant se me semont 
que flors est de cheualerie 
d ensegnement de cortoisie 
e quant tes hom m en a requise 
ne uuel lassier en nulle guise 
que n i mette traual et paine 
qu il ne m en tignes por uilainne 
molt doi faire por sa proiere 
si conmencerai la premiere 
des flabes qu esopes escrist 
qu a son ami manda et dist 

d un cos recondu qui monta 
sor un fumier et qui grata 
selonc nature se porchacoit 
sa uiande con il soloit 
une chiere gemme troua 
clere la uit si l esgarda 
  ie cuida  fait il   porchacier 
ma uiande sor cest fumier 
or uos ai ci gemme trouee 
par moi n en serez remue 
s uns riches hom uos i trouast 
bien sa que d or uos honorast 
si acreust uostre biautei 
por l or que si a grant clartei 
quant ma uolente n ai en toi 
ia nulle honor n auras par moi  
autreci est de mainte gent 
se tot ne uait a son talent 
conme del coc et de la gemme 
ueu l auons d ome et de femme 
bien ne honor niant ne prise 
le pis prennet le miex desprisent 

ce dit dou leuf et de l aignel 
qui beuoient a zz ruissel 
li leus en l essorce beuoit 
et li aigniaus aual estoit 
ireement parla li leus 
qui molt estoit contralieus 
iriement parla a lui 
  tu me faiz  dit il   grant anui  
li aigneles a respondu 
  sire de quoi dont ne sez tu 
tu as si ceste eaue troblee 
n em puis boiure ma saolee 
autresi m en irai ce croi 
conme g i uing morant de soi  
et li aigneles li respont 
  sire ia beuez uos amont 
de uos me uient se qu ai beu 
quoi  fait li leus   maudiz me tu  
cil li respont   n en ai uoloir  
li leus a dit   i en sai le uoir  
tot autresi me fit ton pere 
a ceste essorce ou o lui ere 
or a yy moiz  dit il   ce croi 
qu en metez uos  dit il   a moy 
ie n estoie paz nez ce quit 
et por ice li leus a dit 
ia me faiz tu ore contraire 
et chose que tu ne doiz faire 
lors a pris l aignelet petit 
as dens l estrangle si l ocit 
ce font li riche robeor 
et li conte et li iugeor 
de soz qu il ont en lor iustise 
fauce aquoison par couoitise 
trueuent assez a eus confondre 
souent les font a plait semondre 
la char li tolent et la pel 
si com li leus fit a l aignel 

selonc la lettre des escris 
uos mosterai d une soriz 
qui par porchas et par enging 
auoit menaie en zz molin 
par essemple mostrer uos uuel 
c un ior s acist desor le suel 
ses gregnonciaus aparilla 
et de ces piez s aplanoia 
deuant li passa une reinne 
si con auenture la moine 
demanda li en sa reison 
c ele iert dame de la meison 
dont ele se faisoit si maistre 
si li aconta de son estre 
le soris li at dit   amie 
pieca qu en ai la signorie 
bien est en ma suiacion 
con es partus enuiron 
et puiz herbegier iors et nuit 
ioer et faire mon desduit 
or remanez annuit a moi 
i uos metrai en bone foi 
sor la mole et bien eaise 
n i aurez rien que uos desplaise 
assez aurez fairine et grains 
et blef que remaint as uilains  
la roine i uint par sa proiere 
endui s acistrent sor la piere 
molt i trouerent a mangier 
sens contredit et sens dangier 
la soris par amor demande 
a la reinne de sa uiande 
que l an semble uerte l an die 
  n en mentirai  fait ele   mie 
molt par est bien aperillie 
se ele eust esté moillie 
enmi cel pre sor zz guesuel 

illuc est la moie maison 
bele amie car i alons 
tant i aurez ioie et desdut 
iamais n aurez talent ce cuit 
de reuenir a cest molin  
tant li promist par son engin 
et blanda la par sa parolle 
que la crei ce fist que fole 
et auec li s en est alee 
li pres fu si plains de rosee 
que la soris c est esmaiee 
tote cuda estre noiee 
arriere uoloit retorner 
que ne uoloit auant aler 
mais la reinne l a apellee 
qui a force l en a menee 
et per amor et par proiere 
quant ele uint a la riuiere 
que la soris ne pot auant 
a la reinne dist en plorant 
  ie ne porai outre passer 
que ie ne sai mie noer 
prent  fait la reinne   son filet 
et si lou lie a son cherret 
et ie l atacherai au mien 
la riuiere passerons bien  
la soris c est del fil loiee 
et la reinne c est atachiee 
el gue se metet si en uont 
con ele sont el plus parfont 
si la uelt la reinne noier 
o li se conmence a plongier 
la soris pipe haut et crie 
que bien cudoit estre perie 
uns escoufles uint a uolant 
uit la soris que loit pipant 
les eles clot a ual descent 
li et la rainne illuecques prent 
andu furent au fil pendant 
la reinne fu corsu e grant 
li escoufles par couoitise 
lait la soris la rainne at prise 
maingiee l a et deuoree 
et la soris fu deliuree 
si est des uizeiez felons 
ia n auront itex conpagnons 
tant lor face bien ne honor 
se riens lor doit coster del lor 
que durement n en soient lié 

mais il auient assez souent 
que tex meismes lor torment 
en autres cuident porchacier 
couient lor cors a perillier 

ci conte d un chien menteor 
de male quise tricheor 
qui une berbis enplaida 
deuant iustisse la mena 
si li a zz pain demandé 
qu il l auoit ce dist presté 
la berbis tot li renoia 
et dit que point ne l en presta 
la iustice au chien demanda 
se il point de tesmoing i a 
et il respont que il en a yy 
c est li escoffles et li leus 
cil furent auant amené 
par sairement ont affermé 
que ce fu uoirs que li chiens dist 
sauez por quoi chacuns le fist 
que il en auroient partie 
se la berbis perdoit la uie 
et la iustice demanda 
a la berbis qu il apela 

iadis auint c uns lous ronia 
un os qui ou col li uola 
et com el col li fu entrez 
molt durement en fu greuez 
totes les bestes auna 
et les oisiaus a soi manda 
et puis lor a fait demander 
se nus le seit medeciner 
entr aus en ont lor conseil pris 
chacuns en a dit son auis 
fors la grue ce dient bien 
n i a zz d eus qui sache rien 
le col a lonc et le bec gros 
si em porroit bien traire l os 
li leus em promist bon loier 
por ce que l en uossit aidier 
la grue lance bec auant 
dedens la gole au malfaisant 
l os en a trait et si li quist 
que sa promesse li rendist 
li leus li dit par mautalent 
et afferma par sairement 
q il li semble et uerite fu 
que grant loier auoit eu 
quant sa teste en sa boche mist 
que ne l estrangla et ocist 
  tu es  fait il   fole prouee 
qui de moi es uiue eschapee 
que tu requiers autre loier 
de ta char ai grant desirier 
mais de ce me teing ie por fol 
qu as dens ne te copai le col  
autresi est del mal seignor 
com zz proudon li fait honor 
et puis demande guerredon 
ia n en aura se mal gre non 
por ce qu il soit en sa baillie 
mercier le doit de sa uie 

d une lisse uos uuel conter 
qui preste estoit de chaeler 
mais ne sout ou estre peust 
ne ses cheaus auoir deust 
a une autre lisse requist 
que en son ostel la sofrist 
tant que ele eust cheele 
et ele l en sauroit bon gre 
tant li a requis et proié 
que cele li a otroié 
et quant ele ot eu cheaus 
qui espeudre furent et biaus 
icele cui l ostel estoit 
par aus souent damage auoit 
de sa maison la rueue issir 
que ne le uuet consentir 
l autre se prit a dementer 
que ne sauoit quel part aler 
iuers estoit por la froidor 
si cuidoit morir a dolor 
donc li requit par charite 
que la habert iusqu a l este 
cele ot de li grande pitie 
si li a einsi otroié 
quant le biau tens uoit reuenir 
d ilueques les roua essir 
l autre conmenca a iurer 
se iamais l en ooit parler 
que si chael l estrengleroient 
et fors a l uis la boteroient et a force iert lor la maison 
fors l en ont mise sanz raison 
cest exemple poez ueoir 
et par maint proudome sauoir 
que par bonte de son corage 
est chaciez de son heritage 
qui felon auuec lui acuet 
ne s en part mie quant il uuet 

ce dit d une soris uilainne 
qui a une uile prochainne 
uoloit aler por deporter 
parmi zz bois l estuet passer 
dedens le bois li anuita 
et une holete i troua 
c une soris de bois a faite 
et sa uiande i auoit traite 
la soris de uile demande 
se ele auoit point de uiande 
cele respont   i en ai assez 
uenez auant si la ueez 
se plus auiez conpeignie 
si seriez uos bien seruie  
com ele iluec piece esté 
a sa conpaigne en a parlé 
dit que ses estres est mauuais 
et qu el n i uuet demorer mais 
o li s en ueingne si uerra 
beles sales que li donra 
bones despences et celiers 
et bons boiures et bons mengiers 
cele la crut o li s en ua 
en riche sale la mena 
si li a mostré ses soliers 
ses despences et ces celiers 
plente de farine et de miel 
cele cuide bien estre en ciel 
mais or uindrent li boteillier 
qui entrer uodrent au celier 
si tot com il ourirent l uis 
les suris fuient el pertuis 
la bochage fuit es pertu esbahie 
que lor estre ne sauoit mie 
quant cil oissirent de celier 
les soriz reuinrent mengier 


sa conpaigne la regarda 
par grant docor li demanda 
  quel chiere faites doce amie 
ie sui  fait ele   molt baillie 
por la poor que i ai eue 
or me repent que t ai creue 
tu me racontoies ton bien 
mais de ton mal ne deis rien 
que as tu paor de la gent 
de chaz et d oisiaus ensement 
et des engins c on fait por toi 
mieus uuel ie estre en bois par foi 
en seurte et sans tristece 
qu en tes grans soliers a destrece  
ceste fable dit por respit 
chacuns aint mieus le suen petit 
que en pais a et sans dotance 
qu autrui richece o mesestance 

d un gorpil conte la meniere 
qui est essus de sa tainiere 
deuant o ses feons en ua 
uns aigles uint zz en porta 
li gorpiz ua apres criant 
que il li rende son enfant 
mais il ne l en uot escoter 
cil c estoit pris au retorner 
un tison prit de feu ardant 
et esche et laigne ala cuillant 
entor lou chene la metoit 
iluec ou li aigles menoit 
li aigles uit lou chene espris 
le gorpil huche et dit   amis 
estein le feu tien ton chael 
ia seroient mort mi oisel  
par cest exemple entendons nos 
einsi est dou riche orguillos 
ia del poure n aura merci 
por sa pleinte ne por son cri 
mais il s en pooit uengier 
dont lou uerroit asouplier 

ci dist c uns arages uint uolant 
ioste la mer poissons prennant 
une miche troua entiere 
mas il ne sot en quel maniere 
deust l esquealle depecier 
con a son ni dut repairier 
une cornile encontra 
se dist qu el li ensegnera 
con la squalle pora ourir 
si au poissons poie pertir 
puiz lou roua amont uoler 
si haut con il poroit uoler 
con il sera montez lassuz 
si last la miche cheor ius 
sor dure terre ou sor rochier 
enci la porras depecier 
li aigles ot grant desirrier 
de la miche que duit maingier 
haut la porta chaor la lat 
li cornille fu en agait 
auant ala del bic ferir 
si que l esquelle zz poi ouri 
lou possenet dedens troua 
l esquelle lasse si s en ua 
ainc que li aigles fust uenus 
ne qu il ce fust aparceus 
le pertuset ot fait petit 
que li aigles n i auenist 
par cest essemple del poisson 
uos di l essemple del fellon 
qui par esguart et par engin 
mesconselle son bon uesin 
tel chose li conseille a faire 
dont il ne set a nul chief traire 
con il onques muez sont ensemble 
traisson li tot et enble 
l auoir que cil at gaagniét 
et par grant traual porchaciét 

enci auient et bien pot estre 
que par deuant une fenestre 
qui en une despence fu 
uola un corb si a ueu 
fromages que leans estoient 
que sor une cloie gisoient 
un en a pris a tot en ua 
uns colpis uint si l en mena 
du fromage ot grant desirier 
qu il en poist sa part maingier 
par enging uoldra porchacier 
se lou corb porroit engignier 
  hai deus sire  fait li cospis 
  tant par est cist osiaus gentiz 
que de mes euz ne ui ci bel 
ne el monde n at tel oisiaul 
fust ces chans con est ces cors 
i ualdroit miez que zz fins ors  
li corbels s oi si loeir 
que tout lou mont n auoit 
porpence ce qu il chantera 
ia por chanter l os ne perdra 
lou bec ouri si conmenca 
li fromages li eschapa 
a la terre l estut chair 
et li colpis l ala sesir 
puis n ot il cure de son chant 
que del fromage ot son talant 
cest essemple uos di por cels 
que d auoir sont couoitoz 
par losanges et par mentir 
les puet on bien en gre seruir 
lou lor despendent folement 
por fals loange de la gent 

d un lyon conte li escris 
qui fu defrais et enuillis 
malades fu molt longuement 
del releuer n i ot niant 
totes les bestes assemblerent 
por lui ueor a cort alerent 
li plusor sunt por lui dolant 
et autres n en chaut niant 
et tex i at qui uont pour don 
a la deuise d un lyon 
que sauoir uuelent li plusor 
s en lui a ne point de retor 
li bues de ces cornes lou boute 
et li aisnes qui pas ne l doute 
de son pie lou fiert sor le piz 
de l autre part uint colpis 
aus dens lou mort par les orelles 
dist li lions   ce est meruelles 
bien seuent tuit qu en mon aei 
quant iones fu et en santei 
que tantes bestes me douterent 
conme signor et honorerent 
quant g iere liez hatié estoient 
quant g iere iriez se me dotoient 
or me uoient afabloié 
defollé m ont et auillié 
mais molt par ai gregnor uite 
de tel qui furent mi priue 
a cui ie fu honor et bien 
que n en remembre nulle rien 
que des autres que ie meffis 
li non poissans at poi d amis 
par meisme ceste raison 
prendons essemple del lion 
qui onques chiet en non pooir 
se pert sa force et son sauor 
molt lou tienet en grant uilte 
ne li plusor que l ont amé 

d un riche home trouons escrit 
qui auoit zz chenet petit 
souentes fois a lui ioat 
et uns suens aisnes l agarda 
en son corage entendi bien 
que tuit li autre aiment lo chien 
por le signor que l charissoit 
et qui o lui se desdussoit 
sor son mantial le fist mucier 
se l fist as autres abaier 
or c est li aisnes porpensels 
que muex del chien ualt il assez 
muels uaudroit a son signor 
ioer que li chenes petis 
et muez seroit oiz ces cris 
et muex lou deuroit conioir 
muex sauroit il des piez ferir 
por fol se tient qu a lui ne uet 
et qu a sa uois ne crie en brait 
con fait li chiens a son signor 
enci auint qu a zz ior 
s aloit li sires desduant 
o lou chene aloit iuant 
li aisnes ne pot plus soffrir 
uer son signor prist a uenir 
sor lui se gite a rechener 
que tot lou fait espoenter 
des piez lou fiert sor lui chai 
si qu i a terre l abati 
por zz poi qu il ne l ot tué 
se li sires n aust crié 
  ahi bone gens aidie moi  
si home corret a derroi 
chascus a macue ou baston 
l aisne ferrirent enuiron 
a grant martirei et a dolor 
porent aidier a lor signor 
deci que l asne ont tant batu 
que il lou lasse estendu 
a poine l ont mis en l estable 
sauoir poez par ceste fraible 
la maniere de mainte gent 
molt en poez ueoir souent 
qu il se uoldroie assaier 
et en tel leu apperillier 
qu il n auient pas a lor corsage 
ensorquetot a lor parage 
a mains est enci auenus 
con a l asne qui fu batuz 

d un lyon conte qui dormoit 
en un boscage ou 
entor lui se uont dedussant 
soris petis et ioiant 
l une corrut ne se garda 
sor lou lyon si c eswilla 
li lyons en fu correccez 
la soris prist si fu iriez 
de li uoloit faire iustice 
el s escondist qu en nulle guise 
a escient fait ne l*auoit 
li lyons a tant lou lessoit 
petite honor ce dit auroit 
en la soris si l ossioit 
gaires de tens ne demora 
li lyons uit et esgarda 
une folce lee dedens 
la nuit chai li lyons ens 
et paor a qu on ne l ossie 
dedens la fosse forment crie 
la soriz ua au cri tot droit 
et ne sauoit que ceu estoit 
qui el bois l auoit esuelliee 
con ele uit ce c est signie 
demanda li qu il estoit quis 
cil respont qu il estoit pris 
ocis seroit a grant dolor 
dist la soriz   n aiez paor 
or uos rendrai gueredon 
dont me feistes lou pardon 
quant ie des piez uos oi merchiei 
gratez la terre a uostre pie 
si qu afermer uos i pussiez 
et apres amont uos sachiez 
enci porrez amont uenir 
gens appellerai cens mentir 
autres soris por moi aidier 
as que si sont trenchier 
et aus ronseus que sont tenduz 
ne serez mie retenuz  
l ensegnement a la soris 
fist li lyons si fu garis 
de la fosse c est achespez 
la li ualut humilitez 
par ceste fauble uos asomme 
qu assemple i prengnet li riche home 
qui sor les poures ont pooir 
si lor mesfont par nonsauoir 
ains que n aient bone merci 
et auenir puet autreci 
que cil li aura grant mestier 
et miex le saura consillier 
et son besoig s il est sorpris 
con li meldres de ces amis 

per cest essemple en escris truis 
quant hons sema primes linuis 
et uolt lou preu de lu auoir 
l aronde fu de grant sauoir 
si aparcut que par lou lin 
seront oisial mis a lor fin 
de li puet len lacier 
dou len les pooit domagier 
toz les oisiaus fist assembler 
si lor uoloit consoil doner 
qu il alassent lou lin maingier 
si que il ne peust frougier 
li plusor ne lou uoldre faire 
au uilain l alerent retraire 
a ce consel sont atroutei 
quant l alonde ot escouté 
conment qu il l orent encusee 
de ces parens fist eune 
o les mellors de sa lignie 
si c est au uilain apoiee 
qu en sa maison soffri son nis 
la furent li oisial norris 
ele dona a son lin pas 
ia de son lin ne perdra mais 
cil fist del lin enging plusor 
dont prist oisiaus grans et menors 
n ausent pas del mal eu 
s il eust conseil creu 
ceste fable est asses uoire 
quant fols ne uuet lou sage croire 
qui boin conseil li uuet doner 
et de son maus lou uuet garder 
damages l en doit bien uenir 
adonc est tart au repentir 

iadis auint qu en un estanc 
entre les rues et lou fanc 
ot de reinnes la conpagnie 
qui de lonc tens fu norrie 
la desdegnerent a ester 
a la terre uuelle aler 






emmi l eaue ot zz tronc longor 
dont eles auoient poor 
cele qui pres del tronc estoit 
quant uit que il ne se mouoit 
ses conpagnes a appellees 
et totes sont illuec alees 
et lou salue conme roi 
et chascune li promet foi 
totes les tiennent a signor 
et li promettent grant honor 
et quant li trons ne se remut 
et eles uirent qu en pas estut 


lor uiloignie sor lu firent 
et emmi l eauue l abatirent 
a lor destinee reuont 
roi li demande point n en n ont 
maluais fu cel qu i lor dona 
la destinee i enuoia 
une colueure grant et fort 
que les deuore et trait a mort 
trestotes furent en torment 
dont crierent plus aisprement 
a la destinee merci 
qu el lor osta cel enemi 
la destinee lor offri 
  nenil nenil ie uos soffri 
totes uos uolenteiz a faire 
que roi eustes de bon aire 
uilaingnement lou honeistes 
or l auez tel con uos queistes  
enci auient enci lou font 
des boins signors quant il les ont 
ades les uelent defoller 
ne lor seuent honor porter 
se il ne les tient en destroit 
ne font por lui ne tort ne droit 
a teil se pregnes quels destruit 
de lor auoir moinnet grant bruit 
dont regretent lor boin signor 
qui faisoient la grant honor 

colon demandent zz signor 
au roi choisirent zz signor 
por ce que moins mal lor feist 
ains les gardast et maintenist 
et li hostors per son oltraige 
les tient en pieus et en seruage 
n en i ot zz s il l aprimast 
qui n oceist ou deuorast 
por ce parla zz des colons 
si apella ces conpagnons 
  grant folie  dist il   feismes 
que nos ostor au roi preismes 
qui nos ocist de ior en ior 
muex nos uenist il sens signor 
fussiens toz iors qu auec cestui 
ains ne nus gardimes de lui 
ne dotions pas son aguet 
quant nos eumes signor fait 
or nos  fait il   apertement 
seu qu i faissoit priueement  
cist essemples dit au plusors 
qui chosissent les maus signors 
de grant folie s entremet 
qui en suiection se met 
au cruel home et au felon 
ia n en aura se honte non 

d un larron conte qui ala 
barbis enbler qu il espia 
dedens la faude a zz uilain 
et auec lui porta del pain 
au chien uoloit son pain baillier 
qui la faude deuoit gaitier 
  amis  ce dit li chiens por coi 
prendoie ie lou pain de toi 
se ne l te puis gueredoner 
fai a ton oez le pain garder  
li lerres dit   ie ne quier rien 
or lou mainiue si le retien  
et li chien dit n en uuel niant 
ie sai tres bien a esciant 
que ma bouche uuez estouper 
que ie ne pusse mot soner 
si embleroies nos barbis 
que li bergiers est endormis 
trai auroie mon signor 
qui m a norri iusqu a ce ior 
malement auroit emplaié 
que m a norri et afaitié 
se par ma boche auoit perdu 
ceu por coi m a lonc tens peu 
et tu meismes me harroies 
et por traitor me tendroies 
ne uuel pas pain issi baillier  
lors le conmence a abaier 
par essemple uus mostre ci 
chascuns prodon fait atresi 
se nus li uuet doner loier 
ne par promesce losangier 
que son signor doie trair 
ne lo doit mie consentir 
atendre doit tel gueredon 
conme li chiens fist del larron 

iadis auint uns lous ala 
par zz chemin si encontra 
une troie que prens estoit 
uer li ala a grant esploit 
et dist que pas li uuet doner 
mas qu ele se hast de porceler 
que ces porceaus uoloit auoir 
ele respont par grant auoir 
  sire conment me hasteroie 
tant con ci pres de moi uos uoie 
ne me porroie deliurer 
tels honte ai de uos esgarder 
ne sauez mie que ce monte 
que totes femes ont grant honte 
se mains madle les doit tochier 
a tels besoig ne aprochier  
adonc s ala li lous mucier 
que les porceals uoloit maingier 
et la troie s en est alee 
qui per enging c est deliuree 
cest essemple doiuent oir 
toutes femes et retenir 
por soulement lor cors garist 
ne lassent lor enfant perir 

ce dit li lieure s asemblerent 
a parlement si esgarderent 
qu en autre terre s en iront 
fors del reinne ou il estont 
que trop furent en grant dolor 
d omes de chiens orent paor 
si ne lou uoloient soffrir 
por ce s en uoloient foir 
li saige lieure lor dissoient 
folte estoit ceu qu il queroie 
a issir de lor conoissance 
ou il furent norri d enfance 
li autre ne s uoloient croire 
qui ensemble tienent lor oirre 
a une marre sont uenu 
garde auant si ont ueu 
reinnes que furent aunees 
de paor d els sont effrees 
dedens l eauue se uont plongier 
con el les uirent aprochier 
zz lieures les a apallees 
  signor  fait il   or esgardez 
par les reinnes que nos ueons 
que paor ont nos porponsons 
que nos alons querant folie 
que nostre caue auons guerpie 
por estre allor essaurez 
iamais terre ne trouerez 
ou len ne doit aucune rien 
ralons nous en si ferons bien  
atant li lieure retornerent 
en lor contree s en alerent 
de ceu se douent porpenser 
sil qui se doiuent remuer 
et lor ancien leu guerpir 
que lor en puet apres uenir 
iamais terre ne troueront 
n en en contre n en iront 
ou ester puissent sens dolor 
ou sens traual ou sens paor 

d un lyon dit qui assembla 
totes les bestes et manda 
qui aloient sor yy piez 
et li aigles a porchaciez 
toz les oisiaus qui eles ont 
et qui en l ar uelent amont 
bataille deuoient tenir 
con ensemble durent uenir 
et la chaue soris la uit 
qui sonuet pensa et dit 
qu ele redoute cest affaire 
ne seit au quel se doie traire 
o cels uuet estre qui uenront 
et qui la gregnor force auront 
desor zz fust estoit montee 
por esgarder cele mellee 
se li fu uis son escient 
que li lyons auoit plus gent 
et si est de gregnor iustice 
o les autres soris c est mise 
li aigle fu amoont uolez 
o les oisiaus qu i ot mandez 
tant en i ot tant en i uindrent 
que les bestes poi de lui tindrent 
quant la chaue soris les uoit 
se li poise qu o els n estoit 
donc c est des bestes departie 
ses piez muca se fist folie 
mais quant les eles entrouri 
par deuant toz les descouri 
lors fu sa feloignie aperte 
et sa traison desouerte 
oisiaus et bestes la huerent 
a lor iustices en alerent 
de la chaue soris se claime 
si la honisse et la laidenge 
et mostrerent sa feloignie 
et que el a sa foi mentie 
la iustice lor a iuré 
qu ele en fera lor uolente 
et que tantost les uengera 
puiz la maudist et si ora 
que iamais en leu ne uenist 
qu oisial ne beste ueist 
tote clartei li ont tolue 
iamais par ior n en iert ueue 
et puiz roua por lui honir 
la plume oster por descourir 
autreci est del traitor 
qui meserre uer son signor 
a cui il doit honor porter 
et loiaulte et honorer 
si ces sire a de lu mestier 
et il lo uoie afobloier 
a son besoig lou uelt faillir 
o les autres se uet tenir 
se ces uient au desus 
s il puet lassier son maluais us 
si uoldroit a lui retorner 
de toutes pars uuet meserrer 
et per tot est au doi mostrez 
et auilliez et ueergondez 
s onor en pert et son auoir 
et reprouier en ont si oir 
en totes cors en est honis 
si con fu la chaue soris 
qui ne doit mais par ior uoloir 
ne il ne doit en champ entrer 

enci auint zz cers beuoit 
a une eaue que soif auoit 
garda dedens ces cornes uit 
a soi meismes l auoit dit 
que nule beste ne l ualoit 
ne si beles cornes n auoit 
tant entendi a soi loer 
et a ces cornes esgarder 
que il uit uenir chiens errant 
et lor signor apres corrant 
apres lu uiennet ce s queroient 
por ce que prendre lou uoloient 
el bois s en fuit tot esmaiez 
per les cornes est atachiez 
en zz buisson est retenuz 
ez uos les chiens a lu uenuz 
con il les uit si aprochier 
si se conmence a deraisnier 
  uors est  fait il   ce que len dit 
que sorcudiez aus plusors nuist  
li plusor uuelent ce loer 
que souuent deuroient blasmer 
et ice lassent qu il deuroient 
souent loer se il sauoient 

d un home conte li escris 
qui estoit mors et enfois 
sa femme demenoit dolor 
desuz la tombe son signor 
pres d iluec auoit zz larron 
qui fut penduz por mesprison 
per la contree fu crié 
qui lou larron auroit osté 
lou iugement meisme auroit 
s il iert atens penduz seroit 
uns cheualiers lou despendi 
ses parens iert si l enfoi 
adonc ne sot consel trouer 
conment poist consel trouer 
que sau iert de mainte gent 
qu il lou tenoit a parent 
au cemitire ala tot droit 
la ou la prode femme estoit 
qui son signor a tant ploré 
contement a a lui parlé 
dit li qu ele se confortast 
molt seroit liez c ele l amast 
la prode feme l esgarda 
grant ioie en ot si l otroa 
qu ele feroit la uolente 
li cheualier li a contee 
conment li est mesauenuz 
dou larron qu il ot despendu 
se ne l en seit consel done 
for del pais l estuet aler 
la prode feme respondi 
  deffuons mon baron de ci 
et lou pendons la ou cil fu 
si n iert iamais aperceu 
deliurer doit on par lou mort 
lou uif don l en atant confort 
par iceste soie fiance 
poons entendre quel fiance 
doient li mort auoir as uis 
tant est li mons fols et iolis 

uns lous et uns chiens s encontrerent 
parmi zz bois ou il allerent 
li lous at lou chien resgardé 
et puiz si a a lui parlé 
  frere  fait il   molt estes biaus 
et molt est lussans uostre pials  
et li chienz dist   c est ueriteiz 
ie mainiu bien c en ai assez 
et soef gis quant pluet lou ior 
par deuant les piez mon signor 
et chascun ior ronge les os 
dont ie me fas et grant et gros 
se uos uolez o moi uenir 
et uos lou uolez obeir 
si con ie faiz assez aurois 
pluiz uiande que ne uolrez 
si ferai uoir  li lous respont 
lors s aconpagne si s en uont 
ains qu a uile fuissent uenu 
garda li lous si a ueu 
con li chiens porta son cole 
sa cheainne uit trainer 
  frere  fait il   merueille uoi 
entor ton col dont ai effroi  
li chiens respont   c est la chainne 
dont on me lie sor semainne 
que molt souent la gent mordroie 
aus plusors ou ne mefferoie 
que mes sire uuet garentir 
por ce me fait lier tenir 
la nuit uois entor la meson 
que n i aprochent li larron 
quoi  fait li lous   est il enci 
qu aler ne puez fors par merci 
tu t en uas ie m en irai 
la cheainne ia ne prendrai 
muex uuel estre poure a deliure 
qu encheainné richement uiure 
quant encore puiz estre a choiz 
ua a la uile et ie au bois  
por la cheaine est departie 
lor amor et lor conpagnie 

d un home uuel ici conter 
et par essemple demostrer 
de ces mains conte et de ces piez 
et de son chief qui ert iriez 
uer son uentre que il porta 
por lou gaaig que il gasta 
dont il ne uoloit trauillier 
se li tollirent lou maingier 
mais quant li uentres geuna 
estiuement affobloia 
et piez et mains qu il ne pooit 
si trauillier qu il ne pooit 
et quant la flobete sentirent 
maingier et boiure au uentre offrirent 
mais trop l orent fait geuner 
si qu il ne pot de rien user 
li uentres reuin a niant 
et piez et mains tot ensement 
par essemple puet len uooir 
et chescuns hom lou puet sauoir 
que nus ne puet auoir honor 
qui honte fait a son signor 
ne li sires tot ensement 
por qu il uuele honorer sa gent 
se li uns a l autre est fallis 
andui en seront malbailli 

d un singe dit qui demanda 
au scolpil quant il l encontra 
que de sa cowe li donast 
s il li pleust ou l en prestast 
auis li fu que trop l ot grant 
que tut coé sont li enfant 
li colpis demanda que doit 
que sa coe li requeroit 
li singes dist ce m est auis 
ia ne uos en sera de pis 
se m en uolez un poi doner 
qu ele uos nust a tost aler 
et dist li colpis   uos que chaut 
ceste requeste poi uos ualt 
ia de ma coe qui est grans 
ne honir els les uos enfans 
que autres reines autres gens 
ie lou uos di apertemant 
mais qu ele fust de tele afaire 
que ie ne la peusse traire  
ceste essemple por ce uos di 
de l auer home est autreci 
se il a plus que lu n estuet 
ne uuet soffrir ne il ne puet 
que autre en ait aise ne honor 
muex la uelt perdre chascon ior 


en autre terre conuerser 
totes les bestes assembla 
et tot son estre lor mostra 
et que d aus face roi choisir 
que nians est dou reuenir 
n i ot beste que ne l priast 
c un autre lyon lor baillast 
il lor respont que nul n en a 
n en norri nul que il n osa 
d els meismes doiuent garder 
qui mex les pussent gouerner 
lors auoient lou lous choisi 
qu il n i auoit nul si hardi 
qui osast prendre se lui non 
tant le tenoient a fellon 
et aus plusors auoit promis 
qu il les ameroit toz toz dis 
au lyon uont se li ont dit 
que lou louf auoient eslit 
et il respont   ne doutez mie 
que cointe beste auez chosie 
preste et isnele enprenant 
et de corage et de talent 
estoit si frans con il deuoit  
mais d une chose se doutoit 
que ne preist a consillier 
lo scolpil que tant seit trichier 
andui sont fellon et engres 
  se de lu uolez auoir pas 
se li faites sor sains iiurer 
qu il ne doie beste adeser 
ne que iamas a son uiuant 
ne mainiast de char tant ne quant  
li lous at uolentiers iuré 
plus at fait que n ont demandei 
mais con il fu essaurez 
et li lyons en fu alez 
si a talent de char maingier 
par engin uolra porchacier 
que les bestes oltroierent 
sa uolente et iugeroient 
lors a zz chaurel apellé 
se li a dit et conmandé 
que per amor uoir li deist 
de c ellainne c ele puist 
cele respont c ele puoit 
qu a poinne soffrir lou puoit 
li leus en fu molt coureciez 
por ces barons a enuoiez 
a toz ensemble demanda 
quel iugement chascon fera 
de celu qui dit a signor 
honte ledure et desenor 
et cil dient qu il doit morir 
li lous ua lou chauruel saisir 
et l a ocis per lor esgart 
si en maingat la gregnor part 
por sa feloignie courir 
en fist aus autres departir 
une autre beste a apellee 
tot autreci li demanda 
de s alainne que li sembla 

que por uoir dire mort soffrir 
dist li que pus soef odor 
ne senti onques a nul ior 
li lous a concile mandé 
a ces barons at demandé 
qu en doit faire par iugement 
de celui qui lou triche et ment 
il iuge qu ele soit ossise 
lors a li lous la beste prise 
si l a ocise et departie 
et deuant aus toute maingie 
gaires apres ne demanda 
que li lous uint si esgarda 
un cinge gras et bien peu 
de lui a grant talent eu 
maingier lou uolt et deuorer 
un ior li ala demander 
de s alaine c ele puoit 
ou c ele soef li sembloit 
li singes estoit uiziez 
si ne uoloit estre iugiez 
entre dous est et tant li dist 
ne sot li lous que il feist 


en son lit malades se feint 
a totes les bestes se pleint 
qui l alerent reuisiter 
qu il ne puet mie respesser 
si li firent mires uenir 
por sauoir c il porroit garir 
li mire furent esgaré 
que il n ont ueu ne troué 
que mal eust que li neust 
se maingier a talent eust 
  ie n ai  fait il   nul desirier 
fors de char de cinge maingier 
mais ie ne lou uuel adeser 
mon serement conuient garder 
si i ause tele raison 
que l otroassent mi baron 
dont li loent conmunement  

ia ne doit garder serement 
contre son cuer a son talent 

ne puent il rien garentir 
quant il oi qu on li loia 
lou singe prist si lou mainia 


por ce mostra li singes bien 
qu en ne deust por nule rien 
d ome felon faire signor 
ne lui atraire a nule honor 
ia ne gardera loaltei 
plus a l astrainge qu au priue 
enci se demaine a sa gent 
con fist li leus del serement 

d un ueneor uos conte ci 
qui zz leus auoit acoilli 
parmi un champ corru li leus 
u un bergier qui ert toz ceus 
par sa franchise li requist 
qu il li monstra et si deist 
au ueneour qui lou suoit 
que au bois estoit alez droit 
li pastors dist que ci fera 
desoz la faude lou muca 
li ueneres uenoit criant 
d oures en autres demandant 
se cil auoit lou leus ueu 
cil respont qu il ne l ot sau 
o sa main lou ua assennat 
qu alor le doie aler querant 
dementres qu il li ensignoit 
uer lou lous toz iors regardoit 
ne pooit ces euz esgarder 
et neporquant fist l en aler 
con il lou uit bien esloigniét 
ce dit au louf qu il ot mucié 
  ne me sez tu ore boin gre 
que ie t ai enci deliuré  
li lous respondi coiement 
  ta lengue te mains uoierement 
doi ie  fait il   boin gre 
mais une rien te di por uoir 
s il aloit a ma uolente 
ti oil seroient ia creué 
ta langue te mains me garirent 
ti eul per poi me descourirent  

uns paons fu forment iriez 
a soi meismes correciez 
por ce que tel uois ne auoit 
con a lu ce dit auenoit 
a la deuese lou mostra 
et la dame li demanda 
se il auoit assez biaute 
dont el l auoit enluminé 
de pennes l auoit fait plus bel 
que ne ueoit nul autre oisial 
li poons dit qu il se dotoit 
de toz oisiauls plus uis estoit 
por ce qu il ne sauoit chanter 
cele respont   lasse m ester 
bien te doit ta biaute soffire 
nenil  fait il   bien lou puiz dire 
quant li rolcenolez petiz 
at mellor uoiz ie sui honis  

une barbis ot agnelei 
et ces bergies li ot osté 
son agneles si l en porta 
a une chieure lou bailla 
qui son leit l auoit norri 
el bois le mena auec li 
con el lou uit creu et grant 
puis l apalla se li dit tant 
  ua t en a la barbiz ta mere 
et au mouton qui est tes peres 
assez t ai norri longuement  
et il respondi sagement 
  moi est auis que bien doit estre 
ma mere que me soloit pestre 
mais que cele que me porta 
et qui de li me deseura  

enci auint qu en zz pestiz 
ot grant conpagne de brebis 
parmi lou champ o sa moillier 
s aloit zz bret esbenoier 
les berbis sens garde troua 
une en ocist si l en porta 
chascun ior el champ reuenoit 
une en portoit si l ocioit 
et les berbis s en correcieret 
entr aus distrent et consillerent 
que ne se uoloient deffendre 
par droite ire se lairont prendre 
ne ia ne se destorneront 
ne por morir rien ne diront 
tant atendirent lou brecon 
qu il ne remest for uns motons 
quant sols se uit en la champagne 
ne pot muer qu il ne se plagne 
  grant leschesce  fait il   feismes 
et molt maluais consel preismes 
quant grant conpagnie estions 
que nos ne nos deffendions 
uer cel home que a grant tort 
nos a toz pris et mis a mort  
por ce dit len a reprouier 
plusor ne seuent domagier 
ne contraitier lor enemis 
qu il ne face a els lou pis 

uns enpereres norri ia 
uns singe que forment ama 
et li singes bien entendoit 
se qu a home feire ueoit 
quant l empereor uit seruir 
et ces festes li uit tenir 
que tuit lou tindrent a signor 
en la forest se mist zz ior 
toz les singes fist assembler 
petiz et grans qu il pot trouer 
sor toz se fist leuer a roi 
si les retint auuecques soi 




lors prist femme si ot enfans 
et tint festes hautes et grans 
dui home sont el bois alé 
mais il s estoient esgaré 
la ou li singe conuersoent 
contre lor uolente aloient 
la ou il ierent assemblé 
ne l firent mie de lor gre 
li uns estoit trichieres faz 
li autres fu forment loiaz 
quant en lor cort furent entré 
des singes sont bel apellé 
li loals hom les esgarda 
li enperes demanda 
que lor sembloit de sa masnie 
c ele estoit bele et ensegnie 
et li loals hom li respont 
auis li est que cinge sont 
  de moi et de ma femme di 
et de mon fil que tu uois ci 
que t en semble ne le seleir 
ce que m en doit fait il sembler 
tu es cinges ele cingesse 
laisse hidouse feloignesse 
par toi puiz sauoir de tes fiz 
que ce sont cingeteau pitiz  
au trecheor son conpagnon 
en a demandé le raison 


et il dit que plus bele gent 
ne uit onques a son talent 
apres a dit de lor signor 
qu il resembloit empereor 
et bien puet estre rois ces fiz 
sa mere semble empereriz 
dont l ont entr aus si honorei 
de totes pars l ont encliné 
lou loiaul home auoient pris 
si l ont deserté et malmis 
por son uoir dit li firent honte 
icest essemple de ce conte 
ne puet pas o le tricheor 
li loiaus hom auoir honor 
en cort ou l en doie iugier 
ne per mensonge foriugier 

d un asne dit qui encontra 
un lyon fier ce l salua 
  dex te saut frere dex te saut  
li lions uit l asne si baut 
si li respondi hautement 
  et des quant somes nos parent  
dit li asnes   meruelles oi 
molt prisiez autres bestes poi 
tu cudes bien sens nulle faille 
que nulle ne te contreualle 
or uien o moi en som ce mont 
ou les bestes ensemble sont 
et ie te ferai ia ueor 
et se pora aperceuoir 
qu eles auront paor de moi 
autreci bien conme de toi  
li lyons est alez o lu 
et lou mont monterent 
desor lou mont en la uallee 
ot de bestes grant assemblee 
li asnes prist a rechaner 
et si laidement a crier 
que les bestes se departirent 
qui paor ont si s en foirent 
li asnes dit   uoiz tu ami 
ce que ie t auoie promis  
li lyons li a respondu 
  ce n est mie por ta uertu 
ne por fierte que tu ne l as 
mais por lou cri que tu crias 
qui si se semble espoentauble 
que tut te tienent a dyable 
si est de l orguillon felon 
qui par menace et par tencon 
espoente la fole gent 
et si cudent a escient 
que nus li ose contraster 
des qu il l oient enci parler  

uns lyons fu molt trauilliez 
et de son corage anuiez 
en une coe fist son lit 
molt fu malades a son dit 
les bestes fist a soi uenir 
que il uoloit ce dit choisir 
qui miex porroit en boix chacier 
et sa uiande porchacier 
unes a unes les mandot 
se s ocioit et desuoroit 
muex uoloit enci maingier 
qu apres corre ne trauillier 
li colpis fu o els alez 
fors de la coe est arrastez 
des nouelles uoloit oir 
ains qu il uolsist auant uenir 
li lyons cist si l esgarda 
iriement li demanda 
por coi ne uuez uenir auant 
et li colpis li respont tant 
  sire  fait il   n i os aler 
que nullu n en uoi retorner 
des bestes qui ains i entrerent 
et por uos ueor i alerent  
de cort a roi est encement 
tex i entre legierement 

que les noueles escouter 

ci uos reconte d un lyon 
c uns uilains prist a conpagnon 
entre als conterent lor parage 
si parlerent de lor lignage 
li lyons dit   fiz sui de roi  
si li at dit   or uien o moi  
a un mur sont andui uenu 
illuec a li lyons ueu 
sor les pieres une pinture 
qu i zz uilains par auenture 
o sa hache ocist zz lyon 
si apella son conpagnon 
qui fist ceste semblance ci 
hom ou lions itant me di 
ce fist uns hom dist li uilains 
o ces engins et o ces mains 
lors a li lyons respondu 
  si a ton pueble conneu 
hom seit entaillier et portraire 
que li lyons ne set pas faire 
or en irons ensenble ca  
li lions ua si lo mena 
a zz chastial l enpereor 
enci auint a celu ior 
auoit il iugié a plait 
un home que li ot meffet 
prouez estoit de traison 
se l fist getier a son lyon 
qui lons tens ot esté gardez 
dedens la cort enchaenez 
et il l ocist isnellepas 
qu i n agarda armes ne dras 
li lyons atant s en partat 
et li uilains cu il fu tart 
que d iluec se fussent tornei 
en la gastine sont alé 
parmi les landes traspasserent 
un autre lyon encontrerent 
a celu dist qu il fait desroi 
qu il maine lou uilain o soi 
qui set la fosse apparillier 
ou il se poroit tresbuchier 
ausi con firent sui parent 
ia l osirrai s il li consent 
li lyons dist qu il l escharnist 
ne sofferoit qu il l oceist 
por nule rien que foi i a 
li uilains l ot ce l mercia 
molt li par sot ce dit boin gre 
li lyons li a demandé 
si li sembloit se l a bien fait 
li uilains dit   autrement uet 
ains le uos dis  fait li lyons 
  que nos fussomes conpagnons 
quant me mostras une peinture 
sor une peire d auenture 
et ie t ai puis l autre mostree 
et descouert l as esgardee  
per cest essemple uuet apredre 
que nus ne deuroit ia entendre 
a flabe qui est de mensonge 
n a peinture que semble songe 
c est a dire que bien uoit l eure 
qui la uerite en descueure 

une puce ce dit monta 
sor zz chamoel si cheualcha 
deci a une autre contree 
dont c est la puce porpensee 
si a mercié lou chamoel 
qui soef dedens son poil 
qui auec lu oit porté 
iamais par lui n i fust alee 
par son trauail le seruroit 
molt uolentiers c ele pooit 
li chamois li a respondu 
onques chargiez de lu ne fu 
ne ne ne sot c ele fust sor lui 
ne qu ele li feist annui 
enci ua de la poure gent 
s es riches ont aprisnemet 
forment les cudent correcier 
domage faire et annuier 

d un greselon dit la maniere 
qui iusqu a une fremiere 
el tens d iuer estoit alez 
par auenture est ens entrét 
uiande demanda et quist 
que il n en auoit point ce dist 
a sa maison n a son recet 
dist li formis   qu as tu di ua 
con tu deuoies gaaignier 
et en awoist toi porchacier 
ie chantai  fait il   a desduit 
as autres bestes mais ne truiz 
qui me uuelle gueredoner 
por ce m estuet enci aler  
dist li soris   or chante a moi 
par cele foi que ie te doi 
muex fust que tu te porchasses 
el tens d este et gaagnasses 
que tu fusses de fain morant 
a moi uiens uiande querant 
por coi te donroie a maingier 
quant ne me poroes aidier  
por ce lon dit que nus ne uiue 
selonc ceu ke chascuns puet faire 
ne doit pener de bien a faire 
plus en est chiers c il a que prendre 
que s a l autrui l estuet entendre 

enci auint c une cornelle 
s acist sor lou dols d une oelle 
o lou bec la fiert durement 
sa leinne li oste aisprement 
la barbis li at dit   por coi 
es tu montee desor moi 
remue toi si feras bien 
sor la golpille ou sor lou chien 
si fai a lui conme a moi  
dit la cornelle   par ma foi 
ne t estuet mie trauillier 
que tu me doies ensegnier 
que ie sui pieca ensignie 
tant sui sage et ueziee 
bien sai sor cui ie puiz seor 
et a saur puez remanoir  
por ce uous mostre li escris 
que c est uoirs que li hom dit 
par grant proesce et par reproge 
bien seit li chas cui barbe il leche 
bien s aparcoit li uiziez 
les quels il puet auoir soz piez 

uns riches hom cheualchoit ia 
parmi zz champ si esgarda 
que dui serf parloient ensemble 
si estriuoient se me semble 
con s il fussent entre grant gent 
uer aus torna deliurement 
demanda lor por quel mestier 
il uoloient si consillier 
quant nul home la pres n auoit 
ne nus lor parolle ne oit 
li uns respondi au signor 
qu il n auoient nule poor 
ains lor semble bone nature 
qu il parloient en tel mesure 
se font souent li nonsachant 
de tel chose mostrent senblant 
por autre gent suzuezier 
que ne lor puet auoir mestier 

d un mire conte qui garda 
un riche home que il sena 
en une grant enfermete 
puiz auoit lou sanc conmandé 
a sa fille qu ele le gardast 
que nulle rien n i adesast 
par se sanc ce dit connestroit 
quel enferte ses pere auoit 
la pucele porta lou sanc 
en sa chambre desoz zz banc 
mais il li est mals auenuz 
que toz li sans est esperduz 
ne l osast dire ne mostrer 
n autre concel ne pot trouer 
mais soi meisme fist seinner 
icel sanc lassa refroidier 
tant que li mires a ueu 
par lou sanc a aparceu 
que cil ert preinz que l a lessié 
lou riche home a molt esmaié 
qui cudoit bien qu eust enfant 
sa fille fist uenir auant 
ou par destroit ou par amor 
li fist connestre la uertor 
del sanc li dist qu ele espandi 
et li autres estait de li 
autreci ua des tricheors 
des traitors des robeors 
en qui la felognie maint 
par als meismes sont ateint 
con maint se garde d estre pris 
si sont enconbré et ocis 

d un uilain dit qui si gesoit 
contre solloil si se tornoit 
aus dens s estoit mis descouers 
et ses pertuis estoit ouers 
uns escharboz dedens entrai 
et li uilains s en esuella 
et mal li fist tant qu a zz mire 
l estut aler conter et dire 
li mires dist qu il estoit prainz 
or estoit piz que ne fu ains 
que li uilains bien l en crei 
et li fols puebles qui l oi 
dient   ce est senefiance 
en poor sont et en doutance 
et n i a celu que ne croit 
que grans mals auenir li doit 
tant li puebles muables 
qu en unes choses non estables 
ont lor creance et lor espor 
lou uilain gaitent por sauor 
par ou cel enfes deuoit estre 
li escharboz par la fenestre 
ou il entra s en est issus 
lors les a il toz deceuz 
par ceste essemple l on uos di 
des nonsachans est autresi 
qui croent ceu qu estre ne puet 
ou uanitez les tret et muet 

d un uilain conte qui garda 
dedens son huis et espia 
un autre home uit sor son lit 
o sa femme feit son delit 
  dex  fait il   que ai ie ueu  
dont a la femme respondu 
  que ueez uos biax sire amis 
un autre home ce m est auis 
sor mon lit te tient enbracie  
lors dist la femme corecie 
  bien sai  fait ele   n en dot mie 
que c est uostre uielle folie 
tu tiens  fait el   menconge a uoire 
ie l ui  fait il   si le doi croire 
fols es  fait ele   se tu crois 
por ueritei ce que tu uois  
ele lou prent et si lou moine 
a une cuue d eaue pleine 
dedens lou fist tantost parder 
puiz li conmence a demander 
qu il uoit dedens et il li dit 
que s image meisme uit 
  por ce  fait ele   n est tu pas 
en la cuue o tot tes dras 
se tu uois une semblance 
tu ne doiz pas auoir creance 
en tes uois que mentent souent  
dit li uilains   or m en repent 
chascuns doit muex croire et sauor 
ce que sa feme dit por uoir 
que ce que cil maluais eil uoient 
qui par ueue les deuoient  
par ceste essemple uos deuise 
que molt ualt muez sens que cointise 
et plus aide a mainte gent 
que li auors ne li parent 

d un uilain uuel ici conter 
que o sa femme uit aler 
uer la forest son dru o li 
apres corrut si s en foi 
si est dedens lou bois muciez 
s il s en repaire toz iriez 
sa femme loudi et blasma 
et la dame li demanda 
por coi parlait enci uer li 
et li maris li respondi 
que ueu ot son lecheor 
qui li fist honte et desonor 
aloit o li en la forest 
  sire  fait ele   si uos plest 
por amor deu dites uos uooir 
cuidastes uos home ueoir 
aler o moi ne l me celer 
ie l ui  fait il   el bois passer 
lasse  fait ele   morte sui 
demain morirai ou encore hui 
a m aiole auint autreci 
et a ma mere que ie ui 
un poi deuant son finement 
ice ui ie apertement 




n os el ciecle plus remanor 
si departirons nostre auoir 
o tote la moie partie 
me metra en une abaie  
li uilains l ot merci li crie 
  lassiez ester  fait ele   amie 
ne departez de moi enci 
menconge fu ceu que ie ui 
n i os  fait ele   plus ester 
de m arme me conuient penser 
ensorquetot por la grant honte 
dont uos auez ci fait lou conte 
toz iors me seroit reproué 
que malement auroie oirré 
se ne me iurez sarement 
si que uoiant uostre parent 
que ne ueistes home o moi 
puiz affiez la uostre foi 
que uos iamais me surez 
ne uos ne me reprouerez 
uolentiers dame  cil respont 
a un mostier endui s en uont 
la li iura ce qu ele dist 
et plus assez que ne li quist 
por ce dit l on en reprouier 
que femme fait tot engignier 
que les creans fait mescreables 
plus a zz art que li dyaubles 

des oisiaus dit qui assemblerent 
a parlement si egarderent 
qu entr aus deusse auoir roi 
que s gouernast par droite foi 
chascuns dotte de mesprison 
a faire cele election 
que tut estoient esbahi 
quant del cucut oient lo cri 
ne sorent quels oisiaus ce fu 
mai que toz tens disoit cucu 
si lou poit l on de lonc oir 
que tot lou bois fist retentir 
tut disoient en lor reison 
et affermoient par raison 
que li oisiaus que si chantoit 
et si grant ioie demenoit 
deuoit bien estre rois et sire 
de gouerner zz grant enpire 
si fust si prouz et si uallans 
en ces sones et en ces chans 
a signor lou uoldrent auoir 
mais il uoldrent primes sauoir 
son estre et son contenement 
lors esgarde conmunement 
que doit aler en lor mesaige 
la masenge que molt est sage 


la masenge uolat tot droit 
deci a l arbre ou il estoit 
la masenge illuec s arestut 
c onques li cucus ne se mut 
la masenge le regarda 
en son corage s apensa 
que lou uoldra si haut monter 
sa cortie uuelt esprouer 
desor l arbre a tant est sallie 
de tant ce fu a mal baillie 
c onques li cucuz mot ne dist 
ne peor semblant ne li fist 
arriere s en ua la masengge 
lou cucut ledit et bestange 
ia de lui ne feroit signor 
as autres dit la desonor 
et la honte que li fist grant 
onques n en fist peor semblant 
s uns grans oisiaus li mefaisoit 
maluaisement s en uengeroit 
quant enuer celi ne s osa prendre 
qui est de toz oisiaus li meindre 
eslisent tel que soit uallains 
prous et sages et enprengnans 
que rois doit estre droiturierz 
en iustice roides et fiers 
a ce conseil se sont tenu 
si ont esgardé et ueu 
que de l aigle feront lor roi 
et si uos sai dire por coi 
li aigles a bele grandor 
si est assez de grant baudor 
n est oisiaul s il li mefeist 
que la ueniance n en preist 
auoir lou uoloient ensemble 
et si crioient ce me semble 
princes ce doit bien reposer 
ne doit mie ades ourer 
lui ne son regne trauillier 
ne la poure gent essillier 
enci ont fait con ie uos di 
par ceste essemple le mostre ci 
qu en ne doit pas faire signor 
de maluais home tricheor 
o il n a se parolle non 
qui se gobillon par tencon 
et uuet manecier et parler 
que molt fait petit a doter 

d un uilain uos raconte ci 
qui zz chiual auoit norri 
tant l ot gardé qu il lou uot uendre 
que les deniers uoloit prendre 
por yy ce dit le donra 
zz suens uoisins lo bargoigna 
mais n i uolt mie tant doner 
au marchie lou conuint aler 
icil cui li cheuals estoit 
li otroa qu il li donroit 
au pris que li hom i metroit 
que encontre als premiers uenoit 
con il uendroient au mergie 
d ambedous pars l ont otroié 
quant el merchie furent entré 
une home borgne ont encontré 
qui lou destre eul auoit perdu 
et auec als l ont retenu 
si li demandet son auis 
que del cheual diet lou pris 
et il respont que yy ualt 
s il est isnels et souez aut 
sil qui l lou cheual bargagna 
de la soie part l otroa 
mais li autres le contredit 
que trop l auoit prisié petit 
tant l en a dit et tan hasté 
qu a la iustice l a mené 
se li mostra conment il fu 
et li uilains a respondu 
ia son chiual n aura por tant 
ne ne li tendra conuenant 
sil uelt mostrer renablement 
que il li doit tenir conuent 
que por lu ne fu mesprisiez 
ne por autre plus auilliez 
que celui ne uit onques mais 
et li uilains li dit apres 
qu il ne doit tenir son esgart 
que il ne uit que une part 
por ce l auoit demi proisié 
que il n en uit que la moitie 
ne pot mie d un oil ueoir 
que li cheuals pooit ualoir 
sil qui au plait o als estoient 
et lou uilain parler ooient 
lou tornerent a gaberie 
n i a celu qui ne s en rie 
o son cheual en est alez 
par biau parler est deliurez 
por ce uos uuel ici mostrer 
et ensegnier et deuiser 
qui c onques est si entrepris 
si maint apres ces boins amis 
que li sachet conseil doner 
que bien se doit contregarder 
se parler doit deuant iustise 
qu ensi parolle a tel cointise 
parmi tote sa mesprison 
que soit semblance de tosson 
li sages hom a grant destroit 
torne souent son tort en droit 

d un laron conte qui gisoit 
soz zz boisson si se dormoit 
une sorciere l i troua 
lez lu s acist si l esuella 
si conmenca a concillier 
que toz iors tiegne son mestier 
ele toz iors li aidera 
en tot leuz ou il ira 
ne li estuet niant douter 
por qui la uuele reclamer 
lors fu li lerres sens paor 
enci auint que per zz ior 
fu entrepris a larrencin 
si l i trouerent si uoisin 
et distrent qu il sera penduz 
que laidement c est contenuz 
il a la sorciere mandee 
si l a a conseil apellee 
et li prie que li aidast 
ele respont que ne dotast 
es saur fust et tot en pais 
que les forches estoient pres 
si l apella li lerre o soi 
  dame  fait il   aidiez moi 
ua  fait ele   ne douter rien 
ie te deliurerai molt bien  
sil el col li mistrent la hart 
et il cria de l autre part 
la tierce fois a la sorciere 
que li membrast en quel maniere 
l aseura sor lou boison 
ele respont par fous sermon 
  puez icele ore t ai aidie 
et maintenu et consillie 
mais or te uoi si demener 
que ne te sai consel donner 
porpense toi que tu feras 
que ia par moi conseil n auras 
por ce chastie toute gent 
que ne s croie deus le deffent 
en augure n en sorcerie 
que traist est que s i afie 
li cors en est mis a essil 
et l ame s en ua en peril 

uns feures fist une cognie 
dure et trenchant et bien forgie 
mais il ne s en pooit aidier 
que el ne pooit tranchier 
tant que ele fust enmanchie 
et d aucun fust aperillie 
au bois ala por demander 
chascun fust qu il pooit trouer 
au quel qu il li loent entendre 
de coi il pusse mainche prendre 
quant ensemble orent parlei 
conmunement li ont loei 
qu il prengne de la noire espine 
nes l escorse et la racine 
qui lest molt durs a depecier 
de celu pues tu enmainchier 
li feures a lor conseil cru 
qu il ne l ont mie deceu 
de l espine a lou mainge pris 
si l a en sa coignie mis 
a meisme cele cognie 
et puiz l espine deztrenchie 
mal gueredon li a rendu 
que de lu a son mainge eu 
tot autreci est des maluez 
et des felons et des engres 
con uns prodom les met auant 
et par lu sont riche et menant 
se il sorpuent plus de lui 
ades li font honte et annui 
et a celui font il lou pis 
que plus les a au desus mis 

iadis auint c uns leus promist 
que char ne maingeroit ce dist 
les quarante ior de quarame 
a tant en auoit pris son esme 
en zz bois troua zz mouton 
grans et refaiz cens la toison 
a soi meisme demanda 
  qu est ce  fait il   que ie uoi la 
uns moutons est ce m est auis 
se por ce non que l ai promis 
que de char ne maingeroie 
de son coste me referoie 
or ai  fait il   dite folie 
ie lou uoi seul sans conpagnie 
c est mes auis se ie ne l gart 
tost li uendra d aucune part 
qui l en menra auec soi 
si n en lara niant por moi 
ie puiz bien prendre lou mouton 
cel maingerai por zz saumon 
muex ualt li salmons a maingier 
si l en puet l en uendre plus chier  
si uet d ome de maluais cuer 
il ne puet lessier a nul fuer 
son forfet ne sa glotenie 
ia encontre sa lecherie 
home ne feme lecheresce 
ne gardera ueu ne promesce 

une singesce ala mostrant 
a totes bestes son enfant 
et il la tenoient por folle 
et de semblant et de parolle 
se li conmence a demander 
tant qu au lyon l ala mostrer 
s il estoit biaus et il at dit 
c ains si laide beste ne uit 
porter le roiue en sa maison 
et si resort ceste raison 
chascons golpis prise sa coe 
se se meruoille qu ele est soie 
cele s en ua tote dolante 
un ors encontre enmi sa cente 
li ors estut si l esgarda 
par cointise li demanda 
  est ce  fait il   illuec l enfant 
dont les bestes parolent tant 
que tant par est et biaus et giz 
oi  fait ele   c est mes fiz 
bailliez lou sa tant que ie l bais 
que ueoir lou uuel de plus pres  
cele li baille et il le prent 
si le mainiue uistement 
por ce ne deuroit nus mostrer 
sa priuete ne son penser 





et si uos di en cest sermon 
qu a traitor ne a fellon 
ne doit l en conmander son no 
ne abandoner son tresor 
en couoiteus ne en auer 
ne se deuroit nus hom fier 

d un renclus conte qui auoit 
un home qui o lui estoit 
quant li reclus de deu parloit 
et li uilains li demandoit 
por coi adans mainia lo fruit 
por coi home furent destrut 


au reclus forment en pesa 
tant c une foiz se porpensa 
que au uilain esprocheroit 
ce que demandé li auoit 
une grant scule demanda 
sor une tauble l adenta 
une soris ot dedens mise 
si deffendi qu en nule quise 
a uilain qu il n i adesast 
ne que desoz ne regardast 
que il iroit a un mostier 
a orison por deu prier 
quant li renclus en fu alez 
si c est li uilains porpensez 
a grant folie li sembla 
de la scuele que il garda 
ne se pot mie detenir 
que ne la uuellet descorir 
por ce que desoz fu 
quant osté l ot si a ueu 
la soris qui li eschapa 
et quant ces sires repaira 
molt se correca durement 
si demanda par mal talent 
por coi l escuelle a ostee 
n ot pas sa deffence gardee 
li uilains li respont apres 
  sire  fait il   ie n en poi mas 
ou li cuers me deust partir 
ou ie l alasse decourir 
que est la soris deuenue 
por coi ne l es tu detenue 
ta folie fust destorne pardonee 
tost  fait il   me fu eschapee 
amis  fait il   or lai ester 
si te garde d adam blasmer 
se le fruit de l arbre mania 
que nostres sires li uea 
li dyables li concilla 
qui par sa femme l engigna 
et li promist si grant honor 
que pers seroit au creator 
por ce ne doit nus encolper 
autrui faisance ne blasmer 
de mettre blasme sor son prime 
chascuns repregne soi meisme 
tex puet blasmer le fait d autrui 
que muex ualdroit reprendre lui 

d un uilain conte qui entra 
en un mostier et si ora 
un suen cheual auoit molt chier 
s il atacha hors del mostier 
a deu requist qu il li aidast 
c un autre cheual li donast 
tant con il fist cele orison 
son chiual emblerent li larron 
quant il fu dou mostier issuz 
si estoit ces cheuaus perduz 
arriere ua hastiuement 
si pria deu escodrement 
que autre chose ne requeroit 
n autre chiual mal li donroit 
mas face li auoir lou suen 
qu il n aura iamais si buen 
por ce ne doit nus hom priier 
de plus auoir qu il n a mestier 
se gart que deus li a doné 
se li soffise en loialte 

uns uilains ala au mostier 
souentes foiz por deu priier 
deu requist que il li aidast 
et que sa femme consillast 
et ses enfans et nullu plus 
ceste parole et nullu plus 
souentez foiz a si haut cri 
c uns autres uilains l entendi 
si li respondi hautement 
  deus te mandent omnipotent 
que tu aies maleisson 
et pourete et cusenson 
ta femme et ti enfans petitz 
et nus autre ne soit maudiz 
par ceste essemple uuet retraire  
chascons doit tel proiere faire 
que a la gent n estoit nusable 
et qui a deu soit acetable 

d un uilains conte qui auoit 
une choe que norrissoit 
tant la norri qu ele parla 
uns suens uoisins la li tua 
si se clama a la iustice 
et li conta en itel guise 
con sil oisels soloit parler 
les matinees et chanter 
li iuges dit qu il a malfait 
se lu ala semondre a plet 
au ior que cil estoit semons 
qu il deuoit faire son respont 
de corduan prist une pel 
si l a mise sor son manteil 
l uns des chies lesse dehors pendre 
que li iuges deuoit entendre 
qu il li aporte loier 
que de son plet li doie aidier 
lou mantel souent entrouri 
tant que li iuges la chosi 
l autre uilain fist apeller 
que s ert uenus a lui clamer 
de la choe li demanda 
que ce estoit qu ele chanta 
et quel parolle ele disoit 
et il respont qu il ne sauoit 
  quant tu  fais il   rien ne sauoies 
de sa parolle n entendoies 
quant niant estoit sa chancons 
tu n en dois ia auoir respons  
cil s en ala et sens droiture 
par tel loier dont il prist cure 
por ce uos di princes ne rois 
ne doit ces conmans ne ses lois 
a couoiteus mettre en baillie 
que sa droiture en est perie 

d un uilain qui prist ia 
zz folet que lons tens garda 
se li dona yy oremens 
per ce que ne l mostra aus gens 
li uilains fu ioous et liez 
quant a sa femme est repariez 
les yy oremens li dona 
un en retient pas ne l garda 
esturent enci longuement 
qu il ne firent nul orement 
iusqu au zz ior que il auoient 
a zz maingier ou il estoient 
d une barbis l eschine et l os 
dont la molle salloit hors 
la femme en ot grant desirrier 
uolentiers lou uolsit maingier 
mais ne la pot auoir as mains 
si a oré que li uilains 
eust tel bec con lu plairoit 
conme li witecos auoit 
ens auint con ele ora 
et li uilains se meruilla 
puiz a oré que hom refust 
et que son uis meisme eust 
yy oremens ont ia perduz 
que nuls n en n est aparceuz 
aus plusors est si auenu 
souentes fois i ont perdu 
que trop croient autrui parolle 
que trop les decoit et afolle 
li fols cuide del uizie 
que lou doie auoir consillié 
si conme soi mez il i faut 
ne tant ne seit ne tant ne ualt 

del golpil dit que une nuit 
estoit alez en son desduit 
sor une maire trespassa 
et quant dedens l euue esgarda 
l umbre de la lune a ueu 
mais ne sot mie que ce fu 
si a pensé en son corage 
qu il a ueu xx fromage 
l euue conmenca a laper 
et bien cuda en son penser 
uis li est se la maire est mendre 
que lo fromage poroit prendre 
tant a beu que il creua 
illuec chai auant n ala 
mains cuide outre son droit 
et outre ce qu il ne deuroit 
auor totes ces uolentez 
mais puiz est mors et afolez 

d un lou raconte qui iadis 
o zz corbel s estoit assis 
desor lou dos d une berbis 
li leus parla a nobles dis 
  ie uoi  fait il   une meruoille 
lo corb sor lou dols d une oielle 
ie si ai  fait li corbels   dit 
fai autretel sens contredit  
li leus respont   n en ferai rien 
si g i seoie ie sai bien 
que totes gens me hueroient 
de totes pars m escrieroient 
que ie la uoldroie maingier 
ne m i larroient aprochier  
enci est il del tricheor 
en effroi est et en paor 
sa conscience le reprent 
que tuit conoissent son talent 
que forment poise au desloial 
qu en ne torne son bien a maul 

d un coc raconte qui gratoit 
en zz fumier ou il estoit 
deioste lui uit zz golpilz 
et si l apella par biaus dis 
  sire  fait il   molt estés bel 
onques ne ui si gent oisiaul 
clere uois as sor tote rien 
for ton pere ce di ie bien 
onques oisiaus si ne chanta 
mais il dit muex que que il dis n a 
si puiz ie faire  dit li cols 
les eles bat les euz at clos 
chanter cuida plus clerement 
et li golpis ala cel prent 
uer la forest a tant s en ua 
parmi zz champ ou il passa 
apres corrurent li pastor 
les chiens huerent la entor 
uer lou golpil qui lou coc tient 
mar l en charioia se par ci uient 
  ua  fait li cos si lor escrie 
que ie sui tuens n en auront mie 
li golpis uuet paler en haut 
et li cos de sa bouche saut 




de mautalent et de droit ire 
la bouche conmence a maldire 
que parolle quant il doit taire 
li cos respont   si doi ie faire 
l uel maldirai que uuet clignier 
con il doit garder et gaitier 
que maus ne uiegne son signor 
ice font li fol li plusor 
parollent quant doient cesser 
tessent quant deuroient parler 

d un colon conte qui iadis 
estoit sor une croix assis 
li colpis uint desor si dit 
en haut parla si li at dit 
  por coi  fait il   siez tu lassus 
a son grant uent or uien sa ius 
si sie lez moi en cest ambri 
ie n os par foi  cil respondi 
  por niant as paor de moi 
si te fai bien dire por coi 
ie fu iadis a zz degres 
ou grant pueble ot assemblé 
zz buef i uint de par lou roi 
si conmanda en droite foi 
que beste a autre ne meffece 
ne a oisial ia deu ne place 
que entr els ait si faite guerre 
que il uuet pas mettre en sa terre 
ensemble puent mais aler 
oisials et bestes por ioer 
dont irai ie  dit li colons 
mais g i uoi la lez ces boissons 
yy cheualiers molt tost aler 
se font yy chiens o als aler  
dist li golpiz   sont il molt pres 
il cheuachent  fait il   ades 
muex est qu en cele broce uoise 
que per aus aie estrif ne noise 
ne sai s il ont le brief oi 
que uint del roi ie l uos afi 
ne me couenist remueer 
s il l eussent oi conter  
si ua des fellons uiziez 
per aus sont plusor engigniez 
par parolle par faus sermon 
con cist uolt faire le colon 

li aigles est des oisiax rois 
por ce qu il iert li pluz cortoiz 
et li ostors ces seneschaus 
se n est il mie toz loiaus 
li aigles sist par zz grant chalt 
sor la branche d un chesne halt 
li ostors sist plus bas de lui 
garda sor soi si a ennui 
des colons que desor aloient 
que a la terre entr auss uoloient 
  uos ioez  fait il   desor moi 
ueez ci l aigle nostre roi 
se il fust de ci remuez 
et sor zz autre fust alez 
li geus iroit en autre guise 
ie feroie de uos iustice  
por ce ne doit princes uoloir 
seneschaul en son reinne auoir 
ne couoiteus ne menteor 
s il ne uuet faire son signor 

uns cheuals uit que l erbe cruit 
dedens zz pre mai n aparcut 
la haie dont clos est li prez 
au saillir ens est ascemez 
ce font plusor bien lou sauez 
tant couoitent lor uolentez 
ne uoient pas quele auenture 
en uient apres pesans et dure 

uns riches hom ce dit auoit 
zz chiual que uendre uoloit 
et zz suen bues tout a un pris 
por yy dit a ces amis 
que chascons d aus uoloit doner 
se nus lou uoloit achater 
uns marcheans les bargaigna 
lou cheual dit qu il retendra 
mais li bues ne ualoit niant 
li riches hom par mautalant 
dist qu andous les achateroit 
o que amebedous l i larroit 
ueor poez del nonsechant 
que lou maul prise autretant 
conme son bien tot igalment 
ne puet lassier son mal talent 

ci nos reconte que zz leus 
en une grainge dormoit seus 
desoz la coe aual li entre 
uns escharbos deci au uentre 
li leus saut suz si s esueilla 
molt angoissousement cria 
tant uuitra et tant salli 
que li escharbos s en issi 
quant li leus l asgarda et doit 
molt li resembla grant despit 
  hai lais  fait il dolans chaitiz 
que dedens moi estoies mis  
li escharbos a respondu 
  certes  fait il bien est sau 
que ie ual assez muez de toi 
que tu demoines tel beffoi 
or assemble ta conpagnie 
et cels que te sont en aie 
et ie rasemblerai mes gens 
et mes amis et mes parens 
demain tenons une bataille 
emmi ces chans serons sens faille 
et li leus enci li otroié 
et por ces aides enuoié 
li escharbos manda les ez 
n i auoit nul fellon remez 
ne grosse moisse ne corcet 
ne bone guesbe ne guebet 
con il deuoient aprochier 
li leus uot les suens ensignier 
conseil ce dit lor conuient prendre 
s il se uuelent a als deffendre 
chascun conuient garder sa coe 
o il ira a male uoie 
et li cers dit   or nos rendons 
de cele part et estopons 
que ne puisse dedens entrer 
lor porons plus seur aler  
enci l ont fait conmunement 
que bendei se sont fermement 
mais quant se uint a l asemblee 
une guesbe c est dereee 
si point lou serf per les costex 
et il saille toz effraez 
qu il se meffist uilaignement 
et la bende desront et fent 
et dit li leus qui estoit pres 
  por amor deu n i estons mais 
trop par nos est mesauenus 
quant li liens est derompuz 
fuons nos an hastiuement 
se nos i domorons niant 
n i aura ia zz seul de nos 
que sor la coe n en at dous  
cest essemple uos di de cels 
que despisent les menors d els 
tant les auillent de lor dis 
qui au besoig en sont honi 
et muex se seuent cil aidier 
la ou il ont gregnor mestier 

par essemple uuel conter ci 
que trestut se sont enuilli 
en icel poil ou il sont né 
la se tiennent tot lor ae 
que sor lou leu metroit bon mestre 
qui l ensegnast a estre prestre 
si seroit toz iors griez li leus 
fel et engrez lais et hidous 

ci nos raconte d un ostor 
que sor zz fust ce cist zz ior 
ou li rosignors ot son ni 
que ces oiseles ot norri 
a soi lou prist a apeller 
se li conmanda a chanteir 
  sire  fait il   ie ne poroie 
tant con ci pres de moi uos uoie 
s il uos plaisoit a remuer 
et sor zz autre fust monter 
ie chenteroie molt plus bel 
ce seuent tuit li autre oisial  
autreci est de mainte gent 
ne puent pas seurement 
la ou il doiuent bien parler 
si con la ou estuet douter 

d un corbel conte qui troua 
parmi zz champ ou il ala 
plumes et pennes de poon 
si esgarda tot enuiron 
que plus uil sot que nul oisial 
por ce qu il ne se uit si bial 
totes ces plumes arracha 
c onques une n en i lassa 
des plumes au poon s atorne 
et trestot son cors en aorne 
si s asembla o les poons 
ne sembla pas lor conpagnons 
o les eles les debatirent 
et se pis porent pis li firent 
lors reuot aus corbels aler 
si con ains por corbel sembler 
mais il l ont tot desconneu 
si l ont chacié et debatu 
se puet l en ueoir des plusors 
qui auors ont et grans honors 
encor uolroient plus collir 
que il ne puent retenir 
ce qu il couoitent n ont il mie 
et lou lor perdent par folie 

uns lyons estoit dehaitiez 
de mal sorpris et enpiriés 
totes les bestes i alerent 
entre als distrent et esgarderent 
qu en lou deust medeciner 
se nus en seit consel doner 
au golpil se tindrent plusor 
qui des bestes seit lou retor 
et aus oisiaus reset parler 
mecine querre et demander 
par mesaige le font semondre 
et li golpis s ala repondre 
lez la saule s estoit muciez 
que cointes est et ueziez 
et lo lions s en correca 
lou leu son preuost apella 
demanda li por coi ne uint 
li leus respont   rien ne m en tint 
for l engresce de son corage 
que g i enuoia mon mesaige 
amen lou ferai et prendre 
uos lou faites ardoir ou pendre  
cel chastiez si faitement 
qu essemple i prennent si parent 
li golpiz ot qu i fu iugiez 
molt durement fu esmaiez 
pas a pas est auant uenus 
que des bestes est bies seuz 
  que cuiers tu  ce dit li lyons 
et il li dit en son respont 
  si m aist deus biaus sire rois 
ne sai que ie feisse ancois 
que mecine eusse trouee 
puiz ai erré mainte iornee 
que oi uostre conmandement 
en selerne fu uoirement 
si uos ont li mire mandei 
qui oirent uostre enfertei 
que zz leus soit escorchiez uis 
si soit li sans en la pial mis 
soz uostres piez iusqu a demain 
de uostre maul uos rendrai sain  
lou leu prennenet que illuec fu 
si l escorche tant l ont tenu 
au lyon fu la piaul baillie 
et si s en ua a grant hachie 
a l oisir fors de la maison 
la uindrent moisses et toon 
si lou traiterent malement 
et golpis uint coiement 
se li demande que il fist 
que sens sa pial illuec s acist 
tes gans  fait il   est depeciez 
autre fois soies chastoiez 
qu autrui ne uuelles mal tenir 
qui sor toi doie reuertir  
tels porchasce lou mal d autrui 
que ce meisme uient sor lui 
si con li leus fist del golpil 
que il uoloit mettre a essil 

d un golpil uos reconte et dit 
c une orse troua et uit 
forment li pria et requist 
qu ele soffrist qu il li feist 
  tais  fait ele   mauais golpis 
que tant par es chaitis et uis 
ie sui  fait il   tels con ie suel 
sel te i ferai malgrei ton uuel 
or fu  fait ele   lai ester 
se ie t en oi mais parler 
tenir poras a bricon 
ie te batrai a mon baston  
tant l a li golpis enchauciee 
que l orce c estoit correcie 
apres corrut por lu ferir 
et il foi por li trair 
tant qu il l a menee el boisson 
les espines tot enuiron 
l ont atachie et enconbree 
et par la pel l ont detiree 
si que ne pot auant aler 
ne por nulle rien retorner 
lors reuint li golpis arriere 
si l a sallie per deriere 
l orse conmenca a crier 
et li reprist a demander 
  maluais golpis que feras tu  
lors a li golpis respondu 
  ce dont  fai il   ie t ai proiee 
dont ie t auoie menaciee  
bien doit estre et remanor 
ce que prodom dira por uoir 
as ueziez est il auis 
que lor parolle est entrepris 
con li engins de maintes gens 
qui par consel fallent souent 

uns lions fu de mal greuez 
si a toz ces barons mandez 
mires uoloit qu il li queissent 
que de sa dolor lou guarissent 
tuit li dient n en gerra ia 
se cuer de serf a maingier n a 
lors assembla son parlement 
lou serf mandent n i uint niant 
que si parent et si ami 
l en auoient deuant garni 
une autre foiz i fu mandez 
et il i uint toz effreez 
dont li distrent que il uoloient 
son cuer auoir si l ousieroient 
li serf l oi si s en ala 
et a peinnes s en eschaspa 
la tierce foiz le remanderent 
et il i uint si lou tuerent 
ains que il par fust escorchiez 
est li golpis tant aprochiez 
qu il lor auoit lou cuer emblé 
si l ot maingié et deuoré 
con il l en uoloient porter 
si n en porent mie trouer 
et entr az en tiennent lor plait 
si demandent qui ce at fait 
qui lou cuer lor auoit emblé 
a toz at fait honte et uilte 
les bestes qui estoient pres 
sorent lou golpiz et engres 
a fellon et a uizie 
dient qui le cuer a maingié 
lors ont le golpiz apellé 
se li ont lou cuer demandé 
il lor iura par sairement 
qu il ne l auoit eu neant 
  signor  fait il   afierai 
que onques lou cuer ne mania 
pires seroit d autre beste 
l en me deuroit coper la teste 
s encontre lou mal au signor 
eusse fait tel desonor 
or en alons deuant le roi 
et si uenez tuit auec moi 
ie m en desrainerai tres bien 
n en serai mescreuz de rien  
lors en uont deuant le baron 
si lor mostrerent la raison 
le cuer dient qu il ont perdu 
lors a li golpis respondu 
  sire  fait il   ce m est auis 
il uuelent metre en cest pais 
ceu que ia n ert n onques ne fu 
ne que iamais ne ert ueu 
con li cers fu a cort mandez 
et por ocire araisonnez 
a grant peinne en eschapa 
quant la terce foiz repaira 
sachiez il n auoit mie cuer 
que il ne uenist a nul fuer 
sens cuer fu et sens remembrance 
por ce reuint par obliance 
molt par seroie desloials 
trop seroie maluais et fals 
se encontre uostre sante 
lor eusse lou cuer emblé  
li lyons respont   uoir a dit 
se il l aust ia n i uenist 
bien deuons lou golpil lessier 
que sains s en puisse repairier  
par meisme ceste raison 
quant fols prent saige a conpagnon 
s aucune rien uuellent partir 
li saiges uuet le mex tenir 
sa parolle l autre decoit 
la mensonge por uertei croit 

del louf dit et del uricon 
que iadis furent conpagnon 
li ericons deuoit estre 
contre les chiens et destorber 
a lu les deuoit faire entendre 
quant li leus iroit proie prendre 
et li leus deuoit lu aidier 
con il en uarroit lou mestier 
zz aignial prist li leus zz ior 
si l escrierent li pastor 
et li chien l aloient huant 
et il ala au bois fuant 
le hericon let entrepris 
con il l apelle et dit   amis 
por amor deu uien moi aidier 
tu ne m i dois mie lassier  
li leus at dit   aide toi 
que ia conseil n auras par moi  
li ericons l a escrié 
  baise moi donc par charite 
a mes enfans poez conter 
et par ensegnes remembrer 
que poure sont et orfelin 
quant soul me lassent el chamin  
li leus baise le hericon 
et il s ahert a son gregnon 
a ces leures c est afichiez 
o ces broches et afichiez 
ou il uolsist ou il dagnast 
or li estut qu il lou portast 
con il s en fu o lu uenuz 
li hericons est descenduz 
desor zz chesne est montez 
lors estoit li lous regardez 
s il li pria qu il descendi 
deuant les chiens et deffendist 
li hericons respont a tant 
  amis  fait il ua t en auant 
saolle toi de ton aignel 
la char en aies et la pel 
se tu te puez ici garir 
qu a toi ne quier niant partir 
se m eusses orans aidié  
mais ie t ai bien soruezié 
ce puet len ueoir de fellon 
qui uuet trair son conpagnon 
il meismes est enconbrés 
la ou li autre est deliurez 

del uilain et del serpent 
uos mosterai confaitement 
orent ensemble conpagnie 
et loialtei et foi pluuie 
li uilains au serpent proia 
et par amor li conmanda 
que lat aportast souent 
zz fois lou ior par tel couent 
que grant sen li ensegneroit 
et que riche home lou feroit 
se li mostra ou ele fu 
et ou ele ot lonc tens geu 


li uilains n a pas oblié 
que lat ne li a aporté 
et ele li dona molt or 
se li ensegna son tresor 
sa terre li a fait arer 
se li ensegna a semer 
tant li dona or et argent 
que meruelle uint a la gent 
mas bien li dist qu el lou perdroit 
de quele ore qu ele uoldroit 
se de niant li meffaisoit 
que bien et mal faire pooit 
li uilains ala en maison 
sa femme conta la raison 
qu il ot oi de la serpent 
ele respont hastiuement 
se il uoloit son conseil croire 
qu il en poroit a boin chief trere 
ocie la si fera bien 
puiz ne la dotera de rien 
en doute en est et en merci 
bien se doit deliurer de li 
n aura doute de son malfait 
lou bocel li port plain de lait 
et puiz s asice a terre ius 
et puiz se traie zz poi en sus 
quant li serpens ira auant 
sa hache tiegnet la trenchant 
et la fiere si durement 
que mais n i ait recourement 
li uilains dit que si fera 
lou let a pris a tot s en ua 
lou bocel mist deuant la piere 
puiz si s en trest zz poi arriere 
li serpent uint que uoloit boiure 
et li uilains la uot descoiure 
la hache hauce por ferir 
et ele oi lou cop uenir 
en la piere rentra leans 
et li uilains s en ua dolans 
ne demora que landemain 
totes les berbis au uilain 
furent illuec mortes trouees 
li serpens les a corees 
son enfant ocist el bercuel 
dont li uilains auoit grant duel 
et par maltalent et par ire 
a sa femme conmence a dire 
  ciz maus est auenus par toi 
femme  fait il   concelle moi 
tu es doné consel de mal 
fellon cruel et desloiaul  
ele respont a son baron 
ie ne sai conseil ne raison 
fors tant que te uoises a li 
se li crie por deu merci  
au uilain est tart qu el i aut 
plain bocel prist de let tot chaut 
deuant la piere a la serpent 
en est uenus doutousement 
sa colpe bat merci cria 
et li serpens li demanda 
que il queroit a tot son let 
  merci  fait il   de mon forfet 
que nos soons anci amis 
con nos auons esté iadis 


autrement nos deons amer 
se tu me uuez let aporter 
anci conme primes fois 
il t iert rendu ie l te pleuis 
lou lait metras a mon pertuz 
et puiz se te trairas en suz 
ne te uuel ia ueor si pres 
que ie ne te croirai iames 
ne sai conment ie te croiroie 
tant con en ceste piere uoie 
lou cop que ta hache feri 
et ie resa tres bien de fi 
quent lou bier uerras deuant ti 
o tes enfes fu mors por moi 
que de moi t estuet rememebrer 
tu ne me dois pas oblier 
selonc iceste mesestance 
tele amor et tel bienuolance 
con entre nos deuons auoir 
sans mal faire et sens mal uolor 
icest otroi que nos oions 
si que iamais ne nos creons 
enci est souent auenu  
de plusors femes est seu 
que si conselle lor signor 
qu i lor reuient a desonor 
mainte femme conseille a faire 
se dont plusor uoit a mort traire 
sages hom ne doit pas entendre 
n a fole femme consel prendre 
con fist icil par sa uilainne 
ce dont il ot traual et peinne 
molt eust auoir gaagnié 
se ne l eust forconsillié 

iadis fu si engordelis 
li mulez que samble soris 
qu il ne uoloit en son parage 
en son semblant en son lignage 
fame trouer que il preist 
iamais n aura fame se dist 
  que est se dont  li muls respont 
  a dont plus fort en tot lou mont 
oil  fait ele la soriz 
dedens moi git et fait sez niz 
il n a en moi si fort mortier 
qu ele ne puisse trepercier 
desor moi fuit et desor uient 
nule chose ne la detient  
li mules dit   conment chaeles 
or ai oi dures noueles 


ie cuidoie si haut monter 
or me conuient a retorner 
et a cliner a ma nature 
tex est  dist la torz   auenture 
ua en maison et si retien 
que ne uuelles por nule rien 
ta nature plus desprisier 
que tex se cuide essaucier 
outre son droit et aleuer 
ke plus bas l estuet retorner 


ia ne sauras si loing aler 
que tu puisses fame trouer 
qui ia soit si a ton elite 
con la sorisete petite  
einsi auient as orgueillous 
as sorcuidiez as enuuieus 
qui se quierent que ne deuroient 
la reuertent ou ne uouroient 

d un escharbot conte et dit 
et ie l ai troué en escrit 
qui ot geu en zz fumier 
con il fu saous de mengier 
fors essi et amont garda 
si uit l aigre con il uola 
molt par lou tient a orguilleus 
en son cuer estoit enuieus 
as autres escharbos le dist 
que lor espondes lor mefist 
l aigle auoit cortois et bel 
il ne sont ne uer ne oisel 
saoul ne porroient aler 
ne uer ne poroient uoler 
  l aigle ai esgardé tote ior 
que nos tenons tuit a seignor 
si haut uola que ne l ui pas 
et quant reuot si uint em bas 
si est sa uois et basse et coie 
n est pas plus haute que la moie 
autresi est mes cors luisanz 
con est li suens tot soit il grans 
une chose ai ie en pence 
ne en iuer ne en este 
ne wel mais en fumier entrer 
o autres oisiaus uuel uoler 
et uiurai si con il uiuront 
et irai la ou il iront  
adont conmenca a chanter 
et molt laidement a crier 
derriere l aigle fist zz saut 
que il cuida uoler plus haut 
ainz qu il fut gaires alez 
estordiz fu et estonez 
ne pooit mie haut monter 
n a son fumier assener 
faim auoit et mengier uoloit 
et par destrece se pleingnoit 
ne li chaloit s oisiaus l oist 
ne se li zz d aus l escharnist 
niant plus que fait au gorpil 
quant les bestes lou tiennet uil 
  or ne me chaut ques hom me tiengne 
uers ou oisiaus mais que ie uiegne 
dedens la fiente dou cheual 
que de faim ai dolor et mal  
par eus meismes sont iugiez 
s enprennent qu il ne pueent faire 
si les couient ariere traire 

d un single dit qui encontra 
par zz chemin ou il ala 
un aisne que illuec s estut 
meruilla soi que ne se mut 
et qu il ne li lassoit la uoie 
et que uer lu ne s asoploie 
a lu se huerte durement 
si l apella per maltalent 
  bien sai  dit il   que ie feroie 
se mes dens acoillir uoloie  
par cest essemple uos assomme 
qu enci est de l orgoillous home 


tant se fie en sa proece 
qu il meisme se hurte et blesce 

ainsi auint que par un an 
out en un bois plente de glan 
les pors i ont mis et chaciez 
li taissonz s est aconpagniez 
ensemble o aus si reconut 
que pors estoit et estre dut 
com li porc uindrent en maison 
et il en uit l occision 
li taissonz conmence a crier 
a renoier et a iurer 
que taissons est ses piez muca 
con o les pors en bois ala 
souent auient des ueziez 
con il cuident estre auancié 
autres costumes uuelent prendre 
sont plusors font a aus entendre 
mais con il sont aperceu 
de plusors en sont mescreu 

uns leus ce fu aconpagniez 
a a zz hericon acontiez 
or auint que li leus fu pris 
a l urison a dit   ami 
aide moi se dex t ait  
li hericons respont et dit 
  par foi ie ne te puez aidier 
a saintuaire irai proier 
par cui tu ez pris et liez 
que tu soies par lui aidiez 
que cut que tu li promeis 
tel chose c onques ne feis 
ton ueu te conuient a tenir 
ains que tu puisses departir  


souent uoit de tante gent 
que cudent tot a escient 
qu autres doie por aus parler 
et lor mesaige bien porter 

uns aigles si estoit iriez 
uer un ostor et correciés 
toz les oisiaus fist auner 
apres l ostor les fit aler 
qui entor lui uenu estoient 
et qui aidier li uoloient 
se s ordoia et malbailli 
et il s en fuient desoz li 
com ele sa teste a fors mise 
porpensa soi en nule guise 
ne uuet el pais arester 
ainz s en ira outre la mer 
por la honte que il out faite 
toz iors mais li seroit retraite 
com ele fu en mer entree 
si a une moe encontree 
si li demanda et enquist 
ou ele aloit cele li dit 
si li connut sa uilonie 
qui de som pais ert foie 
lors l a la moe respondue 
demanda li s ele ert uenue 
sanz cel ostil qui l a honi 
et la grue li respondi 
  aincois l ai fait ele auuec moi 
dont te loge en bone foi 
que tu uoises en ta contree 
quant de celui n es deliuree  
greignor mal puet ele allors faire 
la grue s est mise el repaire 
ceste fable ai por ce retraite 
cil qui sont plein de mauuais estre 
et en lor contree meffont 
il la guerpissent si s en uont 
por niant laissent lor pais 
quar aillors lou font si en pis 
lor mauuais cuer doiuent laissier 
non mie lor pais laissier 

uns prestres uout iadis entendre 
un louf a lestres faire entendre 
  a  dit li prestes   a  dit li leus 
qui molt estoit contralieus 
  ua  dit li prestes   di a moi 
 di li leus   la letre uoi 
 dit li prestes   di auant 
 dit li leus   a i donc tant  
respont li prestes   di par toi  
et dit li leus   ie ne sai quoi 
di que te semble si espel  
et dit li leus   aignel aignel 
li prestes dist que uerte toche 
tel en pense tel en la boche 
de plusors le uoit on souent 
se dont il pensent de la gent 
est par lor boche coneu 
ainsoiz que d autre soit seu 
la boche montre le penser 
encor doie ele del parler 

une serpenz trespassa ia 
parmi zz champ se treslanca 
li chanz li dist   regarde toi 
tu n en portes neent de moi  
autresi est des ueziez 
com il se sont aconpeingniez 
entr aus se uuelent si gaitier 
tant se cuident soruezier 
que li uns sor l autre ne perde 
ne tex sorfaiz sor aus n aerde 
dont entr ax soient enconbré 
li uns por l autre ne blame 



uns se dit entassoit blei 
et l arondiaus a esgardé 
et li moiniaus dehors estoit 
qui au blef atochier n osoit 
l arondele les apela 
qu auant uenissent lor roua 
tant les auoit asseurez 
qu en la grange estoient entrez 
del blef mengerent durement 
dont li uilain furent dolent 
et lors iura qu il les prendroit 
et que son huis estoperoit 
l arondele les en garni 
qui lou conseil celui oi 
li moinnials se sont destorné 
yy iors entiers n i sont entré 
li uilains dit a son sergent 
que meruelle li semblent grant 
que li moinnel sunt deuenu 
li bachelers a respondu 
que l arondele l auoit fait 
qu il estoient en sus retrait 
mais c il son conseil uoloit croire 
tel parole diroit por uoire 
dont l aronde les deceuroit 
et les moinniaus li amenroit 
en haut parla qu ele l oist 
s aseurat et promeist 
que iamais oisel ne preist 
ne que iamais lor mefeist 
li uileins dit cele parole 
et l arondele qui fu fole 
si l ala as moniaus conter 
si les fit en la grenge entrer 
li uileins a ses engins fais 
si i a les moinnes atrais 
lors alerent a l arondele 
qui lor a dit male nouele 
ele respont   cil me menti 
et ie uos menti autresi 
cil dei son uoir et ie a uos 
mais li maus est tornez sor uos  
por ce nos montre par escrit 
mainte foiz ai troué et dit 
maint home i a qui mentir uuet 
a celui qui mentir li suet 
nus sages ne deuroit croire 
parole c ele n estoit uoire 
tex croit menconge en son corage 
q on li atorne a damage 
si fit l aronde do uilain 
qui les moinniaus prit el demain 

ci nos reconte en ceste fable 
que uns uilains trait de l estable 
o ses bues les fiens que il firent 
li bues par tencon l asaillirent 
si reprouerent au uilain 
la bone ceruois et le pain 
que par lor trauail ont eu 
mais chierement lor a uendu 
que a honte les demena 
et li uilains lor demanda 
que ce estoit qu il lor fit faire 
le fiens fors de l estable traire 
dit li uilains   uos le fimastes 
et la grange en encombrates  
li buef dient   c est uerites  
lors est li uilains porpensez 
si lor respont que fors le traient 
bien est droiz que la peinne en aient 
ensi est dou mauais sergent 
qui tote ior ua reprochant 
son seuise a son seignor 
ne se prent garde de l onor 
ne del bien ne del guerredon 
q il a eut en3019 sa maison 
de ce qu il meffait et meprent 
ne li puet souenir niant 
quant son trauail uet reprouer 
de son meffait li doit membrer 

une mosche et zz ez estoit 
et ensemble se correcoit 
la mosche dit que mieuz uoloit 
et que en tel liu aler pooit 
ou cele ne s osoit ueoir 
desor le roi pooit seoir 
quanque li ez se traueilloit 
et atraioit et porchacoit 
li ert toloit si ert tuee 
et de sa maison hors gitee 
  ie et mon conpeingnon menions 
de ton miel quant nos en uolons  
li ez respont uos dites uoir 
mais il est legier a sauoir 
tu es plus uis que ie ne sui 
qu en plusors lius fais tu anui 
sie la ou siez ua la ou uas 
ia por ton fait honor n auras 
ie sui por le miel faire amee 
et bien cherie et bien gardee  
einsi ua dou poure felon 
com il le bien a bandon 
contre les meillors se nobloie 
et de parole s enrichoie 
par grant desdaing les conralie 
mais se il est qui bien li die 
la uerite de son affaire 
em plainne cort le ferai taire 

un gorpiz et zz leus alerent 
et ensemble se correcierent 
si que nus ne s puet acorder 
ne lor raison a bien torner 
neporquant por ceste oquoison 
alerent deuant le lion 
la parole li ont monstree 
et tote l ueure recontee 
li lions dit qu auis li fu 
que li leus auoit tort eu 
et li gorpiz auoit raison 
mais tant i out de mesprison 
ainsi com li est auis 
tot ait li leus ici mespris 
sa menconge est plus estable 
et plus resemble conuenable 
que del gorpil la ueritez 
nus d aus n i doit estre enconbrez 
einsi doit faire li bons sire 
il ne doit pas trechier ne dire 
se si home qui de lui tiennent 
iriement a sa cort uiennent 
ne doit il enuers lui parler 
que a l autre doie peser 
mais adrecier a son pooir 
et l ire faire remanoir 

une chieure uoloit aler 
la ou pasture dut trouer 
ses cheuroiz apela a li 
si lor pria et deffendi 
qu il ne laisassent por norrir 
aweques aus beste uenir 
par parole ne par priere 
deci qu ele uigne ariere 
com ele fu el bois uenue 
et li leus l out as auz ueue 
a cheuroiz uat merci cria 
que l uis ourist se lor pria 
o tel uois con la chieure auoit 
et li cheuroiz li responoit 
que la uois de sa mere oi 
mais son cors ne ui ne choisi 
  ua t en arriere fait il lere 
ie sai bien que n es pas ma mere  
se li cheurez l eut coillui 
en sa maison auueques lui 
mengié l eust et deuoré 
por ce chastient li sene 
que nus ne doit parole croire 
se il ne seit qu ele soit uoire 
totes gent seuet conseillier 
mais tuit conseil n ont pas mestier 
li felon et li deloial 
donent ades conseil de mal 

une biche chatioit ia 
un suen feon qu ele mena 
et des ueneors destrener 
et del leus qu i ne l encontrat 
q il ne l oceist et meniast 
com il aloient si parlant 
si ont ueu zz home errant 
arc portoit saiete et boucon 
sa mere apela li foon 
demanda li qui li hom fu 
la biche li a respondu 
  cil dont plus te doiz cremoir 
et greingnor poor dois auoir 
mais or le regarde de prez 
se tu le conoistroiez mez 
que de lui te puisses garder 
moi ne conuient  fait il   doter 
cil ne nos uuet faire nul mal 
de l autre part de son cheual 
est descenduz si est muciez 
de noz ueoir est emaiez 
nenil biau fiz n i a niant 
ainz regarde hardiemant 
si ua son fust apareillant 
ou grant mal a au chief deuant 
se il le fait a nos uenir 
bien porrions le mal sentir 
assez est mieus que nos fuions 
adont  respondi li feons 
  ne fuirai ia tant que il traie 
quele auenture que i en aie  
un reproche dit on souent 
que fous ne crient tant que il prent 
quant fous ne uuet croire le sage 
souent i pert par son outrage 

uns uilains ot sa fame espose 
qui molt estoit contraliouse 
un ior furent ensemble alé 
por aus deduire par un pre 
li uilains a sa fame dit 
que oinques de ces ieus ne uit 
un pre fauchié si igaument 
ele respondi erranment 
  ainz fu o les forses trenchiez  
dist li uilains   il fu fauchiez 
ainz fu  fait la fame   tondus  
lors est li uilains iracus 
  tu es  fait il   fole prouee 
ceste herbe fu a faus copee 
tu es si engresce et si fole 
k auant uuez metre ta parole 
la moie uuez faire remaindre 
par engreste me uues ateindre  
li uilains l a aual gitee 
si li a la langue copee 
puis demanda qu auis li fu 
et qu ele i auoit entendu 
se li prez fu a faus fauchiez 
ou a forses estoit trenchiez 
la ou ele ne pot parler 
au doi li a pris montrer 
que forses l auoient trenchié 
et que fauz ne l ot pas soié 
par cest exemple uuet montrer 
bien le puet on par tant montrer 
que se fous dit une folie 
et autres uient qui senz li die 
ne l en croit pas ainz s en aire 
la ou il seit qu il en est pire 
uuet sa mensonge metre auant 
nus ne l feroit de se taisant 

d un uilain conte qui auoit 
une fame qui il dotoit 
que ele fut molt tricheresce 
de male part et felonece 
ainsi auint que par un ior 
menoit ses homes en labor 
lors prierent cil au uilain 
q il lor donat ceruoise et pain 
si en porroient mieus ourer 
a sa fame les rueue aler 
et li proier que lor donat 
que pis seroit c il il alast 
cil l ont a la fame proié 
se li ont dit et conseillié 
que ses sires pas n ou uoloit 
lors respondi qu el lor donroit 
mais gardessent qu il n en eut 
ne n en meniast ne ne beut 
or alassent fauchier les prez 
ele l en porteroit assez 
cil s en alerent liement 
ele les siut haitiement 
uiande et boiure lor porta 
que haitié fussent lor proia 
ensemble assistrent au diner 
  pencez  fait ele   dou haster 
si ferons nos  dit ses barons 
  et granz mercis que nos l auons  
quant cele uit son seignor lie 
molt ot le cuer triste et irié 
de son mari se trait arriere 
il l a sui uer la riuiere 
tant com ele se trait en sus 
et il la sui plus et plus 
tant que li piez li echapa 
en l iaue chiet si afonda 
li sergent saillierent apres 
aual l iaue corrent ades 


li uilains lor a escrié 
qu il ne sont mie bien alé 
amont l iaue la doient querre 
la la poront trouer a terre 


qu aual l iaue n est pas alee 
contre la raidor est montee 
a sa mort ne fit ele mie 
se qu el ne uot faire a sa uie 
einsi auient plusor estriuent 
uer lor seignor tant com il uiuet 
ne uuelent sauoir ne sentir 
quex maus lor en puet auenir 

quant on lor torne a mautalant 
si s en uengent hastiuement 

uns lieures uit xx cerf ester 
ses cornes prist a regarder 
molt li sembla bele sa teste 
plus se tint uilz que nule beste 
que autresi n estoit cornus 
et que si pou estoit creus 
a la deuesse ala parler 
si li conmence a demander 

de celui qui mal li uuet querre 
trestorner en autre terre 

une fame se sooit ia 
deuant son huis si esgarda 
conme la geline gratoit 
et sa uiande porchassoit 
et se trauilloit tote ior 
a li parla par grant amor 
  bele  fait ele   lai ester 
que tu ne uelles si grater  


la geline respondi 
  que diz tu ua qu ai ie oi 
cuides que i aimme miex ton ble 
que ce que i ai toz iors ouré 
nenil nenil  fait la geline 
  se deuant moi estoit la mine 
toz iors plainne pas ne larroie 
ne pre ce pas ne tarderoie 
que ne queisse toz iors plus 
selonc ma nature et mon us  
par exemple uos uuel montrer 
que plusors gens pueent trouer 
meniere a ce qu il ont mestier 
mais il ne pueent pas changier 
lor nature ne lor usages 
toz iors auiue lor coragez 
epilogus 
au finement de cest escrit 
qu en romans ai traitié et dit 
me nommerai per remembrance 
marie ai non si sui de france 
puet cel estre li cler plusor 
prendroient sor aus le labor 
ne uuel que nus sor lui le die 
cil ore mal qui si oblie 
por amor le conte guilliaume 
le plus uaillant de cest roiaume 
m entremis de cest liure fere 
et de l anglois en romans traire 
esope a non en icest liure 
q il translata et fist escrire 
de greu en latin le torna 
li rois henris qui molt l ama 
le translata puis en engloiz 
et ie l ai rimé en francois 
si com i ai troué proprement 
or pri a deu omnipotent 
qu a cele hueure me lait entendre 
que ie li puisse l ame rendre 
