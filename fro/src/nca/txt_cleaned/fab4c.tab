qui pres de moi se uodra trere 
zz beau conte m orra retrere 
dont ie me sui molt entremis 
por ce l ai ge en rime mis 
tot einsi com auint a ligne 
or oez qu auint a compigne 
en la uile auoit zz boriois 
qui molt fu sages et cortois 
et riche de molt grant afere 
ententieus est a honor fere 
ausi au poure com au riche 
com cil qui n iert auer ne chiche 
le borgeis ot zz molt bel fil 
qui meint denier mist a essil 
tant com il fu en sa ianesce 
de sa ualour de sa proeice 
parloit len par tot beauuoisin 
il auoit zz poure uoisin 
qui une fille auoit molt cointe 
et li uallez de li s acointe 
et la pria molt durement 
cele li dist apertement 
que mieus le uendroit reposer 
s il ne la uoleit espouser 
mes si li plesoit qu il eust 
a moillier si come il deust 
de ce auroie ie grant ioie 
 m amie ausi aei ge ioie  
fet le uallet  car molt me plest  
atant plus pres de lie se trest 
si ont d amours ases parlé 
quant une piece i ont esté 
si s en reuint en sa meson 
son pere en a mis a reson 
si li a son afere dit 
et le pere li contredit 
et molt l en blasme et molt l en chose 
 biau fiuz  fet il  de ceste chose 
te deuroies tu bien tere 
ele n est pas de ton afere 
ne digne de toi deschaucier 
ie te uodrai plus souhaucier 
que qu il me doie couster 
que ie te uodre aiouster 
au meillors gens de cest pais 
de ta folie m esbahis 
qui tel garce ueus espouser 
par foi len te deuroit tuer 
se iames nul ior en parolles  
le uallet uoit que ses parrolles 
a mis ses perres a noient 
son dire ne li uaut nient 
que amours le ueint et iustise 
le uallet esprent et atise 
el cors li met une estencele 
qu il n espousast ia la pucele 
qui les autres esprent et art 
amours l a feru de son dart 
trois iors apres ice auint 
qu en la uile morir couint 
la fame a zz autre bourgeis 
mes enceis que passast le meis 
puisque la dame ot esté morte 
le bourgeis qui bel se deporte 
par le conseil de ses amis 
a a reson le pere mis 
a la pucele bele et gente 
ou cil auoit mise s entente 
que i ai amenteu en conte 
et le borgeis dont ie uos conte 
a tant sa besoigne esploitiee 
que la pucele a fianciee 
et aleinsqu il pot l espousa 
mes au uallet molt en pesa 
qui i pensoit et ior et nuit 
ne uoit riens qui ne li anuit 
einz het son or et son argent 
et le grant auoir que il a 
et iure que molt s auila 
de ce qu a tant creu son pere 
sa grant richesce trop compere 
longuement li conuint penser 
que il ne se set apensser 
par quoi eust nul recomfort 
il ot robe d un estanfort 
teint en greine et de uert partie 
si ot fet chascune partie 
a longues qeues coer cil 
le sercoz fu touz a pourfil 
forré de menuz escurel 
molt seust cil estre gent et bel 
qui or a le uis teint et pale 
zz iour de son ostel auale 
son chief afuble d un mantel 
deduiant uet par le chastel 
tant que uint deuant la meson 
s amie s iert en la meson 
que il fet chaut com en aoust 
que que li griet ne que li coust 
enging li estuet a trouer 
qu a s amie puisse parler 
molt l en tint et molt s en prist garde 
a tant une meson esgarde 
a une uieille costuriere 
meintenant passe la chariere 
si s est asis sor la fenestre 
cele li enquiert de son estre 
qui de meint barat molt sauoit 
si li demande qu il auoit 
qui si soloit estre enuoisié 
et des autres le plus proisié 
la uieille auoit non auberee 
ia si ne fust fame enserree 
qu a sa corde ne la treist 
et le uallet les li s asist 
si li conte tot mot a mot 
comment cele bourioise amot 
qui si estoit pres sa uoisine 
s ele li puet metre en sesine 
yy liures li donroit 
ele respont  ne la sauroit 
le uilein si tres bien garder 
que il ne la puist esgarder 
par tens estre li et la terre 
alez me tost les deniers querre 
et ie pensere de ceste oeure  
cil s en ua une huche oeure 
ou il auoit deniers assez 
que ses peres ot amassez 
les deniers prent puis si s en torne 
et ches dame auberee tourne 
si li baille yy liures 
mes encore n est pas deliures 
encor i metra son escot 
 or me bailliez uostre sercot  
fet la uieille deliurement 
et cil qui son commandement 
uout fere sanz nul contredit 
fet ce que la uieille li dit 
bien l a amours en son destroit 
et cele plie molt estroit 
le sercot et met sous s eisele 
puis est leuee de sa sele 
si afubla zz mantel court 
einsi uers cel ostel s en court 
ce fu a zz ior de marchie 
la uieille ot molt bien espié 
que li sire n iert pas laiens 
 et dieus  dist ele  soit ceans 
dieus soit o uos ma douce dame 
et il ert hui merci de l ame 
de l autre dame qui est morte 
dont mes cuers molt se desconforte 
meint ior m a ceanz honoree 
bien ueigniez uos dame auberee  
la dame dist  uenez seoir 
ma dame ie uos uieig ueoir 
car de uos acointer me uoil 
ie ne passe puis uostre sueil 
que l autre dame morte fu 
qui onques ne me fist refu 
de riens que ie li demandasse 
certes se ie li demandasse 
a fere une chose molt grief 
se l feist ele par mon chief 
dieus la soille el me fist meint bien 
dame auberee faut il uos rien 
se riens uos faut dites le nos 
oil dame ie uieig a uos 
une goute a ma fille en flanc 
si uoil auoir de uos uin blanc 
et zz soul de uos peins fetiz 
mes que ce soit le plus petiz 
dieus merci com i en sui honteuse 
mes si m en angoise la teuse 
qu i le me conuient demander 
ie n en soi onques truander 
einc ne m en soi aidier par m ame 
et uos en arés  dist la dame 
qui iert a priuee mesnie 
cele qui bien est enresnie 
deles la bourioise s asiet 
 certes  dist ele  molt me siet 
que i oi de toi si grant bien dire 
comment se contient or ton sire 
te fet il point de bele chiere 
ha com il auoit l autre chiere 
el auoit molt de son delit 
bien uodroie uoer ton lit 
lors sauroie certainement 
se tu gis ausi richement 
com fesoit la premiere fame  
meintenant se lieue la dame 
et puis dame auberee apres 
en une chambre iluecques pres 
andeus ensemble s en alerent 
de plusors choses i parlerent 
mes la uieille la sert de lobes 
la dame li moutre ses robes 
apres li moutre une grant couche 
puis dit la dame  ci se couche 
mi sire et ie les son flanc  
li liz fu de haut fuerre blanc 
ou il ot grant coute de plume 
et por ce que il ne s enplume 
a deseure une coute pointe 
la uieille ot une aguille pointe 
et zz deel en cel sercot 
que desouz s eissele portot 
molt le tint pres de son costel 
que que la dame de l ostel 
li moutre sa besoigne tote 
et la uieille meintenant boute 
le sercot par desouz la coute 
et lors dist  puis la pentecouste 
ne ui ge mes si riche lit 
plus as asez de ton delit 
c onques n ot l autre ce me semble  
a tant s en issent de la chambre 
et la uieille tor iors sermonne 
la dame meintenant li done 
plein pot de uin et une miche 
et une piece de sa fliche 
et de pois une grant potee 
bien a la bourioise abertee 
la uieille qu ele ne set pas 
qu el a bouté desous ses dras 
plus ne s est la uieille arestee 
en sa meson est retornee 
qui a son ostel s en reuient 
du borgeis dire me conuient 
toz seus de la uile repere 
et ot esté en son afere 
et dist que dormir se uoleit 
por ce que le chief li doleit 
en sa chambre entre si se couche 
tantost com il fu sus la couche 
si sent le sercot bochoier 
lors le commence a enpoignier 
qu il ne set que c est qui le grieue 
meintenant la couche souzlieue 
si en a tret le sercot fors 
et qui or li boutast el cors 
zz coutel par desouz le flanc 
n en tresist il goute de sanc 
tant est durement esbahiz 
 ha las  dist il  tant sui traiz 
onc ceste fame ne m ama  
lors uint a l uis si le ferma 
meintenant a le sercot pris 
car ialosie l a soupris 
qui est pire que mal de dens 
defors le remire et dedens 
qu il semble c achater le ueille 
n il n a membre qui ne se dueille 
tant est pleins de corouz et d ire 
 he dieus  dist il  que porrai dire 
de cest sercot bien sai par m ame 
qu il est au lecheor ma fame 
qui soulaz ele consenti  
lors le prist et si l estoia 
apres sor son lit s apoia 
et penssa que il porra fere 
et com plus pense a son afere 
plus s est deables en lui mis 
issi fu tant que i fu nuis 
que les huis uit clos par la rue 
lors prent sa fame si la rue 
parmi l us fors de la meson 
cele qui ne set l acheson 
a poi de duel n est acoree 
a tant es uos dame auberee 
qui de lui se pernoit regart 
 ma bele fille dieus uos gart  
fet la uieille  que fetes ci 
ha dame auberee merci 
mon sire est corocié a moi 
mes ne sai a dire por quoi 
ne sai que len li a conté 
car me fetes tant de bonte 
qu auec moi ueigniez ches mon perre 
auoi  fet ele  par seint pere 
ie ne uodroie por grant chose 
ueus tu que tes peres te chose 
il cuideroit que entreset 
euses a ton seignor fet 
ou qu il t eust prise prouee 
et o ton lecheor trouee 
or est espoir le uilein iures 
et demein en sera deliures 
mes ie te lo en bone foi 
que tu t en uieignes auec moi 
que des or sont les rues uides 
mieus enploias que tu ne cuides 
le pein la char le uin les pois 
ie l te rendre a double pois 
le guerredon et le seruise 
et s iert tot fet a ta deuise 
quantque tu sauras demander 
il ne te faut fors commander 
car tu seras molt bien celee 
en une chambre a recelee 
que ia ame ne t i saura 
iusqu a tant que tes sires aura 
trespassee tote s iuresce  
meintenant la uieille s adrece 
uers son ostel la dame enmeine 
 dame  dist ele  une semeine 
porriez uos molt bien ci estre 
que nus ne saura ia uostre estre  
lors la proie molt de mengier 
mes la borioise en fist dangier 
et dist que ia deu ne pleust 
qu ele meniast iusqu el seust 
por quoi ele a tel honte eue 
dame auberee s est teue 
a cest mot de lie plus proier 
lors l a menee por couchier 
en une chambre iluec deiouste 
sor bons dras et sor bone coute 
puis frema bien l us a la clef 
de son ostel s en ist soef 
lors si s en ua plus que le pas 
pour le uallet qui ne dort pas 
torne et retorne en son lit 
molt crient la uieille ne l oublit 
de ce que li a en couent 
du cuer en soupire forment 
lors saut de son lit trestouz nuz 
puis se uest si en est uenuz 
a une fenestre apoier 
et la uieille qui son loier 
ueut de chief en chief deseruir 
et le uallet en gre seruir 
ne guenchist destre ne senestre 
le uallet trueue a la fenestre 
qui li demande quieus noueles 
 i es te dirai  dist ele  beles 
car ie tieng t amie en mes laz 
auoir en puez touz tes soulaz 
iusqu a demein apres ceste eure  
le uallet l ot plus ne demeure 
que la uieille a serui a gre 
soef auale le gre 
a l ostel s en uienent ensemble 
n auoit gueres si com moi semble 
que la bourioise iert endormie 
et cil qui desiroit s amie 
se deschauce et si se despoille 
 dame  fet il  s ele s orgeille 
et el crie que ferai gie 
ourer ueil par uostre congie 
car bien m auez rendu mon droit 
ie te conseillere a droit  
fet la uieille  ua si couche 
et se point uers toi se corouche 
et ele crie et tu yy tans 
lieue la robe si entre ens 
si tost com el te sentira 
autrement la besoigne ira 
meintenant la uerras tesir 
s en porras fere ton plesir  
le uallet est au lit alez 
les la bourioise s est couchez 
et molt soef a lui adoise 
atant s esueilla la borioise 
qui de paour est tressaillie 
quant celi sent si est saillie 
hors du lit mes cil l enbracha 
et dist  bele treez uos cha 
que ie sui uostre chier amis 
que uos auez a dolour mis 
mes tant ai fet la dieu merci 
que tote sole uos tieng ci 
dedenz ceste chambre enserree 
par le conseil dame auberee 
certes  dist ele  riens ne uaut 
que ie crierai ia si haut 
que ci uerrez molt tost uenue 
tote la gent de ceste rue 
par foi  dist il  riens ne uos monte 
ci uoi ge fors que uos honte 
quant la grant gent et la menue 
uos uerront les moi tote nue 
il est ia pres de mienuit 
n i aura zz seul qui ne cuit 
que i aie fet a grant plente 
de uostre cors ma uolente 
mieus uient asez que soit emblee 
a ceus defors nostre asemblee 
que nus fors que nos trois le sache  
atant soef uers soi la sache 
si l enbrace parmi les flans 
qu el ot molt tendres et molt blans 
la bouche li bese et la face 
la borgeise ne set que face 
mieus li uendroit estre a repos 
qu el porroit acuillir tel los 
par ses uoisins et tel renon 
ia mes n auroit se honte non 
or est tornee en autre fueil 
la bourgeise let son orgeil 
molt l asouage et molt l apese 
et le uallet l acole et bese 
li zz pres de l autre se tret 
et cele si fet bel atret 
si se ioent ensemble et font 
le gieu por quoi asemblé sont 
au matinet quant l aune crieue 
dame auberee se chauce et lieue 
si lour atorne au mieus qu el pot 
char de porc et poucins en rost 
atant sont asis au mengier 
n i a nul qu en face dangier 
einz mengerent assez et burent 
et andui en bon gre rechurent 
le seruise dame auberee 
et quant ce uint a la uespree 
que le soleil a son droit torne 
dame auberee lour atourne 
ce qu ele set que lor fu boen 
mes ele n i met riens du soen 
cele nuit ont ases soulas 
ambedui iurent bras a bras 
c onques de ueillier ne finerent 
et que les matines sonerent 
de seint cornille a l abeie 
tantost que la cloche a oie 
dame auberee si s esueille 
si se uest et si s apareille 
et uient au lit ou cil se gisent 
qui lor amors s entredeuisent 
 or sus  fet ele  bele fille 
si irons a seinte cornille 
entre moi et toi au moustier 
des or aroies tu mestier 
que tes sires a toi s acordast  
le uallet molt se descordast 
mes il ne l ose contredire 
et la uieille li prist a dire 
 lai moi a mon talent ouurer 
encor porras bien recourer 
a t amie et a ton delit  
la uieille prist chandeles yy 
dont chascune a plus d une toise 
entre la uieille et la bourioise 
s en sont issues de l ostel 
au moustier uont deuant l autel 
nostre dame deuant l image 
et la uieille qui molt fu sage 
la fet couchier ius a la terre 
et li dist bien que de sa guerre 
ne li soit pas uaillant yy noiz 
la uieille a fetes yy croiz 
des chandeles que ele auoit 
en une lampe ou feu ardoit 
les aluma de chief en chief 
l une des croiz li mist au chief 
et l autre as piez et l autre a destre 
et la quarte mist a senestre 
lors uint a lui si l aseure 
 et gardez comment qu il auieigne 
ne uos mouez tant que ie uieigne 
tenez uos ci endementiers 
dame  dist ele  uolentiers  
einsi la dame se contient 
et la uieille sa uoie tient 
uers l ostel au boriois tot droit 
qui por sa fame iriez estoit 
si qu il ne se set conseillier 
et cele por li esueillier 
court cele part et hurte et boute 
le borgeis oreille et escoute 
qui bien uosist tel chose oir 
dont il se poist resioir 
atant son huis ourir commande 
et dame auberee demande 
tantost com el entra dedans 
 ou est  dist ele  li noiens 
le failliz le mal enseigniez 
dame auberee bien ueigniez  
fet il  qui uos meine a tele eure  
cele a respondre ne demeure 
 ie te uieig dire sans essoigne 
ennuit soniai zz molt mal songe 
que de paor m en esueillai 
uesti moi et apareillai 
que du songe fui esbahie 
au mostier uing a l abeie 
tres deuant l autel nostre dame 
iluecques ui gesir ta fame 
deuant l autel tote estendue 
tote m en sui uoir esperdue 
que ie ne sai que ce puet estre 
au piez au chief destre et senestre 
yy chandeles iluec ardans 
iluec se gist ta fame adans 
deuant l autel a oreison 
molt par as fet grant mesprison 
si en batras encor ta geule 
d enuoier a tele eure seule 
fame qui si bele fourme a 
de damledieu qui nos forma 
soie ge  dist ele  saignie 
tote m en sui espoorie 
et si le tieng a grant merueille 
de cel enfant qui einsi ueille 
de cel tendron qui ier fu nee 
qui deust la grant matinee 
dormir ceanz souz les cortines 
et uos l enuoiez a matines 
a matines lasse coupable 
de damledeu l esperitable 
soie ie  dist ele  saignie 
et ennoree et beneie 
ueus en tu fere papelarde 
mau feu et male flambe l arde 
qui iane fame issi enuoie  
isi la uieille le desuoie 
du mal pense qu en son cuer ot 
et se ne fust por le seurot 
ia n i pensast mes se bien non 
 dame por deu et por son non  
dist le borgeis  dites uos uoir 
lieue toi si porras sauoir  
fet la uieille  se ie te ment  
cil se lieue deliurement 
n il n ot talent que plus i gise 
errant s en uienent a l iglise 
que du demorer n i ot point 
cil trueue sa fame en tel point 
com la uieille li ot retrét 
meintenant pres de li se tret 
par la mein contremont la dresce 
en bas li dist que par iuresce 
li auoit fet tel mesprison 
lors s en reuient en sa meson 
si se recouche derechief 
la bourioise cueure son chief 
que de dormir a grant talent 
molt li est poi du mautalent 
que ses sire a uers li eu 
einz dort et en pes a geu 
et le borgeis tot por ueir quide 
que sa fame eit la teste wide 
de geuner et de plorer 
et que puis ne finast d orer 
deuant l autel por son seignor 
et que plorast et nuit et ior 
einsi les sa fame se iut 
le borgeis tant que ior parut 
et li soleil amont se hauce 
le borgeis se uest et se chauce 
et let sa fame qui se gist 
de son ostel meintenant ist 
si seigne son uis et son cors 
et dame auberee si saut fors 
si s escria a haute uois 
 yy sous seinte uoire crois 
yy sous dolente cheitiue 
or ne me chaut se muire ou uiue 
com ie sui or meseureuse 
yy sous lasse doulereuse 
yy sous lasse yy sous 
or uendra ceanz li preuoz 
por prendre cel petit que i ai 
c est le songe que ie soniai  
et le bourgeis qui uint la rue 
a dame auberee entendue 
 dites moi se dieus uos ait 
errant a demander li prist 
por quoi uos fetes si grant duel 
par mon chief ie l saurai mon uuel 
sire  fet ele  ie l dirai 
que ia ne uos en mentirai 
zz uassal uint ci des l autrier 
por recoudre et pour afetier 
m ot aporté zz sien sercot 
d escarlate et d estanfort 
ne sai ou yy queues ou yy 
ie le pris si m alai esbatre 
atot le sorcot recousant 
car zz poi me senti pesant 
einsi o tote ma costure 
m en issi par mesauenture 
icel ior hors de mon ostel 
mescheu m est de mon chatel 
car i ai icel sercot perdu 
dont i ai mon cuer si esperdu 
et si ne sai lasse ou ie fui 
que ferai ge se ne m enfui 
ne ie ne truis qui le m enseigne 
se ie ne truis qui le me raigne 
ie l ferai le matin noncier 
et diemenche escommenier 
certes par trestouz les moutiers 
qui ne m en fust ore mestiers 
de receuoir si lede perte 
biau sire or oiez chose aperte 
si puisse ie uoer noel 
g i lesse pendant mon deel 
auec m esguille en cel seurcot 
dont ie sui honie a grant tort 
einsi rendre le me conuient 
et li uallez a moi si uient 
ceanz sire et me demande 
yy sous por le sercot rendre 
or sui de tel chose encombree 
fustes uos piecha en meson 
oil sire por l acheson 
d auoir zz petit de relief 
que ma fille auoit mal el chief 
ce fu auant ier or m amembre 
la dame trouai en sa chambre 
car iluecques pignoit son chief 
et iluec ui de chief en chief 
estendue une coute pointe 
einz de mes ieus ne ui si cointe 
tant i musai qu iluec de iouste 
m endormi mon chief sor la coute 
tant que la dame m esueilla 
qui molt uolentiers m aporta 
ce que demandé li auoie 
mes ie me mis lors a la uoie 
einsi celi ior m en auint 
mes ne soi lasse que deuint 
le sorcot fors tant que ie souque 
que ie le lessai sous la coute  
quant li sires ot ces noueles 
molt li furent gentes et beles 
mes s il i trueue le deel 
einz n ot tel ioie en son ael 
com il aura se il l i trueue 
tart li est qu il uoie la prueue 
a tant uers son ostel se tret 
une huche euure si en tret 
le seurcot a tote l aguille 
qui li donast demie puille 
n eust il pas ioie greignor 
 par dieu  dist il  li mien seignor 
or sai ge bien certainement 
que la uieille pas ne me ment 
car i ai troué la costure  
einsi fu liez de s auenture 
le borgeis et bel se deporte 
le sercot prist et si li liura 
einsi la uieille deliura 
le borgeis de son mal penser 
que puis ne li lut apenser 
que il fu du seurcot deliures 
et la uieille ot yy liures 
bien a son loier deserui 
quant touz yy sont a gre serui 
