li bons rois artus de bretaigne 
la qui proece nous ensagne 
que nous soions prou et courtois 
tint cort si rice come rois 
a une feste qui tant coste 
c on doit amer com la pentecoste 
la cors fu a cardoel en gales 
apres mangier parmi ces sales 
li cheualier s atropelerent 
la ou dames les apelerent 
ou damoiseles ou puceles 
li un racontoient noueles 
li autre parloient d amors 
des angoisses et des dolors 
et de grans max qu en ont souent 
li desiple de son conuent 
qui lors estoit rices et boens 
mais or i a mout poi des soens 
car i a pres l ont ia tuit laissie 
si n est amors mout abaissie 
car cil qui soloient amer 
se faisoient cortois clamer 
et prou et large et honorable 
or est amors tornee a fable 
por ce que cil qui rien n en sentent 
dient qu il aiment et si mentent 
et cil fable et menconge en font 
qui s en uantent et rien n en ont 
mais por parler de cels qui furent 
laisson caus qui en uie durent 
qu encor uaut mius ce m est auis 
zz cortois mors qu uns uilains uis 
por ce me plaist a raconter 
cose qui face a escouter 
del roi qui fu de cel tesmoing 
c om em parole pres et loing 
si m acort de tant as barons 
qu a tos iors mais durra ses nons 
car par lui sont ramenteu 
li bon cheualier esleu 
qui en honor se trauillierent 
del roi qui d entr ax se leua 
si ot de tex qui mout pesa 
et qui mout grant murmurre en firent 
c onques mais auenir ne l uirent 
a si grant ioie en cambre entrer 
por dormir et por reposer 
mais cel ior issi auint 
que la roine le detint 
et si remest tant dales li 
qu il s oublia et endormi 
a l uis de la cambre defors 
fu dodines et saigremors 
et si i fu mes sire yuains 
et kex et mes sire gauains 
et auolc aus calogrenans 
zz cheualiers mout auenans 
qui lor a comancié un conte 
non de s onor mais de sa honte 
queque il le conte contoit 
et la roine l escoutoit 
s est de dales le roi leuee 
et uint sor aus si a emblee 
c ainsque nus la peust ueoir 
se fu laie entr aus caoir 
forsque calogrenant sans plus 
cil leua encontre li sus 
et kex qui mout fu ramprosnos 
fel et poignans et afitous 
li dist  par deu calogrenant 
mout uous uoi or prou et uaillant 
et certes mout m est bel que uous 
estes li plus cortois de tous 
et bien sai que uous le quidiés 
tant estes uous de sens uuidiés 
s est drois que ma dame le quit 
que uous aiés plus que nous tuit 
de cortoisie et de proece 
ia laiames or por peresce 
espoir que nous ne nous leuames 
ou por ce que nus ne daignames 
mais par foi sire n en feismes 
ma dame ains fustes uous leuee 
certes que ia fuissiés creués  
fait la roine  al mien quidier 
se ne uous peussiés uous uuidier 
del uenim dont uous estes plains 
anoious estes et uilains 
de ramprosner uos compagnons 
dame se nous ne gaaignons  
fait kex  en uostre compagnie 
gardés que nous n i perdons mie 
io ne quit auoir cose dite 
qui me doie estre a mal descrite 
et s il uous plaist taisiés uous en 
il n a cortoisie ne sen 
em plait d oisose maintenir 
cis plais ne doit auant uenir 
n on ne le doit plus haut monter 
mais faites nous auant conter 
ce qu il auoit encommencié 
mais ci ne doit auoir tencié  
a ceste parole s apont 
calogrenans et si respont 
 dame  fait il  de la tencon 
n ai io mie grant cusencon 
petit m en est et poi la pris 
que se kex a uers moi mespris 
io n i aurai ia nul damage 
qu a mius uaillant et a plus sage 
mes sire kex que io ne sui 
aués uous fait souent anui 
et bien en estes costumers 
tos tans doit puir li fumers 
et taons poindre et malos muire 
si doit mout anoier et nuire 
mais io ne conterai hui mais 
se ma dame m en laisse em pais 
et io li proi qu ele s en taise 
que le cose qui moi desplaise 
ne me comant soie merchi 
dame trestot cil qui sont ci  
fait kex  bon gre uous en saront 
et uolenters l escouteront 
ne ia n en faites rien por moi 
mais foi que uous deués le roi 
le uostre signor et le mien 
commandés li si ferés bien 
calogrenant  fait la roine 
 ne uous caille de l aatine 
mon signor kex le senescal 
costumers est de dire mal 
si c on ne l em puet castoier 
commander uous uoil et proier 
que ia n en aiés al coer ire 
ne por lui ne laiés a dire 
cose qui nous plaise a oir 
se de m amor uolés ioir 
si comenciés tot derecief 
par ma foi dame mout m est grief 
que uous me comandés a faire 
ains me laiasse zz des els traire 
se corrochier ne uous osaise 
q ui mais nule cose contaisse 
mais io ferai ce qu il uous siet 
commentque il onques me griet 
desqu il uous plaist or entendés 
coer et orelles me rendés 
car parole si est perdue 
s ele n est de coer entendue 
de cels i a de cels qui l oent 
n entendent pas et si le loent 
et cil n en ont mais que l oie 
puisque li coers n i entent mie 
q as orilles uient la parole 
ausi comme li uens qui uole 
mais n i areste ne demore 
ains s em part en mout petit d ore 
se li coers n est si ensagniés 
q al prandre soit aparilliés 
car cil la puet en son uenir 
prandre et enclore et detenir 
les orelles sont uoie et dois 
par ou uient dusq al coer la uois 
et li qoers prent dedens le uentre 
la uois qui par l orelle i entre 
et qui or me uaura entendre 
coer et orelles me doit rendre 
car ne uoil pas parler de songe 
ne de fable ne de menconge 
dont maint autre uous ont serui 
ains uous dirai ce que ie ui 
il auint pres a de yy ans 
que tos seus comme paisans 
aloie querant auentures 
armés de toutes armeures 
si com cheualier deuoit estre 
et trouai un cemin a destre 
de ronces et d espines plaines 
a grant anui et a grans paines 
tinc cele uoie et cel sentier 
a bien pres tot le ior entier 
m en alai ceualcant issi 
tantque de la forest issi 
et ce fu em bresceliande 
de la forest en une lande 
entrai et ui une bretesche 
a demie liue galesche 
se tant i ot plus n i ot pas 
cele part uinc eneslepas 
et ui le baile et le fousse 
tout enuiron parfont et le 
et sor le pont em pies estoit 
cil qui la forterece estoit 
sor son pung un ostoir mué 
ne l oi mie bien salué 
qant il me uint a prendre 
si me comanda a descendre 
io descendi il n i ot el 
car mestier auoie d ostel 
et il me dit tot maintenant 
plus de yy fois en un tenant 
que beneoite fust la uoie 
par onc laians uenus estoie 
a itant en la cort entrames 
le pont et la porte passames 
enmi la cort al uaasor 
qui dex doint tant ioie et honor 
tant com il fist moi cele nuit 
pendoit une table io cuit 
u il n auoit ne fer ne fust 
ne rien qui de coiure ne fust 
sor cele table d un martel 
qui dales ert a un postel 
feri li uaasor yy cols 
cil qui laians furent enclos 
oirent la uois et le son 
s issirent an la cort aual 
li uns corut a mon ceual 
que li bons uaasor tenoit 
et io ui que uers moi uenoit 
une pucele bele gente 
en li esgarder mis m entente 
qu ele fu longe graille droite 
de moi desarmer fu adroite 
que ele le fist bien et bel 
puis m afubla zz cort mantel 
uair d esquarlate poonace 
et tot me guerpirent la place 
que auolc moi ne auolc li 
ne remest nus ce m abeli 
que plus n i queroie ueoir 
et ele m en mena seoir 
el plus bel praalet del monde 
clos de bas mur a la roonde 
la le trouai si afaitie 
si bien parlant et ensaignie 
de tel samblant et de tel estre 
comme pucele deuoit estre 
ne iamais por nul estouoir 
ne m en quesisse remouoir 
mais tant me fist la nuit de guerre 
li uaasors qu il me uint querre 
qant de soper fu tans et ore 
n i uoil plus faire de demore 
si fis loes son commandement 
del soper uous dirai briement 
qu il fu del tot a ma deuise 
puisque deuant moi fu asise 
la pucele qui ss i asist 
apres souper itant me dist 
li uaasor que il ne sauoit 
le terme puisque il n auoit 
herbergié cheualier esrant 
qui auenture alast querant 
si n auoit il maint herbergié 
apres ce me proia que gie 
par son hostel m en reuenisse 
en guerdon et en seruise 
et io li dis  uolenters sire  
que honte fust de l escondire 
petit por mon hoste feisse 
se cest don li escondeisse 
mout fui bien la nuit ostelés 
et mes cheuax fu enselés 
loesque io poi le ior ueoir 
et i en oi mout proié le soir 
si n fu bien faite ma proiere 
mon bon hoste et sa fille chiere 
a commandai 
a trestos congie demandai 
si m en alai loesque io poi 
l ostel guaires eslongié n oi 
qant io trouai en un essars 
et tors sauages et lupars 
qui s entrecombatoient tuit 
et demenoient si grant bruit 
et tel ferte et tel orgoel 
se uoir conoistre uous en uoel 
que de paor me trais ariere 
que nule beste n est tant aa 
ne plus orgillose de tor 
zz uilains qui resambloit mor 
grans hisdeus a desmesure 
issi tres laide creature 
c on ne poroit dire de boce 
iloc seoit sor une coce 
une grant macue en sa main 
io m aprocai uers le uilain 
si ui qu il ot grosse la teste 
plus que roncis ne autre beste 
chauex loquiés et front pelé 
s ot plus de yy espans de le 
orilles uelues et grans 
ausi lees com est zz uans 
les sorcils grans et le uis plat 
et nes de kieure et els de rat 
boce fendue comme lous 
dens de sangler agus et rous 
barbe noire grenons tortis 
et le menton aers au pis 
corbe esquine torte bocue 
apuiés fu sor sa macue 
uestus de robe si estrange 
qu il n i auoit ne lin ne lange 
ains ot a son col atacié 
yy cuirs de nouel escorcié 
de yy toriax et de yy boes 
em pies sali li uilains loes 
qu il me uit a lui aproischier 
io ne sai s il me ualt tochier 
ne ne sai qu il se uaut emprendre 
mais io me garni de desfendre 
tantque io ui que il s estut 
tos cois em pies et ne se mut 
et fu montés desor zz tronc 
s ot bien yy pies de lonc 
si m esgarda et mot ne dist 
ne plus qu une beste feist 
et io quedai qui il n eust 
raison ne parler ne seust 
totes uoies tant m enhardi 
que io li dis  ua car me di 
se tu es bone cose u non  
et il me dit  io sui zz hon 
qels hom es tu teus com tu uois 
io ne sui altres nule fois 
que fais tu ci ici m estois 
si gart ces bestes par ces bois 
gardes por saint perre de rome 
ia ne connoistrent eles home 
io ne quit qu en plain n en boscage 
puist len garder beste saluage 
n en autre liu por nule cose 
s ele m est loie y enclose 
ieo gart si cestes et iustis 
que ia n istront de cest porpris 
et tu comment di m en le uoir 
n i a cele qui s ost mouoir 
desqu ele me uoient uenir 
qar quant i em puis une trair 
io l estrainc si par les yy cors 
as puins que i ai et durs et fors 
que les autres de paor tramblent 
et tot enuiron moi s asamblent 
alsi com por merci crier 
ne nus ne s i poroit fier 
fors moi s entr eles s estoit mis 
que ia n istroit de cest porpris 
ensi sui de mes bestes sire 
et tu me redeuroies dire 
quels hom tu es et que tu quiers 
io sui  fait il  uns cheualiers 
qui quier ce que trouer ne puis 
asses ai quis et rien ne truis 
et que uauroies tu trouer 
auenture por esprouer 
ma proece et mon hardiment 
or te pri et quier et demant 
se tu ses que tu me conselles 
u d auenture u de meruelles 
a ce  fait il  fauras tu bien 
d auenture ne sai io rien 
n onques n en oi mais parler 
mais se tu uoloies aler 
ci pres dusqu a une fontaine 
n en uenroies mie sans paine 
se tu li randoies orendroit 
un sentier qui la te menra 
tote la droite uoie ua 
se tu uex tes pas emploier 
car bien poroies foruoier 
qu il i a d autres uoies mout 
la fontaine uerras qui bout 
si st ele plus froide que marbres 
ombre li fait li plus biax arbres 
c onques peust faire nature 
en tos tans sa foille li dure 
qu il ne le pert por nul iuer 
et s i pent zz bacins de fer 
a une si longe caaine 
qui dure dusqu a la fontaine 
les la fontaine troueras 
zz perron tel com tu uerras 
mais io ne sai a dire quel 
car io n en ui onques nul tel 
et d autre part une capele 
petite mais ele est mout bele 
s al bacin uels de l eue prandre 
et desos le perron espandre 
la uerras une tel tempeste 
qu en cest bois ne remanra ia beste 
chieureus ne dains ne cers ne pors 
nis li oisel en istront fors 
car tu uerras si foldroier 
uenter et arbres pecoier 
plouoir uenter et espartir 
que se tu t en pues departir 
sans grant anui et sans pesance 
tu seras de grignor caance 
que cheualier qui i fust onques 
del uilain me parti adonques 
qui bien m ot la uoie mostree 
espoir si fu terce passee 
et pres estoit de miedi 
qant l arbre et le capele ui 
bien sai de l arbre c est li fins 
que ce estoit li plus biax pins 
qui onques sor tere creust 
ne quit c onques si fait pleust 
que d eue i passast une goute 
ancois coloit par desus tote 
a l arbre ui le bacin pendre 
del plus fin or qui fust a uendre 
onques encor a nule foire 
de la fontaine poés croire 
qu ele boloit com eue caude 
li perrons ert d un esmeraude 
perciés ausi com une bous 
si ot yy rubis desous 
plus flamboians et plus uermaus 
que n est al matin li solax 
qant il apert en orient 
ia que io sace a ensient 
ne uous en mentirai de mot 
la meruelle a ueir m en plot 
de la tempeste et de l orage 
dont io ne me tinc mie a sage 
que maintenant se io poisse 
mout uolenters m en repentisse 
quant io oi le perron crosé 
de l eue al bacin arosé 
mais trop en i uersai ce dolt 
car loes ui si le ciel deroute 
que plus de yy pars 
m en feri es iels li espars 
et les nues tot mellemelle 
ietoient pluie et neue et grelle 
tant fu li ciels penix et fors 
que yy fois quidai estre mors 
des foudres qu entor moi caoient 
et des arbres qui pecooient 
saciés que mout fui esmaiés 
tantque li cils fu rapaiés 
mais dex tant me raseura 
que li tans gaires ne dura 
et tot li uent se reposerent 
qant dex ne ualt uenter n oserent 
et qant io ui l air cler et pur 
de ioie fui tot asseur 
car ioie s onques le connui 
fait oblier mout grant anui 
qar desque li tans fu passés 
ot sor le pint tant amassés 
oisiax s est qui croire me uoelle 
qu il n i auoit brance ne foelle 
qui tos ne fust couers d oisiax 
si n estoit li arbres plus biax 
et trestot li oisel cantoient 
si que mout bien s entreacordoient 
mais diuers cans canta cascons 
c onques ce que canta li uns 
a l autre canter n i oi 
de la ioie me resioi 
s escoutai tantqu il orent fait 
lor seruice trestot a trait 
q ainc mais n oi si bele ioie 
ne mais ne quit que nus hom l oie 
se il ne ua ueoir celi 
qui tant me plot et abeli 
que io m en poi por fol tenir 
tant i fui que i oi uenir 
cheualiers ce me fu auis 
bien quidoie qu il fussent yy 
tel noise et tel esfrois menoit 
zz seus cheualier qui uenoit 
qant io le ui tot sol uenant 
mon ceual restraing maintenant 
al monter demore n i fis 
et cil comme maltalentis 
uint plus tost com uns alerions 
fiers par samblant comme lions 
de si halt com il pot crier 
me comanca a desfier 
et dist  uassal mout m aués fait 
sans desfiance honte et lait 
desfier me deussiés uous 
se il eust guerre entre nous 
u al mains droiture requerre 
ainsque uos me meussiés guerre 
mais par mon cief sire uassaus 
sor uous en tornera li max 
del damage qui est aparans 
enuiron moi est li garans 
de mon bois qui est abatus 
plaindre se doit qui est batus 
et io me plain si ai raison 
que m aués fors de ma maison 
cacié et a foldre et a pluie 
fait m aués cose qui m anuie 
et dehe ait qui il est bel 
qu en mon bois et en mon castel 
m aués faite tel enuaie 
que mestier ne m i ot aie 
de gent ne d arme ne de mur 
onques n i ot home aseur 
en forterece qui i fust 
de forte piere ne de fust 
mais saciés bien desoremes 
n aués a moi triue ne pes 
a cest mot nous entreuenimes 
les escus enbraciés tenimes 
si se couri cascuns del son 
li cheualier ot ceual bon 
et lance roide et fu sans dote 
plus grans de moi la teste tote 
ainsi del tot a mescief fui 
car io fui plus petis de lui 
et ses ceuax forcor del mien 
parmi le uoir ce saciés bien 
m en uois por ma honte courir 
si grant fais com io poi ferir 
le feri c onques ne m en fains 
el comble de l escu l atains 
s i mis tote ma puiscance 
si qu en pieces uola ma lance 
et la soie remest enterre 
qu ele n estoit mie legerre 
ains pesoit plus al mien quidier 
que nule lance a cheualier 
q ainc nule si grosse n en ui 
et li cheualier me feri 
si roidement que del ceual 
parmi la crope contreual 
me mist a la tere tot plat 
si me laissa honteus et mat 
que onques ne me regarda 
mon ceual prist si me laissa 
si se mist a la uoie 
et io qui mon roi n i sauoie 
remes corecos et maris 
dales la fontaine m asis 
un petitet me reposai 
le cheualier suir n osai 
car folie faire quidaisse 
et se io bien faire l osaisse 
si ne soi iou que il deuint 
en la fin uolente me uint 
que mon oste conuent tenroie 
et que par lui m en reuenroie 
ensi me plot ensi le fis 
et toutes mes armes tramis 
por aler plus legerrement 
si m en reuing hontosement 
qant io uing la nuit a l ostel 
trouai mon oste tot autel 
ausi loial alsi cortois 
con io auoie fait ancois 
onques de rien ne m apercui 
ne de sa feme ne de lui 
que mains uolenters me ueissent 
ne que mains d onor me feissent 
qu il auoient fait l altre nuit 
grant honor me porterent tuit 
la lor merci en lor maison 
et dient que onques mais hon 
n ert escapés que il seussent 
ne que oi dire l eussent 
de la dont i estoie uenus 
qu il ne fust mors et retenus 
ainsi alai et ainsi uing 
al reuenir por fol me ting 
si uous ai conté comme fals 
ce c onques mais dire ne uals 
par mon cief  fait mes sire yuains 
 uous estes mes cosins germains 
si nous deuomes entramer 
mais de tant uous puis fol clamer 
que uous tant le m aués celé 
se io uous ai fol apelé 
biax aa dous amis ne uous poist 
car se io puis et il me loist 
g irai uostre honte uengier 
bien pert qu il est apres mengier  
fait kex qui taire ne se pot 
 il a plus parole en un pot 
de uin qu en zz mui de ceruoise 
on dit que chas soals s enuoise 
apres mengier sans remuer 
ua cascuns noradin tuer 
et uous irés uengier forre 
sor uostre penel aborré 
et uos cauces de fer froies 
et uos banieres desploies 
or tost por deu mes sire yuain 
molurés anuit u demain 
faites le nous sauoir biax sire 
qant uous irés a cel martire 
car nous uous uaurons conuoier 
n i aura prouost ne uoier 
qui uolenters ne uous conuoit 
et si uous pri commentqu il soit 
n en alés pas sans nos congies 
et se uous anquenuit songiés 
maluais songe si remanés 
uous estes trop mal enganés 
mes sire kex  fait la roine 
 la uostre langue soit honie 
que tant i a d escamonie 
certes uostre lange uous het 
que tot le pis que ele set 
dit a cascun qui que il soit 
lange qui onques ne recroit 
de mal dire soit maleoite 
la uostre lange si esploite 
qu ele uous fait a tos hair 
mius ne uous puet ele trair 
et bien saciés s ele estoit moie 
de traison m apeleroie 
home c on ne puet castoier 
deuroit on al mostier loier 
comme desué deuant les prosnes 
certes dame de ses ramprosnes  
fait mes sire yuains  ne uous caille 
tant set et tant puet et tant uaille 
mes sire kex en totes cors 
qu il n i ert ia muiax ne sors 
bien set encontre uilonie 
respondre sens et cortoisie 
si ne l fist onques altrement 
or saués uous bien se io ment 
mais io n ai cure de tenchier 
ne de mellee comenchier 
car cil ne fait la mellee 
qui fiert la premiere colee 
ains le fait cil qui se reuenge 
bien tenceroit a un estrenge 
cil qui tance a son compagnon 
ne uoil pas sambler le gagnon 
qui se herice et reguigne 
qant altre mastins le resgrigne  
deque il parloient issi 
li rois fors de la cambre issi 
u il ot fait longe demore 
car dormi ot dusq a cele ore 
et li baron qant il le uirent 
tot em pies contre lui salirent 
et il tous rasseoir les fist 
dales la roine s asist 
et la roine maintenant 
les noueles calogrenant 
lor recontoit tot mot a mot 
car bien et bel conter les sot 
li rois les oi uolenters 
et fist yy sairemens enters 
l ame xm son pere 
et la son fil et la sa mere 
qu il iroit ueir la fontaine 
ia ains ne passeroit quinsaine 
et la tempeste et la meruelle 
si qu il uienra a la uelle 
mon signor saint iehan baptiste 
et si prendra la nuit son gist 
et dit que auolc lui iront 
tot cil qui aler i uolront 
de ce que li rois deuisa 
tote la cors mius l en prisa 
car mout i uoloient aler 
li baron et li baceler 
mais quiqu en soit lies et ioians 
mes sire yuains en fu dolans 
qu il quida i aler tos sols 
si n fu destruis et angoissols 
del roi solement qui aler i deuoit 
pour ce solement li greuoit 
qu il sauoit bien que la bataille 
aroit mes sire kex sans faille 
ainsque il s il la requerroit 
ia ueé ne li seroit 
ou mes sire gauains meismes 
espoir la demanderoit primes 
se nus de ces yy la requiert 
ia contredite ne li iert 
mais il ne les atandra mie 
qu il n a soing de lor compagnie 
ancois ira tos seus son uol 
ou a sa ioie ou a son dol 
et quique remaigne a soior 
yuains uienra a son ior 
em breceliande et querra 
se il puet tantque il uerra 
l estroit sentier buissonconos 
car mout en est cusenconous 
et la lande et la maison fort 
et le sollas et le deport 
de la cortoise damoisele 
qui tant est auenans et bele 
et le prodome auolc sa fille 
qui en onor faire s escille 
tant est frans et de bone part 
puis uerra les tors et l essart 
et le grant uilain qui la garde 
la uoie li demore et tarde 
de uilain qui tant par est lais 
grans et hisdex et contrefais 
et noirs a guise de ferron 
et puis uerra le noir perron 
et la fontaine et le bacin 
et les oisiax desor le pin 
si uerra plouoir et uenter 
mais il ne s en quiert ia uanter 
et ia son uoel nus ne le saura 
desi a tantque il aura 
grant honte ou grant honor eue 
puis si soit la cose seue 
mes sire yuains de la cort s amble 
si qu od lui n en mena ensamble 
mais sols uers son hostel s en ua 
tote sa maisnie troua 
si commanda metre sa sele 
et zz son escuier apele 
qui il ne celoit nule rien 
 diua  fait il  apres moi uien 
la fors et mes armes m aporte 
io m en istrai par cele porte 
sor mon palefroi tot le pas 
garde ne demoure tu pas 
il me conuient mout loing errer 
et mon ceual fai enseler 
si l amaine tost apres moi 
et ramaine mon palefroi 
mais garde bien ce te commant 
que nus qui de moi te demant 
que tu nouele ne l en dies 
se tu de rien en moi t afies 
ia mar t i fieroies mais 
sire  fait il  or aiés pais 
alés que io uous suirai ia  
mes sire yuains maintenant monte 
qui uengera s il puet la honte 
son cosin ainsque il retort 
li escuiers as armes cort 
et al ceual et monta sus 
qu il n i ot de demore plus 
qu il n i faloit ne fers ne clos 
son signor siut tos le esclos 
tantque il le uit descendu 
et l auoit un poi atendu 
long del cemin en un destor 
tot son harnas et son ator 
ot atorné et si monta 
mes sire yuains n i soiorna 
pourq anoiés fu tant ne qant 
ancois erra cascun ior tant 
par montaignes et par ualees 
et par fores longes et lees 
par lius estranges et saluages 
et passa mains diuers passages 
et maint peril et maint destroit 
tantque il uint al sentier droit 
plain de ronces et d oscurte 
et lors fu il asseurré 
que il ne pot mais esgarer 
quiqu i le doie comparer 
ne finera tantque il uoie 
le pin ou la fontaine ombroie 
et le perron et la tormente 
u grelle et ploet et tone et uente 
la nuit ot ce poés sauoir 
tel hostel com il dut auoir 
car plus de bien et plus d onor 
troua asses el uaassor 
c on ne li ot conté ne dit 
et ensen la pucele uit 
de sens et de biaute yy tans 
que n ot conté calogrenans 
qu en ne poet pas conter la some 
de bone dame et de prodome 
desqu il s atorne a grant bonte 
ia n ert tot dit ne aconté 
que lon ne poroit pas retraire 
tant d onor com prodom set faire 
mes sire yuain cele nuit ot 
mout bon hostel et mout li plot 
et uint en l essart l endemain 
et uit les tors et le uilain 
qui la uoie li ensaigna 
de la meruelle que il ot 
comment nature faire sot 
si laide chose et si uilaine 
puis esra dusq a la fontaine 
si uit quanqu il uoloit ueoir 
sans arester et sans seoir 
uersa sor le perron de plain 
del bacin de l eue tot plain 
et maintenant uenta et plut 
et fist tel tans com faire dut 
et qant dex redona le bel 
sor le pint uinrent li oisel 
et firent ioie meruillose 
sor la fontaine perillose 
ainsque la ioie fust remese 
uint d ire plus ardans que brese 
li cheualier a si grant bruit 
com s il cacast un cerf de ruit 
et maintenant qu il s entreuirent 
s entreuindrent et assalirent 
qu il s entrehaoient de mort 
cascuns ot lance roide fort 
si s antredonent si grans cols 
q yy les escus de lor cols 
percent et li hauberc deslicent 
les lances fendent et eschicent 
et li troncon uolent en aut 
li uns l autre a l espee assalt 
si sont au caple des espees 
les guiges des escus colpees 
et les escus dehaciés tous 
et par desus et par desos 
si que les pieces en dependent 
n il ne se coeurent et desfendent 
car si se sont haligotés 
q a deliure sor les costes 
et sor les bras et sor les hances 
se ferrent les espees blances 
felenessement s entresproeuent 
n onques d un estal ne se moeuent 
ne plus que feissent doi gres 
ainc dui cheualier si engres 
ne furent de lor mort haster 
n ont cure de lor cols gaster 
q al mius qu il poeent les emploient 
li hiaume s enbuignent et ploient 
et del hauberc les mailles uolent 
si que del sanc asses se tolent 
car d aus meisme sont si calt 
li hauberc que li soens ne ualt 
a cascun gaires mius d un froc 
es escus se ferrent d estoc 
si est meruelle que tant dure 
la bataille cruex et dure 
mais andui sont de si grant coer 
que li uns por l autre a nul foer 
de tere zz pie ne guerpiroit 
se dusq a mort ne l empiroit 
et de ce firent mout que preu 
c onques lor ceuax en nul leu 
ne naurerent ne empirierent 
qu il ne ualrent ne ne daignerent 
mais tos iors as ceuax se tinrent 
que nule fois a pie n i uinrent 
si n fu la bataille plus bele 
en la fin son hiaume esquartele 
al cheualier mes sire yuains 
del colp fu estordis et uains 
li cheualier si s esmaia 
car si felon colp n assaia 
que il ot desos le capel 
fandu le cies dusq al ceruel 
si que de ceruele et de sanc 
taint li maille del hauberc blanc 
dont si tres grant dolor senti 
q a poi li coers ne li parti 
et s il fui n ot mie tort 
car il se senti nauré a mort 
il sot noiant n i ualt deffense 
enuers son castel eslaissiés 
et li pons li fu abaissiés 
et la porte oluerte a bandon 
et mes sire yuains de randon 
quanqu il pot apres esperone 
si com girfaus grue randone 
que de loing moet et tant l aproce 
ferir ne l quide mais ne l toce 
ensi fuit cil et cil le cace 
a por zz pou qu il ne l embrace 
et il ne le pot pas ataindre 
si est si pres que il l ot plaindre 
de la destrece que il sent 
mais tos iors al fuir entent 
et cil de cachier s esuertue 
qui crient sa poine auoir perdue 
se mort ou pris ne le detient 
car des ramprones li souient 
que mes sire kex li ot dites 
n est pas de la pramesse quites 
que a son cosin a pramise 
creus n en ert en nule guise 
s ensaigne ueraie n en porte 
a esperon iusq a la porte 
de son castel l en a mené 
si sont ens ambedui entré 
es rues par u il passerent 
onques nul hom n encontrerent 
et uinrent andui a elles 
dusq a la porte del pales 
si auoit si estroite entree 
que dui home ne dui ceual 
sans encombrier et sans grant mal 
n i poeent pas ensamble entrer 
ne dui home 
car tout ansement estoit faite 
com arbaleste qui agaite 
desus qui fiert et gaite et prent 
qu ele escape loes et descent 
car noiant n atoce a la clef 
ia tant n i tocera soef 
issi desus la porte estoit 
zz trebuces qui sostenoit 
amont une porte colant 
de fer esmolue trancant 
se rien sor cel engin montoit 
la porte d amont descendoit 
si stoit pris et detranciés tos 
qui la porte atagnoit desos 
et tot enmi a droit compas 
estoit si estrois li trespas 
com ce fust zz cemins batus 
el droit sentier s est embatus 
li cheualier mout sagement 
et mes sire yuains solement 
hurte grant aleure apres 
se l uint% atagnant de si pres 
qu a l arcon deriere se tint 
et de ce mout bien li auint 
qu il auant se fu estendus 
tos Eust esté porfendus 
se ceste auenture ne fust 
car li ceuax marca le fust 
qui tenoit la porte de fer 
ausi com diable d enfer 
descent la porte et ciet aual 
s ataint la sele et le ceual 
deriere et trence tot parmi 
mais n atoca la deu merchi 
mon signor yuain forsque tant 
qu a pres del dos li ua raant 
si que yy les esperons 
li tranca a res des talons 
et il cai mout esmaiés 
et cil qui ert a mort plaiés 
li escapa en tel maniere 
une autel porte auoit deriere 
come cele deuant estoit 
li cheualier qui s an aloit 
parmi cele porte en issi 
et la porte apres lui cai 
ensi fu mes sire yuains pris 
mout angoissos et entrepris 
remest dedens la sale enclos 
qui tote estoit celee a clos 
dorés et paintes les maisieres 
de bone oeuure de color aa 
mais de rien si grant dol n auoit 
comme de ce qu il ne sauoit 
quel part cil en estoit alés 
d une cambre iloques dales 
oi olurir zz huis estroit 
queque il ert en cel destroit 
s en issi une damoisele 
sole mout auenans et bele 
et l uis apres lui referma 
qant mon signor yuain troua 
si l esmaia mout a primiers 
 certes  fait ele  cheualiers 
io croi que mal soiés uenus 
se uous estes caians tenus 
uous i serois tous depeciés 
car mes sire est a mort bleciés 
et bien sai que uous l aués mort 
ma dame en fait zz dol si fort 
et sa gent enuiron li crient 
qu a poi de dol ne s ocient 
si uous seuent il bien caians 
mais entr ax est li dols si grans 
que il n i poeent or entendre 
s il uous uoelent ocire u pendre 
a ce ne poeent il faillir 
qant il uous ualdront assaillir  
et mes sire yuains li respont 
 ia se deu plaist ne m ocirront 
ne ia par aus pris n i serai 
non  fait ele  que i en ferai 
auolc uous ma puissance tote 
n est mie prodom qui trop dote 
pour ce quit que prodom soiés 
que n estes pas trop esmoiés  
