beau soignor et uos dames faites que lon uos ohie 
que dex doint a uos armes de paradiz la ioie 
si ie sa aucun bien que ie dire ne doie 
a uos ne toiche mie quex poicherres que soie 
i a apris a escole sou sa por escriture 
de deu heit la parole cilz qui de deu n ai cure 
mez ciz qui de deu est et qui aime droiture 
mont hi a lou cuer preu si antant a mesure 
or escoutez signor qui damedeu amez 
que les poines d enfer et les delors dotez 
ie uos ferai antandre se hoir lou uoulez 
comant pechierres hons est an anfer penez 
des grans poignes d anfer uos dira ie partie 
a garant l escriture si n an mantira mie 
commant pecherres hons les dessert an sa uie 
qui deu ne uet amer ains maint an fole uie 
soignour desus cet arc est zz cielz conpassez 
de lune et de solot et d estoiles formez 
por cui trestoz li mons est hui anluminez 
soz celui est zz autre qui est dex apalez 
an apres est li ciez ou est la maetez 
ou li fiz deu maint qui de uirge fut nez 
qui les pecheors fut an la croix penez 
que deaubles auoit trestoz anprisonez 
ainz ne fu hons mortez qui tot ice ueist 
fors l apostre sain pou qui tot lou mont oist 
cil uit iusque au tier ciel la ou est ihesu crizt 
por sain michie l arcange que ihesus li tramist 
icele grant autoce que glore est appalee 
por cuer de crestien ne pest estre pansee 
por lotre de nul cler ne pet estre prouee 
benoite sera l arme que laissus ert tornee 
icele grant autauce uit sains pau resplandir 
ne lou pet reconter quant il n ost lou lesir 
que nostre sire dex ne li uot consantir 
ne li hons n est pas dignes qui doiue ce oir 
soignors or uos dira ce que uos hai promis 
con grant sont li tormant ou delorous pahis 
la ou cil pecheor seront ansamble mis 
qui ne ueulent amer ne de ne ses amis 
sains pou fut an anfer aincoizque il transist 
quar sains michie l arcange l i mena et conduist 
dex uot que il cogneust les poignes et ueist 
d enfer et de mal fere ce chateist 
or orrez ia parler de l anfernal delor 
a garant traons sain pou nostre doctor 
commant sont tormanté li mauais poicheor 
que por la uainne gloire laissent lor creator 
an l abime d anfer hai zz harbre planté 
dont li seges desor sont charbon anbrasé 
les brainches sont de feu li rain sont anflamé 
des broiches sont li rain antor anuironné 
plus ardant et plus apre que charbons alumé 
illuc uit sain pou poicheors cruciez 
les zz pandre por mains les autres por les piez 
por les brainches desus anbroichiez anfichiez 
les autres por les dois panduz por lor pechiez 
sains pou hai regardé par la senestre part 
si uit une fornoise de feu qui tos tans art 
la flame por yy leus les deuise et depart 
or prions damedeu lou roi que nos an gart 
de prisom au deauble et nos trahe a sa part 
soignours an l apre fornoise habitent yy delors 
yy diable l atisent c est lor maistre labours 
et yy flames en issent de diuerses colours 
de chascune des flames issent yy grans ardouz 
anuiron la fornoise hai yy cruex tormant 
ou pecheors sont mis mortel cruciaumant 
yy deauble les gardent au trainchant feremant 
quant ont l arme saisie si la getent dedans 
set plaies les apele la diuine escriture 
la premere est de noix et destroinant froidure 
la tierce est de feu et de meruoilouse ardure 
la quarte est de sanc angousoz sens mesure 
la quinte des yy plaies et crual sarpent 
et la siste de foudres et d auenimemant 
la septainne de paors et d epaontemant 
or uos an gart dex qui fit lou formemant 
quant icil yy deauble hont une arme saisie 
por ices yy tormans chascuns a soi la guie 
li zz la lance a l autre ia ne sera guerpie 
de queque part qu ele aile deauble l ont saisie 
lor uient a la chaitiue zz delorouz essaut 
qui por ses grans pechiez sofrera si grant mal 
en anfer hai une roe male 
que ou tormant plunge et auole 
de quoi feuz d anfer de desoz 
les las les orgoillors les glos 
qui an cele roe sont mis 
la roe briemant uos deuis 
si conme sain pou nos reconte 
qui sait que cele roe monte 
mont est pesans et anuoisouse 
et grans et griez et perilose 
a ces qui tormanté seront 
et droite deserte iront 
tote est conpassee por art 
et de totes trainche et art 
ansint escorche et art et cuit 
qanque elle atant et aconcut 
yy goules ai soz cele roe 
an ces goules s enbat et noe 
et parmi eas sa uoie torne 
mont est chascune grans et lee 
an l une ai glace et ialee 
si froide si cruel si pesme 
que nul mostre n i pet esme 
et an l autre ai metaux boillanz 
et la tierce si mau olans 
que tote la roe en salit 
de la puor qui de li ist 
tuit cil qui murent an pechie 
sunt a cele roe ataichié 
et plurent por les tormans 
de totes manieres dedans 
ilcil qui ont tel 
por ce qu il orent a bandon 
les biens dou monde et il morirent 
que deu ne poures ne connurent 
et selonc ce que mespris hont 
plus et mains tormanté i sont 
mont hi a tormanz sanz mesure 
meruoille est conmant nunz il dure 
mais oncor hont il une poinne 
que plus les griue et plus les poinne 
que totes ces choses ne font 
ce est li duel qui toz les font 
de ce qu i uoient paradis 
et la grant ioie ou cil sont mis 
qui an cest monde deu seruirent 
par coi la ioie desseruirent 
ie uos ai conté briement 
la dolor et lou dannement 
ne uos anuit il mie mes paroles oir 
n i a celui de uos ne conuigne morir 
la boiche et lou palaix et la langue porrir 
richece ne beaute ne uos porra garir 
don ne ueistes uos morir uos ansessous 
li quel uos hont laissié et terres et honours 
ne sauez ou il sont s ont mestier de secors 
dex gart nos et uos des anfernaus delours 
tuit an irons apres ia n an ert trestorné 
mont por pet estre lies qui maint en cherite 
qui main an cherite il maint an damede 
et dex est an celui qui maint an cherite 
or prions damede qui an la crois fut mis 
premeremant nos et puis ses amis 
que il oit merci des mors et aussimant des uis 
que an anfer ne soient mauuaisemant assis 
sain pou et saint michiez sont an anfer antré 
si hont de deuant hos zz tormant esgardé 
sain pou s en arestist quant il l out auisé 
de la poor qu i ot reclama damede 
 marci beas sire peres qui mains en trinite 
garde m arme et mon cors de ceste tempeste  
sain michie regarde lou uit espaonté 
de la maim lou soigna si l a aseguré 
li tormant don saint pou ot la paor si grant 
uos sai ie bien conter lui an trais a garant 
ce est une grant roe de nor feu tot ardant 
mil toises hai de lonc et de large autretant 
la roe est de feu menuemant tornant 
estanceles an uolent menuemant sailant 
roiges indes et noires mont aspremant cuianz 
de la menor porroit ardor uns aymant 
c est plus dure qui pet estre trouee 
la pierre d aymant est ce apalee 
mas s ere ou feu d anfer ia n i auroit duree 
l arme qui la ira mont est malauree 
quant saint michie li anges hot saint pou tot mostré 
an zz petit momant l a ou soi tranporté 
paradis li mostra lou regne damede 
ou li bon seront mis a grant bienaurte 
soignour de paradis ne uos sai reconter 
tant ert grans la ioie com dex uoudra doner 
a ces c ou seruiront et lou uoudront amer 
or prions damedeu qui tot pet gouerner 
tel chose nos lai dire por quoi puissains monter 
laissus an cele ioie qui tot tans doit durer 
frainche gent douce et debonaire 
zz pou uos ueuz prier de faire 
pais por oir raison certene 
ihesu cris qui uit et qui regne 
conme sires com rois conme dex 
li nostre pere droiturex 
rois dou ciel et des arcanges 
rois des apostres et des anges 
rois desus tote creature 
fiz de uirge nate et pure 
la saintime pucele monde 
li grans sires de tot lou monde 
qi sus tote rien ai puissance 
uos gart de tort et d acusance 
et d anconbrier et de contraire 
et nos doint a si bon chie traire 
c a tex oures puissains amordre 
qui soaint a rahonplir l ordre 
laissus an la gloire celestre 
por deuers la partie destre 
dou roi qui pas n ainme boidie 
signor ne cuidez que ie die 
chifles ne gas d auau la uile 
ains uos di selonc l auangile 
qui dit an fine uerite 
que hons qui uient an charite 
qu i uient an deu et dex an lui 
dex est toz iors auec celui 
qui uit et se tient natemant 
an bonne foi onestemant 
ansinc com li lois lou conmande 
mas ne cuidez que ie uos mante 
a deuisier la conmandise 
la loi les poins de sainte eglise 
a piece achiué ne l auroie 
ou estre puet que ne sauroie 
ceu ne m an ueis 
mas ie uos ueis an romant motre 
zz essample beal a oir 
dun tuit iciz porront ioir 
qui hi panseront de fin cuer 
car toz mal an metrons defuer 
orguel auarice et anuie 
mont an amanderont lor uie 
et uers deu et uers nostre dame 
prou hi aure a cors e arme 
nos an auons bien tuit metier 
or oez que ie ueus traitier 
et de quoi uos fais mancion 
d une ante esirent dui ciun 
l ante ceu fut zz chiualiers 
mas ne sere ia anparliers 
de dire quex hons il estoit 
masc a bien faire s afaitoit 
sa moiliers hot de li yy fiz 
beas ualos saiges et soitiz 
ceu furent li ciun de l ante 
norri furent an lor iouante 
aise et furent chier yy 
atant que zz iors fu auenuz 
que chiualiers an fit li paires 
puis morit ausi fit li maire 
anmedui furent mis an terre 
li frere partirent an erre 
hastiuement lor heritaige 
an pais de ceu firent que saige 
chacons d aux ot zz bel chateal 
bien seant fort et riche et bel 
parti sont or lor conuient fomes 
adonc esposerent yy dames 
noces hi ot grans et plenieres 
gens hi ot de maintes meneres 
qui grant ioie et feste firent 
que cant les noces departirent 
chascons freres an sa maison 
se demora longe saison 
li ainez fut prouz et iantis 
a deu seruir est antantis 
an iehuner et an uoillier 
uoloit lou sien cors treuailier 
an bien et an armone faire 
et chascon ior uetoit la ere 
l amor deu nostre signor 
mont uolontex et san grinor 
ne pet nons hons soffrir sans mort 
sa fome li facoit confort 
qui tote sa uie sauoit 
et mont grant pidie an auoit 
formant l amoit et tenoit chier 
riens ne li sait que reprouchier 
ses sires mont la tenoit chiere 
que mont auoit bone menere 
andui meneent bone uie 
mas de tot ceu n ai anuie 
li fraire au signor qui estoit 
an son chatel ou s afaitoit 
et pignoit yy foiz lou ior 
n ere mie ades a seior 
ains aloit sans delaement 
quant sauoit zz tornoiemant 
torneoit an estrange terre 
pris de cheualerie querre 
tant fit par sa cheualerie 
qu il hot sa baichelerie 
d armes et grans pris et grans los 
plus c onques n ot li quens de los 
ne ciz de bar ne ciz de noi 
ciz de blois ne ciz de sain poi 
mont hot grant pris et grant renon 
c on ne parloit se de lui non 
pres et loint an estrange terre 
pris de cheualerie querre 
an et an guerre 
d armes auoit passé gauuain 
maint chiualiers prit de sa main 
et maint an ferit sus l escu 
zz ior hot zz tornoi uoincu 
lou pris hot de ces qui hi furent 
cant tornoé hont si s esmurent 
il et sa gent por reuenir 
an son pahis qu i uet tenir 
grant cort de ioe qu i sauoit 
que lou pris dou tornoi auoit 
an son pahis est reuenuz 
amez i fut et chier tenuz 
son frere mande que il uainne 
a sa cort que pas ne remainne 
et li predons ploins de pidie 
qui uers deu hai tex amitie 
qu i ne panse a nule autre chose 
il uint or oez la porglose 
a la cort ot maint gentil home 
n an porroie dire la some 
dames hi ot et damoiseles 
acimees nobles et bales 
apres maingier commancai ioie 
ni ot dame qui soit coe 
ains chantient por contancion 
mains mos de diuerses chansons 
ciz chiualier espingnent tuit 
tex ioie menent et tex bruit 
qu il n est nuls hons si les oist 
an cui li cuers ne resioist 
mas li bons freres au signor 
pansoit a la ioie grinor 
a la ioie de paradis 
qui est et qui sera toz dis 
ne li chaloit de lor paroles 
de lor dis ne de lor caroles 
riens que uit ne ohit dire 
ne fut hons qui lou uehit rire 
formant s an mereuoilent tuit 
au signor li dient plus d uit 
 sire  font il  nos est uis 
que n est mie bien uostre amis 
uostre freres car il li pause 
de ceste gent qui ci s anuoise 
n est home qui hui lou uiet rire 
demandez quoi ceu est sire  
li cheualiers ot la nouele 
tot maintenant son frere apale 
 frere  fait il  qu auez hahu 
auez uostre sanc bahu 
estes uos iriés de mon bien 
frere  fait il  neni de rien 
dites moi donc quex raison 
uos ne faites an ma maison 
ioe ausi com cil autre funt 
uos sospirez de cuer parfont 
hui ne getastes zz souris 
ceu est ceu que ie hai lo pris 
d armes plus que uos bien lou sai 
duel an auez frere n en ai 
honques n an hos ne duel ne ire 
riez don ia uos couient rire 
riez car rire uos couient 
non fera car il ne m an tient 
ne si ne suic ne autremant 
riés car ie lou uos conmant 
ou ia serois toz detrainchiez 
frere  fait il  de fi saichiez 
que ceu puis perdre la teste 
ne rira n i fera feste 
ceu saichiez uos bien tot de fi 
non  fait il  et ie uos deffi 
se uos ocierra de ma main 
ainsque part li iors de demain 
cui qu i poit ne cui qu i soit bel 
se uos truiz an uostre chatel 
alez uos an  et ciz s an torne 
qu a la feste plus ne seiorne 
ains monte et puis se met an uoe 
et ciz demenerent la ioe 
tanque ceu uint a l aserir 
et il s an uint por soi garir 
an son chatel il dest sa fome 
son estre lor plora la dame 
des yy eauz conmance a larmer 
la nuit font lor portes fermer 
et quant ceu uint a l andemain 
li cheualiers leua bien main 
sa gent ai fait d armes garnir 
ne uet c on l an puisse escharnir 
son cors fit armer et sa teste 
car il crient lou fou de la feste 
et puis ai fait matre la sale 
sus zz grant destrier de castale 
et si fit lou cheual quourir 
apres fit les portes ourir 
deuant lui garde an la chanpainne 
si hai ueu mainte ansoigne 
maint panunceal et maint escu 
lor sot bien que la guerre fu 
dit a ses gens que saut soient 
et que chose que il uoient 
ne se mouaint iusque il reueinne 
lor s an part de sa main se soigne 
si s an ua la lance baissie 
tantqu il uint a la cheuauchie 
son frere apale d une part 
 frere  fait il  se dex uos gart 
dites moi qu auez an panse 
auez por uostre cuer pansé 
uolez me uos don faire guerre 
oil et getter mort a terre 
car lou corros et l acoison 
uos des hier an ma maison  
li predons tantost li respont 
 frere deu qui fit lou mont 
il m est auis et si me samble 
se mes gens et les uos assanble 
se conbatent ceu sera maus 
moi et uos conbatons por aus 
tel couant que se ie suis 
uoincuz uos aurois sanz anui 
ma terre et tot mon aritaige 
la teste an prenez an otaige 
et se uos estes mon cors 
uoincuz ie uos an manra lors 
an prison dedans mon chatel 
se uos ocierra si m est bel  
ciz qui cuidoit ualor rolant 
uit son frere maigre et crolant 
bien an cuida maingier tieu yy 
ocirre lou cuide et abatre 
maintenant li ai dit por ire 
 ie l ostroi  fait il san plus dire 
lor s antreuenent li ualsaul 
chascon lait core lou cheual 
andui orent trainchanz espiez 
desus les escuz uorneciez 
s antreferent tex uortu 
que li zz hai l autre abatu 
ius dou cheual anme la pree 
au plus iune mie n agree 
ceu que d armes ot grant pris 
la rainne ai son cheual pris 
et puis auoit trait nu lou branc 
uers lou bon predonme au cuer franc 
s ou ua ferir tel air 
sus l escu qu i an fit cheir 
zz grant chantel anme lou pre 
 uos n auez pas fait a mon gre  
fait li predons  saint martin 
mas uos aurois ia zz tatin  
lor lou fiert sus lou chapeler 
dou eaume si que chanceler 
lou fit tant estoit eslordiz 
tant duremant fut estordiz 
qu i ne sot a dire ho ne non 
autre foiz lou fiert li predon 
et ciz cheit toz estandu 
a son frere ai lou branc randu 
marci crie et li predons saut 
se dit  uos an uanroiz an aut 
an prison tot a ma marci 
et si uos desarmés ici 
la teste car plus ne uos quier 
frere  fait il  mont uelontier  
il se desarme et li predons 
apale de l ost zz garceon 
qui lor ai randu lou destrier 
que il monte por les estriers 
au garceon qu il aile tost 
la nouele conter an l ost 
que pais est et chascuns s an aile 
que ciz lor ai conté sanz faile 
cil de l ost oient la nouele 
n i ot celui cui ne fust bale 
tuit se departent si s an uont 
et li frere ou chastel amont 
sont uenu mont atiuemant 
et li ainnez soutiuemant 
an apale yy cheualiers 
ardiz coraigeuz et fiers 
 or tost  fait il  prenez mon frere 
une grant paor et amere 
li faites car ie lou conmant 
et si uos dira bien conmant 
desarmez lou a une espee 
taigne chascuns longue et lee 
et desoz chascune memale 
li anpointiez sus la forcele 
une espee et por darrier l autre 
ne n i ait ia ne zz ne autre 
ne face sanblant de l ocierre 
poignez cant uos lou m orroiz dire 
zz pou si que uoe son sanc 
coler tot contraual son flanc 
mas ne m ociés pas mon frere 
andouz nos porta une mere 
et zz paires nos angendra 
mas ie suis ciz qui lou uandra 
sa felor car trop fou lou truis 
predomme an fera se ie puis  
ausinc con li predons lou dit 
cil lou firent sanz contredit 
desarmé l ont et desuetu 
a pures braes trestot nu 
chascon tient une espee grant 
li zz au destre bras l en prant 
et li autres lou senestre 
or ai il bien troué son maistre 
car desoz chascune memale 
li apoinnent une alemale 
trainchant ague e afilee 
por darrier fu la tierce espee 
droit androit ou les autres sont 
li predons lor escrie adont 
si con por ire fieremant 
 poignez car ie lou uos conmant  
cil lou poignent et il tressaut 
li sanc parme les plaes saut 
contraual li descent et raie 
a terre de chascune plaie 
cil sent la delor si fremit 
ses freres lou uoit se li dit 
 ri frere ri ri ri 
non fera i a lou cuer marri 
conmant rira ne an quex guise 
qui uoit ne qui sant son iuise 
de paor hai lou cuer marri 
ne ia n atan nule marci 
ains atan la mort arestaul 
et cop d espee me font maul 
don ciz chiualier me font guerre 
si uoi mon sanc cheir a terre 
tex duel ai que ie ne puis dire 
de ioe faire ne de rire 
non frere dites uos de uoir 
oil don pouez sauoir 
que ausi com uos estes ore 
ere ie lor e plus ancore 
destroiz car plus erent poignanz 
et angoissoz et detrainchanz 
les espees don ie santoie 
la delor don pansis estoie 
car ie pansoie a la delor 
d anfer qui me tot la quelor 
car tex paor me fait anfers 
qu i n ai sus moi ne os ne ners 
ne fremisse cant m souuient 
si que de ioie ne me tient 
ne nuls tans ne nule saison 
or ralés an uostre maison 
car ie ne uos ocierra pas 
mas de mau faire soiez las 
pansez an bien desoremais 
ansinc aurons moi a uos pais  
ciz li otroe qu i sera 
predons gimais mau ne ferai 
il dit uor car puis predons fu 
puis ne porta lance n escu 
ains mena puis uie d ermite 
por amor dou saint esperite 
et li predons qui hot esté 
an sainte uie maint este 
et maint iuer et maint termine 
sait de fi sa uie define 
declinant ua ne pet plus uiure 
a sa fome dit a deliure 
 dame ie muer foi que uos doi 
fariez uos or riens moi  
la bonne dame li respont 
 n est riens c om puisse faire ou mont 
que uostre amor ne feisse 
feriez ore chiere dame 
oil sire saichiez por m arme 
don uos pri cant ie sera mors 
que uos facez ourir mon cors 
s an faites fors traire lou cuer 
saichoiz que uos hi auroiz buer 
tant soulement faites moi 
lou cuer faitez fandre parmi 
si uorroiz qu il aura dedanz  
la mors li fut antre les danz 
cant ot ceu dit morir l estut 
et la dame si conme il dut 
fit uitemant sanz seiorner 
lou cors an tex guise atorner 
ourir s an fit traire lou cuer 
et cant li cuers an fut mis fuer 
fandre lou fit saichoiz de fi 
dedanz troua zz crucefi 
ou cuer moimes saichez don 
hons qui panse an deu an parfon 
ueraement de cuer antier 
deauble n ou panst anginier 
mas ne croit deu ne son pouor 
et dex ne se fait pas ueor 
a chacon ne il n est mie tans 
mas dou deable ai bon desfans 
hons qui sert nostre creatour 
car auec lui et tot antour 
sont li messaige ihesu crit 
si con nos trouons an escrit 
qui or lou porroit tant amer 
qu i pohit son cuer antaumer 
tantque li fiz deu hi antrat 
et que ses autex i orat 
buer seroit nez de sa mere 
et buer angendrez de son pere 
he dex il ne remaint c an nos 
car ausi ce saichiez uos 
uenroit dex nos consoilier 
s aprenez por lui a uoilier 
uoiliez conme por icelui 
qui ses seruices abeli 
tantqu i l auoit escrit ou cuer 
ne unques n an hexit defuer 
ains uequit et usa sa uie 
an charite sanz nule anuie 
he dex qui de son digne cors 
fist charite et prit la mort 
de mort an crois nos secorre 
de nos poichiez et uout rescorre 
sa proie qui est aculie 
cil nos destort de l asailie 
dou deable qu i ne nos face 
dommaige et ne nos anlace 
et ma dame sainte marie 
uers lui nos an soit an ahie 
sains pou peres et iehans 
respondaint tuit amen amen 
por orguillors humilier 
uos ueul zz conte desploer 
que i a apris noualement 
don maint se porront chatoier 
quant il l ouront pronuncier 
s il hont sanz ne antandemant 
on doit bien oir e antandre 
ansoignier et aprandre 
bon conte et bon dit ausimant 
ceoz don on pet exanple panre 
et de folie soi reprandre 
et contenir plus saigemant 
qui saigement se uet tenir 
ces monde li couient air 
et uiure an pais et onblement 
uos uaez souent auenir 
que dex ne uet orguel sofrir 
qui dure au siegle longemant 
mais l amors dou monde nos tient 
si que de deu ne nos souient 
ains l auons dou tout oblié 
si nos pait il et nos sotient 
et nos donne ceu qui couient 
il nos daut bien souenir 
que dex uot a onte morir 
por nostre uie restorer 
et an ces monde uot uenir 
et humblement soi maintenir 
nos aidier a ceu courer 
qui plus ai richesce e anour 
si doute moins nostre signour 
et ait armone et charite 
mas zz pou fait sanblant d amor 
li riche au pauure et au menor 
tantque il l a deserité 
il n i hai leaute ne foi 
ne point de bien ne point de loi 
foi ne iustise ne droiture 
ceu font li maistre de la loi 
li prince li conte et li roi 
il ne lor chaut dou motre cure 
ou monde ai tant de conuoitise 
que nus n ai riens qui li sofise 
ia tant saicheois n aura d auor 
la chars nos resaut e atise 
qui nos destroint et nos iustise 
acunplir tot son uolor 
ahine luxure e anuie 
orguel paroce et glotenie 
hont si conquesté ces pahis 
qu i n i remant chatelerie 
ne borc ne uile ne abaie 
qu il ne proignent ce m est auis 
si religios hont abis 
si hont il autant de delis 
et plus que n ont li seculere 
por neant se caurent ce cuit 
car on sait bien il i sont tuit 
il hont changié regle a menere 
orguel rapine et troicherie 
portent au moignes compaignie 
au grans abes e au prelas 
humilitez s an est fuie 
mont corrocie et mont marrie 
qui n aime mie tex soulax 
trop duremant est esbaie 
car chiualiers ne l ainment mie 
ains li sont duremant contraire 
ceu fait la chars nostre enemie 
qui onques ne fit bonne anuaie 
ne riens qui a dieu dahut plaire 
he chetis mondes soufraitous 
et deceuans e angoisouz 
ploins de soufraite et de poichie 
mondes cruex e orguillos 
nos ne uiurons que zz ior ou yy 
mar nos hi sumes aloichié 
ces mondes nos est essanplere 
que nos deuons nos cuers retraire 
d amer li et de matre cure 
car il i ait trop a refaire 
nuns n i pet demorer gaire 
qui n ait poinne et male auanture 
ou monde ai tant de mauuaitie 
hui es sains demain desaitié 
li plus sains ai grant meladie 
ou mort ou pris ou mehainié 
ou canqu i ai gaaigné 
a zz cou an tote sa uie 
fortune fait maint home riche 
et mat si aut et si l anfiche 
que il ne prise nule gent 
mas an pou d oire lou deffiche 
et uire zz tour et lou refiche 
an pourete e an neant 
tex est sains qui demain morra 
tex rit et ioue qui plorra 
sanz recourier et sans confort 
tex ua a maul qui recoura 
tex s auance qui ne poura 
tout acunplir deuant sa mort 
ces mondes n est que ruse et fable 
il n i ai riens qui soit esteauble 
toiors se cheange et se remue 
mais l autre siegle est delitable 
ou est la ioie pordurauble 
qui ne se cheange ne remue 
qui bien panserot an sa uie 
il ne deuroit auoir anuie 
d estre orguillos ne bobanciers 
or panse bien si t umilie 
et tu uerras n an doter mie 
que tu ce dois petit prisier 
que uaut orguez que uaut arnois 
que uaut bobans que uaut auors 
qui a neant doit reparier 
n i demorra contes ne rois 
arceuauques clors ne borgeos 
que tot ne conuainne morir 
las tant hi ai de desconfort 
que nuns ne sait de quele mort 
quant ne conmant il doit fenir 
ia nul n i aura qui an port 
ne blou ne bife n estainfort 
forsc un suaire a l anfinir 
auers ert lor droiz aritaiges 
mar ant beal cors et bel uisaiges 
de tote humaigne creature 
ia nul n i aura auantaige 
tant hoit esté de aut 
qui ne deuainne porreture 
certez fous est a desmesure 
cors qui n aut que fiens e ordure 
et formez de si uil matere 
quant neant se deffigure 
et sait qu il est a auanture 
d estre demain mis an la bere 
ia por la mort ne seroit quite 
il conuient que l arme s esquite 
an purcatoire tot ainceois 
ou tant ai poigne et male luite 
qui ne porroit estre descrite 
ne an latin ne an franceois 
cil qui auront confession 
et de tres grant deuocion 
fin et loiau repantemant 
cil reciuront purgacion 
nus n aura ia remission 
s il ne l achete duremant 
li desconfes mort an pechie 
ne matront ia saichoiz lou pie 
ne n i auront espurgemant 
ainceoiz uanront trestuit soilié 
an la cort deu estre iugié 
cant il tanra son parlemant 
li userier hi randront conte 
et dou chetau et de la monte 
apertemant deuant la cort 
n i demorra ne roi ne conte 
qui trop n i ait delor et onte 
et qui ne soit tenuz bien court 
apoutoles et cheardenaus 
chiez et fontaine de tos maus 
orguel et por soignerie 
qui riche sont d autrui chetaus 
por atantiques et por seaus 
et por apertes simonies 
cil de grant mont et de citeaus 
fraires tampliers et opitaus 
an cui cheritez est perie 
qui font au segle lor aueaus 
faux iugemans desleaus 
don toz li mons se plaint et crie 
fauz medisans et ianglaous 
badeauz bailis et termaous 
qui tant de mau ont 
homecides et traitour 
et puis apres ci robaour 
n i receront pas oblié 
li plaidior et li arbitres 
qui hont iuré sus les reliques 
qu i ne seront ou nul a tort 
preuos de chateaus et de uiles 
qui font de troiches et de guilles 
faux iugemans et faux racort 
tesmoins pariures et orliers 
foiz mantie et bordeliers 
ploins de uice et de luxure 
faux chaniaors et faux drapiers 
il receront ou lor soumiers 
tuit cheargié de fauces mesures 
li plaidior religious 
qui sont et anuious 
et hont anuie d autrui bien 
que ne fut onques nule rien 
cil qui ont uescu sobremant 
sanz auor l autrui malement 
an leate e an amour 
et hont heu de poures gent 
pidie et donnent largemant 
amour de nostre soignour 
cil an iront la uoie clere 
au congie deu e a sa mere 
an droit sanz doutance 
ou il auront ioe et lumere 
auec ihesu crit nostre paire 
qui nos fit toz a sa sanblance 
qui nos anuoit humilite 
pais e amour et cherite 
et an la fin tex repantance 
que nos uoiains la trinite 
laissus an une deite 
ou il n ait point de descordance 
