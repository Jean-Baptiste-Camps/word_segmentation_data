en bons essamples raconter 
puet len tex choses escouter 
qui puis li ont molt grant mestier 
por ce ne ueil entrelessier 
a bien conter et a bien dire 
tantque ie puis auoir matire 
bel example et de cortais 
commaince ci iouham de blais 
en gascoigne lais aual 
out yy riche home et deslaial 
cil riches hons ert chastelains 
mes rienz n eschapoit de ses mainz 
que il poist es mainz baillier 
pelerins fist desguerrochier 
et marcheanz et autre gent 
leurs cors ledist leur auoir prent 
n il a uoisin enuiron lui 
que il ne face grant annui 
annuieus fut plainz de pechie 
sans charite et sanz pitie 
fel et cruex et orguellex 
et deslaial et couoiteux 
malles taches auoit en soi 
ne il n i a ni conte ni roi 
qui s entremeste dou uengier 
n il ne crient guieres leur dengier 
car ci chastel furent trop fort 
si a maint home pris et mort 
la clamour en uint par la terre 
de la gent qu i prant et enserre 
tantque l apostolle le sot 
si l en tint por fol et por sot 
amonester li fist et dire 
ainsqu il le uousist entredire 
qu il se guardast de tel pechie 
et qu il lessast tel mauuestie 
mais onc por ce ne uost rienz fere 
cil fut de molt malle afere 
lors fut entredite la terre 
len n i chante en n i enterre 
home ne fame qui i muire 
mes onc por ce ne s en uost duire 
ne ne li en fut se bel non 
por ce qu i eust achaisson 
des prouoires desheriter 
maintenent les en fet chacier 
leurs rentes prant et leur auoir 
ne leur lesse nul auoir 
a ses cheualliers les depart 
cil qui fut de molt male part 
qui en mal fere auoit son pens 
tantqu il uint a yy saint tens 
qui quaresmes est apellez 
que len doit estre eslauez 
et deliurez de ces pechiez 
des ordures des mauuestiez 
dont li cors est empulentez 
bien doit estre pugnes clamez 
li cors qui de pechiez est plainz 
molt fut li cheualiers uillains 
li quaresme trespassa 
onques de dieu ne li membra 
en la manire ou il deust 
que il l amast ne ne creust 
chose qui li fust a salu 
iusqu au iuedi asolu 
la ueille dou saint uendredi 
que nostre sires mort soufri 
ses cheualiers a apellez 
li deables li forcenez 
si les a fet uenir a soi 
puis leur demende   dites moi 
quel uie merron nos demain 
iron nos en bois ou en plain 
ou en riuiere ou en deduit  
et cil leur respondirent tuit 
  tel uie ne mesron nos pas 
ains en iron a pie le pas 
quierre conseil a yy hermite 
qui en une forest habite 
molt saint home et religieus 
il seroit bien termes et leus 
demain de fere penitence 
quant nos uies sont en balence 
mors nos auez et maubailliz 
tout cil pais est entrediz 
len ne dit messe ne matine  
et cil qui fut de malle orine 
leur respondi   uos estes folz 
ansint gras sui ie par saint pol 
ou plus comme i estoie auent 
ne sai que uoz alez querrant 
por fol uoz cil xxx  
zz cheualiers xxx 
  sire merci por amour de 
xxx 
iusque la 
qu il uos dira 
se il uos plest uoz le ferez 
uoz le lerez  
tant li ont dit et sermoné 
qu il leur a acreanté 
sil s en tornerent bien matin 
sans pallefroiz et sanz ronsin 
i sont alé li cheualier 
qui se uelloient trauaillier 
li riches hom uet a cheual 
qui ne ueloit traire nul mal 
tant sont alé qu il sont uenu 
la ou li saint hermites fu 
li riches hons dessent a pie 
molt bonement li ont proié 
que au saint home alast parler 
et il leur dist   laissiez m ester 
que ia n i porterai le pie  
et cil en furent molt irié 
au saint hermite parler uont 
de leurs pechiez confes se font 
et il li ont dit qu il parost 
a leur saignor et que il l ost 
s il onques peut de son pechie 
et il leur dist   si ferai ie 
se il uieust craire mon consail 
de sa mauuestie me merueil  
lors li bons hons de la chapele 
le cheualier a soi apelle 
et il i uet a molt grant paine 
parmi la main a soi l emmaine 
tantque il furent au mostier 
lors li commainsoit a preschier 
quant il l ot iouste lui assis 
premierement li a requis 
qu il entende zz petit a lui 
  sauez uos quel iour il est hui 
ditez le moi si uoz sauez 
sire uendredis aourez 
certes  fet il   uos dites uoir 
einsint doit il bien non auoir 
si uos en dirai bien la some 
quant nostre sires out fet home 
a s image et sa senblemce 
ce deuons croire sans doutence 
de mauuesse terre et de uaine 
xxx 
leur mist diex et ame et uie 
dont deables ot puis enuie 
qui estoit tresbuchiez dou ciau 
par son pechie et par orguiau 
si pensa que hons aueroit 
l eritage que perdu auoit 
par son pechie par son mesfet 
quant damediex home ot fet 
si lo mist en paruis terrestre 
ou il auoit assez bel estre 
onc n i auoit eu nul oste 
lors si fist eue de sa coste 
et si i ot bone raisson 
que s il la feist dou talon 
hons la uosist plus uil tenir 
et elle ne l peust soufrir 
et c il la feist de la teste 
si i eust souent moleste 
fame uousist estre seur home 
si li chariast souent la some 
que atout ce que ne l est mie 
uieust elle auoir la seignorie 
mes diex la fist a droit compas 
ne trop d amont ne trop d en bas 
ie deisse se por ce non 
que diex ne fet se a droit non 
que diex l eust fete trop xxx 
mais diex a rienz fere ne faust 
diex leur abendona le fruit 
et la grant ioie et le deduit 
fors que les pomes d un pomier 
deables leur en fist mengier 
qui toz les bienz uieust destorber 
si leur couint a comparer 
et nos meismes i parton 
quant len asaust uille ou donion 
len n asaust pas par le plus fort 
ce set bien li quiens de monfort 
qui maint en a fondu et pris 
autresint fet li anemis 
il asailli la fame auent 
et elle fist toust son talent 
et oubeist a son conseil 
apres si tint home por fol 
car el le fist mordre en la pome 
encor auient souent a home 
que la fame l afolletist 
ansint com la premiere fist 
molt ot ici angoisseus mors 
de paradis furent mis hors 
en enfer furent yy anz 
mes n i fut mie seus adenz 
ainceus i ot grant compaignie 
onc ame n ot de cors partie 
en yy ans qui la n alast 
tent seruist dieu ne tant l amast 
ne moyses ne abraham 
qui por dieu traistrent maint aham 
et li autre beneure 
en furent en enfer mené 
mais une rienz ueil que len sache 
li prephete li patriarche 
n estoient mie tormenté 
ne li autre bon ami de 
li autre estoient a doulor 
tentque il uint a cel saint iour 
dont nos celebron hui la feste 
que diex ot corone en la teste 
aspre poignant de ions marins 
qui poignent plus que aubepins 
ainsint fut coronez li rais 
non par honor qui par chuflais 
et puis fut feruz de la lence 
ce doit estre nostre creance 
et au tiers ior resussita 
en enfer uint si le brissa 
et si en trest toz ces amis 
que deables i auoit mis 
et ces anemis i lessa 
car il auoit dit de piesa 
enfer enfer ie te mordrai 
ce est a dire g en trerai 
ceus qui ont fet ma uollente 
et li autre saient dempné 
li fol li pecheour li glot 
quar cil qui mort ne prent pas tout 
ainceus en lest une partie 
mais damediex ne mordit mie 
en enfer deuiers le pourri 
si sagement le departi 
que tout le bien en deseura 
ne del mauues point n en ieta 
et a la bone madelaine 
s aparut il celle semaine 
et a la sainte assencion 
s en ala a montesion 
ou mainte gent a puis eue 
el ciel monta par une nue 
le saint esperit enuoia 
a ces amis s es conforta 
qui estoient desconforté 
a la pentecouste en este 
lors sorent il toz les lenguages 
molt fut cil confortierres sages 
et molt i ot riche confort 
qu il furent si seur et fort 
que ne doutaient nul martire 
ne chose qu len leur seust dire 
tant estoient seur et fier 
lors si alerent preeschier 
par les terres par les regnez 
lors essausa sainte crestientez 
amis ainsint est or la uoire 
que diex establi ou prouoire 
qui noz doit a lui acorder 
si uos cuitast molt recorder 
de uoz pechiez de uos mesfes 
que uostre ostex ne fust plus lez 
a receuoir nostre seignor 
se uos auiés yy xxx 
et uos li mender 
qu il uoz feist atorner 
zz ostel a uoz herbergier 
et il le feist ordoier 
ne l en sariés uoz mal gre 
ouil  ce dist   par le cors de 
et diex uieult en uos hebergier 
si deuez fere nestoier 
uostre maison encontre lui 
sanz uillenie et sanz annui 
quar grant pechie a grant ordure 
et nostre sires n en a cure 
en lui n ot onc pechie ne tache 
ce est le pilier ce est l estache 
qui le mont sauue et le soustient 
molt est cil folx qui n eme et crient 
celui qui a tel poeste 
or uos en ai assez parlé 
si pouez dire uoz pechiez 
ie n en sui mie encouragez  
fet il   se diex me beneie 
coment  fet il   ne direz mie 
non por quoi car ie n ai cure 
ici n oi ie point de mesure  
fet li bons hons   ce m est auis 
a uoz deables ci seurpris 
ne creez uoz confession 
queque ie croie ne qui non 
ie n ai talent de recorder 
ne ne porraie geuner 
ne traire mal por nulle rien 
ha biau sire si ferez bien 
que diex uoz aidera 
commainciez et diex parfera 
quar n a ou monde si grant aise 
com de par dieu traire mesesse 
se sachiez bien sanz contredit  
et cil respont   qu auez uos dit 
mesesse et aise auoir ensemble 
ne peut nus si comme moi semble 
si peut molt bien  fet li bons hons 
  ie uos en monstrerai ressons 
la ueritez est quant li cors 
en trait mesesse par dehors 
ou de here ou de la cote 
et ainsint li cors i acoute 
ou fain ou chaust ou froit ou soif 
mes de ce mie ne me chaust 
de la proesce que il sant 
quar la ioie que il atent 
si grant que nus ne porroit dire 
li aliege si son martire 
que la mesesse aise li semble 
ainsint a l un et l autre ansemble 
mesesse de ce que il sant 
et aisse de ce qu il atent 
que de la ioie de lasus 
ne uos porroit ia dire nus 
por ce ne m en ueil entremestre 
se len pouoit ensemble mestre 
toutes les ioies de cest monde 
tent comme il dure a la reonde 
petit uaudroit ce uoz pleuis 
a la mendre de paradis 
et les paines d enfer quex sont 
se tuit li torment de cest mont 
estoient ensenble ascemblé 
ne seroient contrepesé 
a tout le plus petit torment 
que cil qui est en enfer sant 
si deuez croire sanz doutence 
quar en fessant la penitence 
et ou le uoir repentement 
serez quites de cel torment 
mes uos pechiez uoz cuite dire  
et cil respont qui fut plains d ire 
  ie n es auroie droit contez 
i ai homes mors et afolez 
arses mesons mostiers brisez 
et pelerins desguarrochiez 
n es uos porraie ennuit retrere 
mais toz les maus que len peut fere 
en fet en dit et en pense 
ai ge tout fet et porchacié 
a une some le uoz di 
mes ie n en ferai uendredi 
ne penitence que ie sache  
et li bons hons uers lui le sache 
si li a dit eneslepas 
  sire por dieu ne l dites pas 
penitence uoz cuite auoir 
se uos doniés trestot l auoir 
qui soit de si iusqu a plessence 
se uos ne fetez penitence 
ne porriés uoz estre saus 
mais soiez repentens des maus 
que uos auez pensez et fez 
des genz que uoz auez desfez 
et des autres diuersetez 
fetez aumousnes ieunez 
a toz iors mes les uendredis 
quar trop auez uers dieu mespris 
fetez chapeles et moustiers 
soiez laiaus et droituriers 
se uos auez autrui auoir 
si lou rendez a uoz pouoir 
a ceuz dont uos l auez eu 
et si ne peut estre seu 
que uos ne le puissiez trouer 
si le uos coment ie doner 
aus iglisses aus opitaus 
se uoz en uollez estre saus 
annorez dieu seur toute rien 
de ce uos peut uenir grant bien 
et sainte iglisse por s amor 
n ou lessez ia por nul labour 
que chascun ior n oiez la messe 
et ie uos fes une promesse 
que diex uoz en aidera 
se uostre primes mestier a 
de uostre aide fetes li 
ce le uos lo ge le uoz pri 
ne li fetes uoz pas annui 
mais que uos uoudriez de lui 
que uos feist annui ne mal 
ainsint porra igual 
si sai qu il uos en sera miex 
si deuez chastier uoz ieuz 
que il n esguardent a folie 
a mauuestiez a uillenie  
quant li bons hom out sermoné 
li riches hom a escouté 
puis li demende   auez tout dit 
certes et g en fere petit 
de ieuner ne parlez pas 
quar de mengier est lan toz gras 
et de ieuner tost chaitis 
ia n i ieunere uendredis 
bien m ariés por fol tenu  
et li bons hons a respondu 
  molt a en uos petit de bien 
quant por dieu ne feriez rien 
qui por uos fut en croiz penez 
or fetez bien si ieunez 
de yy anz toz les uendredis 
certes non feroi pas de yy 
de yy de yy non de yy 
non pas les uendredis d un mois  
dist li bons hom   merueille uoi 
uos feriés por de molt poi 
or uos dire que uos ferez 
ia ainsint ne m eschaperez 
ci desoz a une fontaine 
qui molt par est et belle et saine 
et sanz ordure et sanz ruil 
aportez m en plain cest barril 
car ie boif autre despence  
et li riches hons se porpence 
que ce n est mie grant trauau 
que la fontaine estoit ou uau 
et asez pres de la maison 
  se por tant puis auoir pardon 
ce ne fet mie a refuser 
or n i a donc que de l aler  
lors se lieue le barril prent 
et li bons hons molt doucement 
le li encharge en penitence 
et cil respont tout en oience 
a celui qui pas ne l decoit 
qu a penitence le recoit 
atent s en ist de la chapelle 
zz cheualier a soi appelle 
si li a dit   atendez moi  
cil ne demenda onc por quoi 
li riches hons ou ual descent 
a la fontaine sa main tant 
tout le barril i a bouté 
mais diex l auoit si estoupé 
c onques point d eue n i entra 
li riches hom se merueilla 
zz baston prist dedenz le boute 
lors sot il bien sanz nulle doute 
qu il n i auoit nul estoupau 
le barril a tendu auau 
en la fontaine tout l enbat 
lors le sequeust et le debat 
mais il n en ist n eue ne uin 
lors fut pensis le chief enclin 
anz le reboute derechief 
lors le retorne seur le chief 
dedenz reguarde et il fut ses 
lors ne chanta il mie asses 
molt fut iriez et trespensez 
au saint hermite est retornez 
et li bons hons uenir le uoit 
or est mestier que il l auoit 
si li a tentost demendé 
  auez de l eue de par de  
et cil respont   certes ne ual 
dont ne fustes uos pas ou ual  
fet li bons honz   a la fontaine 
certes s i fui e mis grant paine 
tout le barril i ai plungié 
et balancié et tornaieé 
mais onques point n en i entra  
et li bons hons le reguarda 
  dis me tu uoir oil par de 
or sachiés bien de uerite 
que diex te het plus que nulli 
que ie ne cuit que il soit hui 
en tout le monde sarradin 
iuif bougre ne tartarin 
s en la fontaine le boutast 
que l eue clere n i entrast 
et el n i uost entrer por toi 
het toi bien diex ouil ce croi 
et si le t e ie enchargié 
en penitence ce croi ie 
certes  fet il   uos ditez uoir 
et g en ferai tout mon pouoir 
tantqu a zz chief en aurai tret 
ne ne gerrai en zz recet 
deuant zz an que une nuit 
quequ il me griet quequ il m ennuit 
iusque de l eue uoz aport 
se par malladie ou par mort 
ne uoz en les a aporter  
li bons honz commaince a plorer 
de la pitie que il en a 
a damedieu le commanda 
et cil s en part a son congie 
mais ne l en prent nulle pitie 
ainceuz s en est partiz ainsint 
que onques lierme n en isit 
tant a le cuer dur et serré 
li cheualier se sont leué 
quant il le uirent hors issir 
lors leur commenda son plessir 
  alez uos en ie l uoz comant 
ie reuendrai ie ne sai quant 
ou tost ou tart quant ie pourrai  
chascuns li dist   sire g irai 
a uoz por fere compaignie  
et il leur dist   n en parlez mie 
que ia zz seul n en i uendra  
lors s en parti si s en torna 
cerche fontaines et riuieres 
a granz iornees et a fieres 
et de l auoir a molt grant fain 
tantqu il eust son barril plain 
mais il n a force ne pouoir 
que il en puisse point auoir 
uient a gironde et a dordogne 
mes rienz n i fet de sa besoigne 
a laire uient si la salue 
  laire tu soiez bien uenue 
douce eue clere neste et saine 
car giete de ceste paine  
mes rienz ne uaust ce que il dit 
n en i entre grant ne petit 
einsint cercha trestout este 
a maintes eues a esté 
dont ie ne sai mie les nons 
qu i ne sont pas de granz renons 
et cerche anio et tout le maine 
si com cis droiz chemin le maine 
et mainte terre tout l hiuer 
molt est ses cors en grant enfer 
il quiert dou pain por amor de 
ice li a molt fort greué 
car il ne l auoit pas apris 
plus en auoit toloit que quis 
mais or en tret la penitence 
molt li agreslie la pence 
et il n est mie de meruoille 
quar le ior uet et la nuit ueille 
que trop li sont li lit amer 
tant que il uint iusqu a la mer 
quant il i fut si dist itent 
  ha mer  dist il   tent etes grant 
et fort et fiere et seignorie 
se a uoz fail ne sai que die 
car le cors ai molt trauaillié  
tout le barril i a plungié 
si qu il n en piert ne fons ne doue 
mes la force n en fut pas soue 
que de la mer i entrast grain 
amont le lieue en sa main 
lors uoit il bien que rienz n i a 
  et diex  fet il   ce que sera 
or ne sai ie quel part aller 
quant ie ai falli a la mer 
mes ge suirai mon conuenent  
pres fut de quaresme prenent 
que uos en diraie ie plus 
que tant ala et sus et ius 
a grant paine et a grant ahan 
que il out tout forni son an 
au saint hermite est reperiez 
mes il estoit si enpiriez 
que ne l a mie queneu 
qu il a le cors megre et uelu 
et les cheuoz mellez et lons 
la barbe grant comme grifons 
les piez creuez et le uis pale 
la robe depeciee et sale 
au barril l a requeneu 
molt doucement l a receu 
si li a dit   bien ueigniez uos 
seez uos ci de iouste noz 
ie ne uos cuide mes ueoir  
li riches hom s ala seoir 
qui grant mestier a de repos 
car len li peut nombrer les os 
son barril tient seur ces genoz 
et li bons hons qui molt fut douz 
si li a tentost demendé 
en quel pais il a esté 
et cil li conte mot a mot 
son erre et son afere tout 
que il ne peut de l eue auoir 
  comment  fet il   dites uoz uoir 
ouil certes n en doutez pas 
le cors ai trauaillié et las 
que quant ie me parti de ci 
qui me donast trestot berri 
et me deist que ie tressisse 
autent de mal ie ne l feisse 
et si est bien aparissent 
que mis cors a mesesse grant  
dist li bons hons   uoz ditez uoir 
bien s en peut len aperceuoir 
mes ge n i sai mestre consail 
de uostre afere me merueil 
que diex uoz a tout oublié 
car se uns chiens eust porté 
le barril mainz d une iornee 
cuit ie que l eue i fust entree 
s il le seust en l eue mestre 
por ce ne m en sai entremestre 
que diex uos het plus que nul chien 
certes  fet il   ie le crai bien 
et c il me het il n a pas tort  
or i a molt grant desconfort 
car li bon hons pas ne l apaie 
ainz le chastie et molt l amaie 
et li a dit   dolens chaitis 
traistres lierres anemis 
fox et cruex et deslaiaus 
por quoi feistes uoz tant maus 
que diex uos a si enhai 
que ne li criez uoz merci 
de urai ceuer et enterin 
que il uoz traie a bone fin  
li bons hons pleure tendrement 
de la pitie que il en prent 
li riches hons a esguardé 
que cil auoit por lui ploré 
qui n i auoit neant mesfet 
a une part de lui se tret 
une pitie au ceur li touche 
si que des ieux iusqu a la bouche 
l en dessent l eue contreual 
onques por trauail ne por mal 
ou il auoit zz an esté 
n auoit li riches hons ploré 
mes ore pleure tout a terme 
que toute la premiere lierme 
chiet ou barril que il tenoit 
icelle leerme uint a droit 
que li barriz en fut toz plainz 
que il tenoit entre ces mainz 
li bons hons l a aperceu 
plorent li dist   diex t a ueu 
et reguarde soue merci 
esguar si biau miracle ci 
ne doiz tu bien croire de uoir 
celui qui a si grant pouoir 
que cest barril que ie uoi ci 
d une seulle lierme a enpli  
li riches hons le barril uoit 
qui est si plainz com il deuoit 
nostre seignor en a loué 
et si a tendrement ploré 
deuent en moillent si drapel 
au saint hermite en fut bel 
lors l asegure et li sermone 
et le meillor consail li done 
que il set segont son auis 
et li a dit   biauz doz amis 
or uoz dirai que uos ferez 
toz uoz pechiez me gehirez 
dont uos uendroiz a remembrence 
puis si uoz dorrai penitence  
et cil respont a molt grant paine 
car dou ceur li meut la fontaine 
que iusqu aus ieux li poie amot 
si qu a grant paine li respont 
cil li a dit   biaus amis chiers 
ie l uos dirai molt uollentiers 
ne rienz ne me saurez louer 
ne ansaignier ne comender 
que ie ne face a mon pouoir 
il seroit ainz demain a soir 
que mes pechiez eusse diz 
que mes mesfez n est pas petiz  
lors li commaince a raconter 
et li bons hons a escouter 
tantque ior uet et la nuit uient 
que a lessier le leur couient 
ou le bon home iut la nuit 
qui li dona de son pain cuit 
et eue fresche a zz ialon 
n i out oisel ne uenaisson 
fors eue clere et le pur pain 
por ce sont li bon home sain 
les salees et les puurees 
ne leur ardent pas les conree 
ne li fort uin ferré ne plain 
d auuerne ne de saint porsain 
ne les fritures ne li roust 
chascuns en prist tent com il uoust 
d itel mes com il ont eu 
lors se coucherent tuit uestu 
car leur lit furent tentost fet 
mieux ieussent en zz guaret 
quar la terre fust conreee 
et celle fut dure et serree 
ou il se sont la nuit couchié 
et tuit uestu et tuit chaucié 
de tel robe comme il auoient 
se gisent tantque le ior uoient 
et li bons hons si s est leuez 
reuestu s est et atornez 
la messe chante quant fut termes 
et cil fut en pleurs et en lermes 
tantque la messe fut chantee 
puis recomaincent leur iornee 
cil d escouter et cil dou dire 
et li bons hons prent a escrire 
ce que il oit qu il ne l oublie 
et quant li riches ons ot dit 
sa penitence li enioint 
quant il le uoit en si bon point 
et cil uollentiers la recoit 
ainsint come il fere le doit 
puis bat sa coupe et s agenoille 
et de sa robe se despouille 
cil le feri ne sai quans cous 
li hermites parmi le xxx 
et a celui n en pesa pas 
puis li a fet uestir ces dras 
si li a tret zz douz sermon 
ne li ensaigne se bien non 
  amis  fet il   uoz en irez 
en leaute uoz maintendrez 
es poures genz qui soz uos sont 
ne les tailliez c il ne mesfont 
car taille n est pas droiture 
ainz est tors et malle auenture 
et cil haust home sont perdu 
autent pris ce que m et tolu 
com ie fes ce que m est anblé 
se tuit estoient asanblé 
cil de citiaus et de grantmont 
des uaus et de par tout le mont 
ne montreroient il raison 
comment puisse auoir pardon 
li toulerres se li ne rent 
car ge sai bien certainement 
une parole toute uoire 
se ie disoie a mon prouoire 
quant ie li conte mon pechie 
ie ai tolu que ferai ie 
diroit me il or ieunez 
yy uendredis et si tollez 
ainz me diroit rendez le tout 
qu autel pechie fet cil qui tost 
com cil qui anble fors d itent 
li tolerres le dit auent 
si n i a point de trahison 
ie n en sai plus de deuison 
sire uendrez a moi souan 
yy foiz ou yy chascun an 
bien sai que miex uos en sera 
qua deables uos asaudra 
por ce qu il uoz aura perdu 
et uos soiez de grant uertu 
de grant force de grant pouoir 
si uos cuitast armes auoir 
si uos sera molt grant confort 
chauses de fer uoz couient fort 
si les fetes de penitence 
et les esperons d astinence 
qui seur les chauses seront mis 
ainsint le fetes biaus amis 
car sachiez bien sanz repentir 
ne pouez uos a die uenir 
c est li chemins ce est la uoie 
par ice uet len a la uoie 
qui est lessus en paradis 
la ou diex est et ces amis 
ci a molt bel confortement 
d ome qui de cuer se repent 
que le repentir de la bouche 
ne pris ie rienz se au ceur ne touche 
li cheualiers ot esperons 
por les cheuaus qui sont felons 
que il les puissent droit mener 
si les couient esperoner 
ansint couient il nostre char 
ne l tenez uoz mie a eschar 
par astinence 
ne metez tout en uostre pence 
par ieuner et par ueillier 
couient la char a demeschier 
si ne puisse repener 
et c el ne uieust a droit aller 
alez an langes uestez haire 
si qu al ne puisse nul mal fere 
bone chanson n iert ia chantee 
de char qui est trop seiornee 
ne de cheual trop seiorné 
tost a home a mal torné 
dou ieune uoz pallerai 
ce que i en sai et que i en croi 
il en i a de yy manieres 
don diex n a pas les yy chieres 
car cil ne fet mie a louer 
qui ieune por aparner 
de grant auarice li uient 
et cil qui de menger se tient 
et meieroit c il auoit quoi 
molt uollentiers xxx 
et bon mengier et a plante 
cil ne ieune pas por de 
li tiers si n a nulle merite 
qui ieune com ipocriste 
que se me die bons hons est 
de deablie s entremest 
qui geune por auoir lox 
tantque la pel li tient aus os 
ne li quars ne s en peut iouir 
cil qui ruse por mieus ferir 
qui ieune por auoir fain 
se ge menioie zz poi de pain 
ie auraie mon menier perdu 
celui tienz ge por esperdu 
lors emple si son uentrillier 
que la por le menier 
li giest ansint com une malle 
ha comme celle pence est malle 
que par zz poi que il ne part 
et diex n a pas la soue part 
mes cil geune bien a droit 
qui par resson meniue et boit 
si que la char est soustenue 
diex ne uieust pa que len se tue 
uieust qu en meniuse resnablement 
et des poisons et de piment 
si comme font cil de citiaus 
que len les uoit et sainz et biaus 
plus deliures et plus ligers 
que ie ne uoi ces useriers 
ia char ne menieront leur uiau 
et uiuent tentque tuit sont ueau 
li sages dist qu en abstinence 
a molt grant chose sanz dotence 
cil qui uerra les bons mengiers 
dont il mengeroit uollentiers 
et ia n en passera cis cous 
ainz meniue feues et chous 
ou des pais ou de la poree 
sa char n est pas trop seiornee 
icil fiert bien des aperons 
et des granz pieces de saumons 
de quoi ces cuers est desirrans 
ce les enuoient es marcheanz 
qui li aportent dieu a uendre 
de ce uoz sai ie resson rendre 
sauez qui sont li marcheant 
icil qui uont dou pain querant 
donez dou pain ie dorrai de 
icil oit hore maldahe 
qui cest marchie ne uieust auoir 
quant il ne peut en nul auoir 
si bien anploier son argent 
com achater dieu proprement 
n est pas a droit fet li meniers 
dont damedieu n a li premiers 
et dou meillor et dou plus bel 
doit diez aueir le bon morsel 
ne mie ce dont nen a cure 
et si sont il de tel nature 
li marcheant dont ge uos di 
ne quierent pas chapon rosti 
len les tendroit por forcené 
s ils disoient por amour de 
enuoiez moi zz gras chapon 
ou une darne de saumon 
ou plain pechier de uin ferré 
mais ce que len a refusé 
les os que noz runions ci pres 
comme gloz et comme mauues 
ice requiert li poures hiens 
li bons morsiaus n est mie siens 
si menieroit il uollentiers 
des bons morsiaus trestot premiers 
mes comment le dorriés uos 
que quant uos estes tuit saous 
et il est touz de crier las 
telle eure est ne l a il pas 
icel relief icel chaudel 
car le meillor et le plus bel 
en a doné la chamberiere 
a une grasse pautoniere 
qui li a fet aucune chose 
et la pullente se repose 
qui est plus grasse c une truie 
et tantque au poure annuie 
si s en uet tout morent de fain 
n enporte uin ne char ne pain 
ha quel solaz ha quel menier 
or nos cuistast aler couchier 
fet l un a l autre et reposer 
uoire par foi mes dou soper 
noz cuitast il paler auant 
ie ui orendroit zz fessent 
a cele porte la aual 
et yy perdriz a zz estal 
et uolatille a grant plante 
et il a si le uentre anflé 
qu il resemble uache prainz 
illuec ce uoustre toz descainz 
et dou souper ia se demente 
ne cuidiez que ie uos mente 
ne uos di rienz que ie ne sachie 
et uient deable si li sache 
ainceus les yy iors l ame hors 
or cuite honor fere a cel cors 
querez querez encens 
certes ice li est or bons 
por destorner la pullentie 
qui est illuec enseuelie 
celle charoigne celle ordure 
lors li fet len sa sepulture 
a bele chaus et a sablon 
mais mieuz uenist par cest menton 
que len donast l argent por de 
aus poures qui en sont chasé 
et si en fust a l ame mieuz 
mais c est li darrenier orguieux 
apres la mort s en uet tout nu 
bien l a deables deceu 
sa fame pleure et se demente 
que fere ie lasse dolente 
que i ai perdu mon bon seignor 
qui auoit fet si bon pressor 
et noz uignes si atornees 
si proignees et si fumees 
amis or n irez uos iames 
uos m en auez lessié le fes 
et la chaitiue ne plaint pas 
l ame dou doulereus doulas 
qui en est en enfer alee 
ele sera toust oubliee 
por son domaie fet son duel 
et cil s en uet ou zz lincel 
et ou yy aunes de borraz 
ainceus yy anz iert en porchaz 
comment el puit auoir seignor 
par tenz seront remes li plor 
si prent zz iene bachelier 
qui peut uenir qui peut aler 
ici n a mie biau mestau 
lui tiens a folle et cil a fou 
an paine en est li quesque soit 
le bacheliers toust s apersoit 
que la uielle est ueille et usee 
si l a tost a ces piez ruee 
et uet a une autre en la uille 
la uielle bat et l adeuille 
puis que la borse est despendue 
si uoudroit qu ele fust pendue 
et elle que il fust penduz 
quant ces auoirs est despenduz 
ce uoit len auenir souan 
que l un et l autre fet souan 
et cil est fox et esperduz 
qui tout est uiaus et toz chanuz 
et uieust auoir une pucelle 
por ce que il la uerra belle 
ici n a pas bele partie 
quant la rose est iouste l ortie 
qui ou yy aunes de cende 
coudroit zz sac uiez et usé 
xxx 
si m aist dieux ansint fes ge 
le uiel home qui se marie 
ou o iohanne ou o marie 
qui n a memele nule an sain 
icil n a mie le ceur sain 
s il gist de iouste la mechine 
uolentiers li torroit l eschine 
neis c il iert sires de menin 
car li uillainz sant le chenin 
si ne le poroit pas amer 
ainz eme zz gentix bachelier 
este la uos enmi la uoie 
ia li uillainz n en aura ioie 
ainz enrage de ialousie 
cil est trahiz cele traie 
cele pert l ame cil le cors 
trop sui de ma matire hors 
si me couient a retorner 
les poures uos ueil remebrer 
amis por dieu membre uoz an 
que diex ait toz iorns le plus bon 
chauces auez assez uaillans 
et esperons molt auenens 
et de pitie ferez porpoint 
et se li deables uos point 
que il ne uos puit entamer 
pitiez uoz fist or racorder 
se sauez a nostre seignor 
par la pitie et par le plor 
que uos feistes ier matin 
etes entrez en bon chemin 
et une chose uoz di ge 
ons ne uaust rienz ou n a pitie 
assez peut len dou sien doner 
poures uestir et rechauser 
mais se pitie n est ou le don 
ie ne le pris se petit non 
primes doit len pitie auoir 
et puis doner de son auoir 
porpoint auez de grant biaute 
fetez haubert d umilite 
ha diex com bon haubert a ci 
quant nostre sires le uesti 
quant il fut mis en croiz por noz 
he biau sire que ditez uoz 
dont ne fut il feruz ou cors 
si que li sanc en issi hors 
c onques hauberc n ou guarenti 
par foi uoz n auez pas menti  
fet li bons hons   ainz ditez uoir 
ce uoz ferai ie bien sauoir 
por ce que diex la mort souffri 
uainqui deable et noz gueri 
que se diex ce fust desfenduz 
ia deables ne fust uaincuz 
mais par la mort destruist la mort 
et au deable desamort 
qui a noz prendre auoit amors 
et si fist en enfer le mors 
si com ie uos dis des antan 
et si en trest eue et aden 
et des autres ceuz qui li plorent 
que deable mené en orent 
par sa tres grant humilite 
noz a de son ceur rachaté 
de chier chatel noz a raaint 
mes autrement fust hons neant 
amis guardez bien cest haubert 
trop a perdu qui tel le pert 
n est pas legier a recourer 
or uos cuitast cote a armer 
ne sera mie de cende 
ainz la ferez de leiaute 
car honz leiaus seurement 
peut bien aler entre les gent 
et se len l a enprisoné 
si le deliure leiaute 
se loiaus genz l ont en prison 
loiautez est de bon renon 
et a la cote et a l escu 
sont li cheualier coneu 
or auez bien le cors armé 
fetes armes de charite 
que charitez doit estre haut 
c est une uertuz qui molt uaust 
icil qui charite maintient 
il eme dieu et siert et criant 
a tote force a tout pouoir 
itel hiaume fet bon auoir 
et son prime aime comme soi 
et diex le commende en la loi 
mais ill i couient coife cointe 
et uos l aiez et belle et cointe 
si la fetes de pacience 
se len uoz bat ou coise ou tence 
en pacience le soufrez 
qui uos herra et uoz l amez 
ce est une uertu molt fort 
d amer celui qui li fet tort 
et si molt segure et bone 
si n auient pas souent a fame 
por seulement une parole 
het ele zz autre comme folle 
or uos cuitast auoir espee 
bien forbie et bien atornee 
sauez de quoi uoz la ferez 
de aumone ainsint uos desfendrez 
dou deable c il uos asaut 
et ferez bien ce diex uoz saust 
et ie uos dirai bien comment 
en herbergier la poure gent 
et reuestir et rechauser 
ainsint le porrez bien tuer 
or couient feurre a ceste espee 
qu ele puisse estre cutee 
soiez de bone uolente 
quant uos dorrez por amor de 
que bone uolente i soit 
lors iert le donz bon et a droit 
et si fetez cheual de foi 
cist sera bons si com ie croi 
seur foi pouez estre a seur 
se mason fondoient zz mur 
c il n i auoit bon fondement 
ne chairoit il legerement 
se il estoit fondez souz terre 
por ce sont li oir d engletierre 
cheoit legierement ce croi 
que il n ot onques en eus foi 
mes au cheual si cuite frain 
que uos tendroiz en uostre main 
li frainz si sera de mesure 
qu onques deables n en ot cure 
se a mesure uoz tenez 
uostre cheual rienz ne dotez 
le cheual ne uos merra mie 
au bordel ne en la follie 
es foles fames dornaier 
ne trop baiure ne trop mengier 
ne au tables iouer au diz 
perdre yy ou yy ou yy 
ne queroler a la querolle 
por esguarder la guarce fole 
le pie marchier le doi estraindre 
ore deables de l enpraindre 
droit en enfer la teste auant 
a leur doulor s en uont chatent 
cil cheuaus est si enseignez 
ie ne moura les yy piez 
se a mesure uoz tenez 
uos ne serez ia malmenez 
por uos mener a nesun mal 
n a si bon frain et bon cheual 
e si fetes escu de pez 
qui ne sera uilainz ne lez 
li plusors dient par ma foi 
que honz iriez n est pas a soi 
certes dont n est il mie a de 
ce uos auroi ge tost monstré 
il n i a pas granment a dire 
diex aime pez et deable ire 
ia ne seront entracordé 
len dit d un home forcené 
que li deables est en son cors 
s ill i est donc en est diex hors 
quar il ne peuent estre ensemble 
ainsint est il si com moi semble 
que la ou a pez si est diex 
pez est ansint comme li sex 
qui au menier done saueur 
pez est de molt tres grant douseur 
com ie uos dirai ia ce croi 
que diex meismes dist de soi 
ie sui et pez et uoie et uie 
se m aist diex ie n en dot mie 
ainceuz le croi se ge diex uoie 
nus ne peut estre en bone uoie 
se il n i est par damede 
certes ne uie ne sante 
ne peut nului sanz lui auoir 
ce pouez uos croire et sauoir 
escu auez or cuite lence 
et uos la ferez de creance 
tel ne l ont pas li aubiiois 
li tolosain li nerbonais 
qui gueroierent le bon simon 
biau sire diex quel champion 
qui ne fina bien a yy anz 
de guerroier les mescreanz 
cil ce tient bien en sa creance 
et diex le guart de mescheance 
et li enuoit force et secours 
cil qui fet croissent et decours 
amis creez certenement 
en dieu et ou saint sacrement 
en mariaie et en batesme 
ou en met eue et huisle et cresme 
la mort et la resurrection 
si com ie uos dis ou sermon 
or a zz an en cest mostier 
hens sanz creance n a mestier 
puis en la lence couient fer 
que se li deables d enfer 
uoz asaut que uos l en ferez 
sauez de quoi uoz le ferez 
le fer se ferez d oraison 
mais il i cuite auoir charbon 
au fer forgier et zz martel 
si en sera miex et plus bel 
li fers sera l amour de de 
dont uoz auez tout embrasé 
le cuer leaus et bien espris 
ainsint com ie uoz ai apris 
et li martiaus soit la main destre 
si fetes ansint com li prestres 
enmi le piz fetez a plain 
si en aurez le cuer plus sain 
et uoz rendez a dieu confes 
si uoz deschargerés dou fes 
lors trenchera comme rasors 
quar il sera moluz de plors 
por plus tranchier legierement 
forbiz de bon entendement 
que il entende a s oraison 
non pas a fere sa maison 
ne a ces uignes proignier 
c est l oraison a l userier 
amis por dieu forgez le bien 
ne pensez ia a nule rien 
que a dire uostre oroison 
mes il i cuite auoir charbon 
au fer forgier et zz martel 
si en sera miex et plus bel 
sauez de quoi uoz le ferez 
quant uoz l oroison commaincerez 
fetez la croiz en uostre piz 
si s en fuira li annemis 
car il crient molt ce penoncel 
or etes armez bien et bel 
ce cestes armes bien guardez 
uostre anemi rienz ne dotez 
alez uoz en au dieu congie 
diex uoz desfende de pechie  
li riches hons plorent s en part 
et li bons honz de l autre part 
alez s en est en son chastel 
que il auoit et bon et bel 
celui dont il estoit issu 
mes ne fut mie coneu 
ne par fame ne par anfant 
par cheualier ne par sergent 
il out ainceus a eus parlé 
et son afere tout conté 
li plusor pleurent de pitie 
quant le uirent si enpirié 
onc ne ueistes si mué 
de tel com il auoit esté 
car il fut doz et deboneres 
sagement mena ses aferes 
et aime dieu et siert et criant 
parmi la terre uet et uient 
et rant a ceus qu il a toli 
et si leur crie a toz merci 
de ces rentes que il lessa 
molt uollentiers s en aquita 
et ceuz dont il ne pot sauoir 
don il auoit eu l auoir 
por aus le done a poure gent 
et en robes et en argent 
au saint hermite souent uet 
ice li a molt grant bien fet 
car bien li sermone et conforte 
et a bien fere li annorte 
par cest conte sauoir pouez 
si uos entendre le uollez 
que bone chose a en pitie 
assez auoit cil trauailié 
onques ne pot de l eue auoir 
ne por force ne por xxx 
iusque pitie fut en son cors 
pitie uaut miex qu argent ne ors 
membre uoz en por amor de 
male chose a en cruaute 
et une chose uoz di gie 
se uoz n auez de uoz pitie 
damedieu ne l en aura ia 
se ie me he qui m amera 
cil se het bien ce m est auis 
qui liure s ame es anemis 
et qui se met en la prison 
dont ia n istra por reanson 
celui qui noz fist nestre 
qui uoit nos ceurs et uoit nostre estre 
que rienz ne li poons celer 
que il noz donge si armer 
de ces armes que ie uoz di 
que nos uaincons nostre anemi 
et nos auoit a droit chemin 
de cest conte uoz ferai fin 
iouham le fist de la chapele 
le conte dou barril l apele 
