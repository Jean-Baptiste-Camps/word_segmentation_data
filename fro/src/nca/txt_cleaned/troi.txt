
en une des parties de grece qui 
est apelee syce 
auoit un roy qui pelleus estoit 
apelez  qui molt estoit 
riches homs et puissanz et de grant 
enging  et bien 
estoit sires de toute sa terre . 
icelui pelleus auoit 
un frere que len apeloit eson de 
penelope  qui auoit 
un fil qui auoit non iason  li quiex 
estoit de grant 
biaute et de grant pris  et molt 
estoit amez de toutes 
les genz dou royaume son oncle  si 
ala la renomee de lui 
par maint pais . et quant li roys 
pelleus uit que ses 
nies estoit tant amez et auoit 
la grace de tout le 
pueple et de touz ses barons  si 
entra en grant doutance 
que il ne li tolsist le royaume par l 
acordement de totes 
ses genz  et par maintes foiz se 
porpensa comment il le 
poist faire aler en tel lieu dont il 
ne poist iamais 
retorner 
un ior auint  a une haute feste  que 
pelleus tinst une grant cort 
et molt i ot et des uns et des 
autres  si apela iason 
son neueu et li dist    biax nies  molt 
fez a loer et 
a prisier et molt te doiz amer quar 
tu ies plains 
de grant proesce et de grant biaute et 
bonte  et molt est 
ta uertu et ta renomee espandue par 
mainz royaumes  que 
de toutes les choses de quoi tu t 
ies entremis as eu 
tout ades l onor et la uictoire . 
saches uraiement que 
tu es molt mes bons amis et mielz t 
aing que toz les 
homes dou monde . et se tu poaies tant 
faire par force ou par 
enging ou par auoir que tu poisses 
conquerre et aporter la 
toison dou moston d or qui est en l 
ille de colcox  de quoi 
il est si grant renomee en totes 
terres  tu auroies et fet et 
conquis la greignor proesce c onques 
mais homs feist  et molt 
en croistroit tes los . et bien 
uueil que tu saches  por 
la grant amor dont ge t aing  
et si le te iur sor toz les dex qui 
sont  que se 
tu icele toison me puez aporter  ge 
te faz hoir de 
tout mon royaume  et a mon uiuant t en 
sezire et metre en 
la seignorie  . quant iason oy cele 
promesse que ses oncles 
li fesoit  si en fu molt liez  
quar il n i entendoit 
point d enging ne nule deceuance  si 
dist    sire  
molt granz merciz de ce que uos me 
dites . ge sai bien que 
uos m amez  et bien m en faites 
le semblant a si 
haute chose et si grant don comme uos me 
prometez . 
et ge uos promet et iur  sor toz 
les dex que ge croi 
et aour  que ge ire en colcox 
querre la toizon dou 
moston d or  la ou uos me dites que 
il est  et la uos 
aportere  ou ge iamais ne 
reuenre  . et quant li roys oy 
ce  si en fu molt liez quar il 
cuidoit bien que iamais 
n en deust retorner . si manda un 
home qui molt estoit sages 
et plains de grant sostillete  et li 
commanda que il li feist 
la plus bele nef et la plus fort que 
il porroit  qui bien se poist 
desfendre en mer de toz tormenz . et 
tout ce disoit il por 
ce que il ne uoloit pas que len 
aperceust la grant trayson 
qu il auoit en son cuer enuers iason 
son neueu . 
et apres commanda que quant ele 
seroit faite  que ele feust 
garnie et estoffee de tretout ce que 
il couient 
a un grant ueage fornir . lors 
respondi argus et dist  
  sire  sachiez que ge uos rendre 
la nef dedenz un mois 
estoffee de toz poinz por sigler 
seurement par mer  . et ces nouueles 
espandirent par tote grece et par 
tout le pais que li roys 
faisoit une nef de molt grant 
estoffe ou iason deuoit 
entrer en mer por aler querre la toison 
dou moston d or . 
lors s en uint hercules a iason et li 
dist    biax cosins  
se il uos plest  ge uueil aler 
auec uos en cest ueage   
et ainsi distrent maint autre 
qui preuz  hardiz et 
corageus estoient . et iason les 
en mercia molt et 
les retinst et lor dist qu il 
feussent prest et 
appareillié 
de mouoir au kalandes de marz  et il 
distrent que si seroient 
il molt uolentiers . 

quant uint au tans nouuel  iason et 
hercules et tuit si autre 
compaignon monterent en la nef  qui 
argo estoit apelee por 
ce que argus l auoit faite  et 
firent le uoile drecier 
et se partirent dou riuage  et li 
uenz se feri ou uoile  qui molt 
bons lor fu si cheminerent tant 
par le large de la 
mer  la semaine qu il partirent  que 
il arriuerent au port de 
troye la grant  et descendirent 
ou sablon a grant ioie 
et renouelerent lor eues et 
afreschirent lor uiandes qui ia 
estoient 
enpirees por la mer . mes n orent mie 
grantment esté au port 
quant il fut noncié au roy 
laomedon que tiex genz estoient 
arriué au port et que  se il ne 
mestoit bon hastif conseil que il 
s en alassent  que toute la contree 
seroit arse et destruite 
et tout perdu quancque il auoient 
quar molt estoient 
grant gent et fort . quant li roys 
oy ce  si en fu 
molt corrociez et dist    or soffrez  
que ge enuoiere tout 
maintenant a aux .  lors apela un 
sien message en qui il se fioit 
molt 
et li dist    tu iras a iason  qui 
est arriuez au port  et li 
diz de par moi que mar a fet ce 
que il est arriuez ne entrez 
en ma terre sanz congie  et que il la 
uuide hastiuement  lui 
et toz cels qui o lui sont  et se 
il ce ne fet  iostice 
sera faite de lui et toz les 
siens mis a l espee  . et cil 
monta maintenant et mena yy 
compaignons o lui  tuit bien monté  
et 
ala faire son message si comme li 
roys li ot enchargié . maintenantqu 
il uint au port  si trouua iason et 
hercules et maint autre  
et dist a iason ce que li roys li 
mandoit . et quant iason et 
hercules et tuit li autre compaignon 
oyrent ces 
nouueles  si furent molt corrocié . 
lors dist iason    uraiement  
seignor grizois  grant honte nos 
fet lamedon  qui ainsi 
nos recoit en sa terre  car quant nos 
i uenimes et entrames  
nos n auions pensee ne corage de 
mal lui faire . certes  se il uenist 
en noz contrees  nos le receussions 
plus cortoisement que il ne 
fet nos  et nos deussions  ce m 
est auis  aussi estre 
tuit honoré de lui et des siens  
et receu a 
ioie . mes il apert bien qu il n en n 
a talant  si sai 
bien que cest afaire sera encor en 
maint lieus  . lors parla 
hercules et dist au message    biax 
sire  dites 
laomedon que hui ou demain nos 
departirons de cest riuage 
et que  ainzque yy anz soient passez  
nos i arriuerons  
et sanz son congie  et i seiornerons  
quiqu en doie peser  . 
lors dist li messages    seignor 
grizois  laide chose est de 
menacier  et molt est quoarz qui 
menacier n oze  mes bien 
m est auis que ge ai fet mon 
message si com ge doi  
et uos facoiz ce que uos 
cuideroiz que meillor 
uos soit car ge m en uois  . si se 
parti li messages 
ainsi d aux  et uint dire et conter a 
laomedon le respons 
qu il auoit trouué en iason et es 
siens . et quant li roys ot 
tout oy et entendu  si dist    nos 
uerrons hui et demain que 
il feront  . quant uint le soir 
meismes  iason et cels qui o 
lui estoient entrerent en lor 
nef et siglerent et nagierent 
forment par mer  et molt souuent 
regretoient la uillenie 
que il auoient trouué ou roy 
laomedon . et tant ont nagié 
et siglé que il sont arriué en 
une isle molt planteurose 
de toz biens  pres d une cite qui a 
non iaconite  fort et 
bele et bien fermee et abitant de 
molt de bones genz . 
lors issirent de la nef iason et 
hercules et tuit li 
autre compaignon  et s en alerent en 
la cite de iaconite 
por esbenoier et por demander auoiement 
de ce qu il queroient . 
la trouuerent le roy oestes qui 
tenoit ce iour 
un molt grant parlement  et molt de halz 
barons i auoit . quant li 
roys les uit ou palais  si les 
fist apeler et lor demanda 
qui il estoient et d ou il 
uenoient et qu il queroient  
et iason et hercules li en 
distrent tote la uerite et quant 
li roys sot qui il estoient et qu 
il queroient  si les recut 
a grant ioie  et molt les honora et 
festoia de grant maniere . puis 
enuoia querre medea sa fille  qui 
estoit l une des plus 
beles puceles et des plus sages qui 
feust 
en nule terre  et qui plus sauoit de 
l art de nigromance . 
et cele uint au mandement son pere  
uestue et appareilliee 
des plus biaux aornemenz qu ele eust . 
^M 
quant medea entra ou palais et 
ele uit iason  de cui 
ele auoit par maintes foiz tant oy 
parler  et ele sot d ou 
il uenoit et qu il queroit  
maintenant li entra ou cuer  et 
merueillosement de grant amor l ama  
et que plus le regardoit  
et plus li abelissoit si pensa 
et dist en son cuer que poi 
se priseroit et ameroit se ele 
ne fesoit tantqu ele eust 
tout son uoloir de lui par mariage . lors 
uint li roys oestes 
et commanda a medea sa fille que ele 
feist feste et ioie 
de tout son pooir a iason et a hercules  
car molt li 
sembloient gent de bon lieu et de 
grant afaire  et ele dist  
  sire  molt uolentiers  . lors s en uint 
ele a iason 
et le conioy molt durment  puis le 
mist a reson et 
li dist    nos sauons bien que uos 
estes uenuz 
en cest pais por auoir la toison dou 
moston d or  mes 
sachiez que de folie uos estes 
entremis  car se 
uos et touz cels de uostre pais i 
estoient  uos 
ne la porriés mie auoir  et mainte 
bone persone i sont 
alé dont onques nul n en reuint . 
car les dex souurains i 
ont mis leur gardes  li dex marz i 
a mis yy bues 
d arain qui tout ades gietent 
parmi la boche et par 
le nes feu ardant  et li dex iupiter 
i a mis un trop 
merueilleux serpent qui entour le moston 
uet tot ades uolant 
ne ia ne reposera de nuit ne de ior  
et giete parmi la boche 
merueillox grant feu ardant et si puant 
que il n est nus ou monde qui 
puisse adeser ne tant 
ne quant pres . et uraiement grant pitie 
me prent de toi 
car ge pense  se tu i uas  que 
iamais n en reuenras  
mes tant uoil ge bien que tu 
saches que se ge estoie 
certaine que tu me preisses a 
fame et a espouse  
ge t enseigneroie bien comment tu 
aheueroies ta queste . 
car ge sai tant de l art de 
nigromance que ge faz 
en partie ce que ge uueil  et toutes 
choses qui 
sont greuables a autre a 
faire me sont 
legieres a faire  et por ce prie 
ge que tu m en dies 
ton corage dame   dist iason    ge uos 
iurrai sor touz les dex 
qui sont  que se uos m aydiez de 
ma besoigne que ge quier  
que ge uos panre a fame et a espouse  
et fere toz les iorz 
de ma uie de mon pooir uoz uolentez  et 
sor toz et totes 
uos amere loiaument  et uos 
enmenre o moi en ma contree  
ou uos seroiz molt honoreement 
receue et chier tenue  . 
lors dist medea    or lessons duques 
a enquenuit que 
mes peres sera couchiez  et ge uos 
enuoiere querre par une 
moie priuee et uos uenroiz tout 
par uos et ge uos  
apenre seul a seul en ma 
chambre comment 
uos uos garantiroiz des yy bues et 
comment uos tueroiz 
le serpent  et apres ce porroiz panre  
a l enseignement que ge uos dire  
la toison dou moston d or sanz 
encombrier  . et il dist 
  dame  et ge l ostroi   et ainsi 
finerent a cele foiz 
lor parole . quant uint la nuit que li 
peres medea 
fu cochiez et tuit li autre par 
leanz  la 
pucele se cocha en la soe chambre  
en son lit qui molt richement 
estoit parez  et cele qui tant 
estoit esprize de l amor 
iason que plus ne pooit apela 
une soe mestresse qui la 
gardoit et li dist    alez en 
cele chambre la et 
dites a iason que ge li mant qu 
il uieigne 
parler a moi  et le m amenez tout 
seul et puis uos 
alez cochier   et cele dist  
  uolentiers  . et quant 
ele l ot amené a l uis de la 
chambre medea  ele le mist 
enz puis s en torna d autre part . 
quant medea le uit  
si fist semblant de dormir  et cil 
lieue le couuertoer  
et ele tressault . et iason dist  
  dame  ge suis 
uostres a toz iorz  et me met dou 
tout en uostre 
merci ne iames ne sera que ge ne 
face tout uostre 
plesir  or me dites uostre uolente  . 
lors dist la pucele  
  assez en dites se uos tenez 
uoir  . maintenant 
se dreca en son lit en seant et 
uesti sa chemize et une 
molt riche pelice  et ala querre une 
ymage dou dieu iupiter 
qui estoit en sa chambre  et la 
porta auant et dist    iason  
por ce que ge soie plus certaine 
de uos et que l asemblee 
de nos yy ne soit mie faite a 
ieux  metez 
la main sor cest ymage et iurez  sor 
le dieu iupiter 
et sor toz autres dex  que foi et leaute 
des ore mais 
me porteroiz  et me penroiz a 
fame et a espose . dame   
dist il    ainsi le uos iure ge et 
creant  . ilec menti 
iason et se pariura  dont il li 
mesauint espoir puis . quant 
ce fu fet  si se cochierent ensemble 
par acort  nu a nu  
et cele nuit la despucela iason . 
quant uint 
uers le ior  si dist iason    damoisele  
or n i a plus  
maisque uos metez conseil en ma 
besoigne   et ele dist  
  li consaux en est tout pris  . 
lors se leuerent 
ambedui et se uestirent  puis 
prist 
medea un escrin d or qu ele auoit 
et l ouuri deuant iason  
et prinst dedenz une figure faite par 
art et par coniuremenz  
et li bailla et dist    iason  
tien ceste figure et bien 
saches que ia tant com tu l 
auras sor toi  nule riens 
ne douteras qui te puist nuire  . 
apres li bailla un oignement 
merueillosement bon et li dist  
  de cest oignement t oindras et ia  
puisque tu t en soies 
oinz  de nul feu n aies doutance qui 
te puist de riens 
greuer  . puis li bailla un moult bon 
et riche anel 
et li dist    uez ci cest anel dont 
la uertu 
de la pierre est de tel force que  
tant com tu auras en 
ton doi l anel mis  tu ne douteras 
nul enchantement qui te 
puist nuire  ne feu grizois ne uenim 
de serpent . encor a 
il autre uertu  quar se tu uels que 
len ne te uoie  
mez la pierre dehors ta main  si ne 
seras ia ueuz de riens 
qui eulz aient  et quant tu 
uoldras estre ueuz de touz  si 
la mez en ton poing  si seras 
ueuz plainement . icestui 
anel me gardes bien car il ne 
puet estre prisiez de 
bonte ne de ualor  ne il n est nus  
se il l auoit sor 
lui  qui de nul mal se deust douter  . 
apres tout ce li bailla 
un escrit et li dist    iason  
gardes  quant tu uerras 
le moston  que tu ne marches plus pas 
auant deuantque tu 
aies sacrefié  que li dieu ne se 
corrocassent  et endementresque 
tu sacrefieras  diz cest escrit 
tout belement 
en l onor des dex yy foiz  et ainsi les 
apeseras  et bienque 
tu n oblies ice a faire  que il t 
en porroit bien 
mesauenir . tien encore   dist ele  
  ceste gluz qui est 
de tel maniere que riens ne la puet 
adeser qui iamais s en 
puist desaerdre  si que quant tu 
uenras uers les bues  
que tu uoises auant grant aleure et 
lor espanz es 
nes et es boches  si les auras 
conquis ne ia puis feu n 
istra de lor cors que tu auras 
ce fait . apres les feras 
arer yy roies  mes gardes que tu 
aies tes eulz 
clos  et puis t en uas tout 
seurement combatre au 
serpent  et n aies doutance que il 
ait ia pooir de 
toi nul mal faire  ainz le 
conquerras  et quant tu l auras 
conquis  si li trez les denz et puis 
les semes es 
yy roies que li buef auront arees  
et si tost con 
tu les auras semees  tu en uerras 
de tes eulz istre cheualiers 
toz armez de lor armes qui se 
combatront et s entrocirront . 
et ce conuient a estre que c est  
chose destinee  
et lors auras t auenture acheuee . 
apres ce  renz 
merciz aux dex et lor faiz yy 
afflictions de la 
uictoire qu il t auront donee . puis 
uas tout seurement 
et prenz la toizon dou moston d or 
et puis le 
lesses ester et t en uienz 
tantost sanz faire 
point de demorance . et bien te gardes 
que tu n oblies 
a tout ce que ge t ai dit et 
enseignié  quar 
se tu en oblioies quelque chose  il t 
en porroit bien 
mesauenir  . lors la prinst iason entre 
ses braz et la 
beza molt doucement et prinst 
congie de lui  quar il 
estoit ia haute hore de ior ne ne 
poaient plus demorer 
ilec ensemble por la dotance que len ne 
s en aperceust . 
et ele pria molt au dex que il le 
desfendissent de mal et 
de peril  et le conduissent et 
ramenassent sain et hestié . 
ainsi se departirent et il s en 
uint en sa chambre et 
s apareilla por aler acheuer sa 
queste . quant li roys 
oestes uit que iason estoit si 
engrant d aler  si 
li dist    molt me poize quant uoz 
alez en tel ueage  
car onques nul n i ala qui en 
reuenist   et iazon 
dist    sire  soit a mort ou a uie  
por riens ne 
leroie que ge n i alasse  . lors 
entra en un batel tout 
seul et passa un petit braz de 
mer et arriua en 
l ille de colcox . 

quant iason fu arriuez en l ille de 
colcox  il regarda 
et uit les bues  le serpent et le 
moston d or qui molt 
resplendissoient . si commenca a 
sacrefier si com medea li 
ot dit  et atacha sor son hyaume la 
figure qu ele li ot 
bailliee  et s enoint de l oignement 
qu il ot  et lut yy 
foiz l escrit qu ele li bailla . 
puis s en ala droit 
au bues  et dou feu qui issoit de lor 
boches et de lor 
narilles  ses escuz fu toz arz  et 
il lor gita la gluz 
es boches et es narilles et onques puis 
feu ne flambe 
ne giterent  si les prinst et les 
fist arer yy roies et 
clost ses eulz si com medea li ot 
enseignié . et puis ala 
requerre le serpent molt uigrosement  qui 
tant estoit fier 
et de put afaire quar il siffloit et 
braoit et ardoit 
tote la terre entor lui  et se iason ne 
feust si bien garniz 
comme il estoit des choses que 
medea li auoit bailliees  
il n eust ia eu duree au serpent  
mes a la parfin le conquist 
il et li trancha la teste et li 
trest les denz et 
en sema les roies que il auoit 
arees  si com medea li ot 
dit  et tantost cheualier en 
issirent tuit armé qui 
forment 
s entrecombatirent et s 
entrocistrent . quant iason uit 
cele merueille  si rendi graces au 
dex de la uictoire 
qu il ot eue  puis s en ala au 
moston et en prinst la 
toizon et le lessa  et erranment s en 
uint a son batel 
et se mist au repaire au plus tost 
qu il pot . 
quant hercules et si compaignon et le 
roy oestes le 
uirent  si en furent molt lie 
et li firent molt grant 
ioie  et a merueilles regarderent la 
toizon  et distrent 
que li dieu l auoient faé . puis 
le menerent ou palais 
de la cite  et medea li uint a l 
encontre et l enbraca et li 
dist tout bas qu il alast cele 
nuit parler a lui  
et il dist    molt uolentiers  . lors le 
desarmerent 
et le despoillierent  et puis le 
baignierent por soi 
desdouloir car li bains estoit 
touz appareilliez  
et quant il fu bien lauez et nestoiez  
si le uestirent de 
molt riches uestemenz  et apres 
alerent mengier et furent 
molt noblement serui  et puis alerent 
couchier quant tans 
en fu . si n oblia mie iason ce que 
medea li ot dit 
quant ele li uint a l encontre ou 
palais . molt furent 
aesié et festoié iason et 
hercules et toz les autres 
compaignons toute la quinzaine  et molt 
orent li dui amant 
bon loisir de faire lor uolente . tant 
ama medea iason que ce 
fu merueilles  et bien i parut que 
quant il s en ala  
ele lessa por lui son pere et sa 
terre et tot son 
parente et s en ala auecques lui  
dont ele fist molt 
grant folie . car il li menti sa foi 
et ne li tinst pas 
uerite de ce que il li ot en conuent  
ainz la lessa et 
fist puis grant honte  ce que il ne li 
deust mie por riens 
auoir fet  selonc la cortoisie et la 
bonte que ele li auoit 
fet  dont li dieu se corrocerent 
puis a lui et s en uengierent 
molt asprement  si comme nos 
entendons . mes plus ne 
parlerons 
orendroit de ceste matire que trop i 
auroit a dire et 
a conter ainz parlerons de iason et 
hercules et de lor compaignie . 
quant iason  medea  hercules et tuit 
lor autre compaignon 
se partirent de iaconite  il 
pristrent congie au roy oestes  
qui sires estoit de toute la 
contree  puis s en uindrent 
au port et entrerent en mer . si 
nagierent et siglerent 
a grant esfort tantqu il sont uenu 
en leur pais 
ou il furent receu a molt grant ioie  
et molt fu receuz 
iason a grant honor de toutes genz et 
meesmement dou roy son 
oncle  qui onques ne fist semblant que 
il li pesast de 
sa reuenue . mes atant lesserons ores 
a parler de iason et de 
medea et de lor reuenue  et parlerons 
comme hercules se 
complaint aus grizois de la honte 
que li roys laomedon 
et les troyens leur firent quant il 
furent arriué 
au port de troye  ou il n auoient nul 
talant ne uolente 
de maufaire  et quant il lor ot tout 
dit et conté  
si en furent molt corrocié  et 
bien i parut 
puis apres  car si comme dit li 
escriz  tout par 
son porchat s esmurent les grizois 
contre les troyens . 
apres s en ala hercules en parte 
et trouua castor 
et polus  qui frere estoient et 
ambedui riche roy 
et puissant  et lor conta la 
honte et la uilenie que 
li troyen li auoient fait  et tant s 
en complaint 
que il li ont ostroié a aler auec 
lui contre aux a tout 
lor pooir  et il les en mercia molt . 
puis se parti d aux et 
s en ala droit en salemine  la 
trouua il le roy 
thalamon  qui molt estoit riches 
homs et puissanz  
et li a conté ce que il 
queroit et tout son afaire  
et quant thalamon l ot oy  si li a 
ostroié 
qu il ira uolentiers por l amor de 
lui sor les troyens 
et i menra grant partie de son 
pooir  dont hercules le mercia 
molt . et puis se mist a la uoie et s en 
est reuenuz arriers 
en syce au roy peleus  et tant li a 
dit et proié 
que il li a ostroié a faire toute 
sa uolente . 
d ilec s en ala au roy nestor et li 
conta ce que li troyen 
li firent  dont il fu molt corrociez  
et li ostroia 
et dist que prest et appareilliez 
estoit d aler 
por l amor de lui sor les troiens toutes 
foiz que il 
uoldra  et hercules dist    sire  
molt de merciz plus de 
mil foiz  et pensa en son cuer que 
molt bien sera 
uengiez dou roy laomedon et des troyens . 
si fist faire yy nes et les fist molt 
bien garnir de 
quancque mestier estoit por 
longuement ost maintenir 
et bien fournir . 

quant uint au tans nouuel  si 
monterent es nes en mer 
touz cels que hercules auoit 
requis qu il uenissent 
en s ayde contre les troyens . 
et nagierent et siglerent tantqu 
il uindrent 
au port de troie  qui auques pres 
estoit de la cite  et quant 
il furent arriué  si parla li 
roys peleus premiers et dist  
  seigneurs  ci est toute la 
cheualerie et la 
baronie de grece  si auons molt fet 
en plusors lieus  dont 
ge uos pri que nous facions 
orendroit tant que nostre lox 
n abesse mie ici  ainz metons 
poine d acroistre le  
si uos dire que nos ferons . 
faisons yy parties de noz 
genz  l une des parties demorra 
au nes garder  l autre partie 
s enbuchera es iardins pres des murs 
de la cite  la tierce partie 
cheuauchera uers la cite  confanons 
et banieres despliees  
a trompes  a tabours  a chalemiaux et a 
autres estrumenz de 
menestereux  et destruient et 
mestent en feu et en flambe 
quancqu il ateindront auant aux . si 
que  quant li roys laomedon 
et li troyen nos uerront a armes 
et ardoir et gaster 
lor terre et lor pais  que il s en 
istront de la cite qui ainz ainz 
et se uenront combatre a nos . et 
quant il seront tuit 
hors issuz  si saudront cels de l 
enbuchement entre aux 
et la cite  et seziront les portes et 
i metront bones 
gardes que nus n en puisse issir 
ne entrer  puis brocheront 
apres aux quancque il porront se il 
uoient que mestier 
soit  et ainsi seront enclos 
entre nos  et les assaudrons 
et deuant et derriers  et ne porront 
auoir a nos duree . et quant nos 
les aurons desconfiz  si 
bouterons le feu en la cite  et 
penrons l or et l argent et toutes 
les autres richeces 
qui dedenz sont  et ainsi aurons 
uengié la ledure qu il 
firent a noz genz  . lors dit 
hercules    roys peleus  ce 
conseil est bien bons et molt 
leal . ge et uos et 
li dux thalamon irons a l 
enbuchement atout dis mile 
homes combatanz que nos auons en 
nostre compaignie  et ferons 
molt tres bien ce que uos auez dit  
et li roys nestor et 
li roys castor sostenront le fes 
de la bataille atout lor 
gent  et li roys polus remaindra 
a toute sa gent au nes garder  . 
si fu ainsi acordé et toute la nuit 
demorerent en ce point  
et a l andemain bien matin le firent 
si comme il l orent 
deuisé et ordené . quant uint au 
matin et li roys laomedon 
et li troyen uirent si grant ost 
deuant la cite  si 
furent molt espoanté  et molt fu 
dolenz laomedon de sa 
terre que il degastoient et 
essilloient en tele maniere 
et dist    or tost aus armes  seigneur 
baron  et issons 
hors que morz somes se bien et 
hastiuement ne nos 
desfendons  . lors s armerent au 
plus tost qu il porent 
et monterent es destriers et 
issirent hors  touz 
rengiez et appareilliez por combatre  et 
s en uinrent qui 
mielz mielz a cels que il uirent 
entre le port et la cite . 
si encontrerent le roy nestor tout 
premier  
lors commenca li estors et la 
bataille merueilleusement 
grant et fort et aspre  mes 
longuement ne poist 
auoir duré nestor ne cels qui o 
lui estoient  quant li roys 
polus li uint a secors  qui molt bien 
li ayda . lors ueissiés 
grant abateis et d omes et de cheuaux  
et merueillose grant ocision 
d une part et d autre  la abati 
sigurades le roy nestor  
et molt furent les grizois greué  
car il furent reculé 
duques pres de lor nes . mes quant 
cil de l enbuchement 
uirent ce  si saillirent sus et 
brochierent cheuaux des esperons a 
grant esfort  et se ferirent sor le 
roy laomedon  et abatoient 
et ocioient quancque il 
ateignoient  car il estoient 
fres et tuit bon cheualier aus 
armes . ilec ocist li roys 
castor sygurades et il meisme i fu 
molt naurez  
et li roys polus i ocist elyachin  qui 
nies estoit le roy 
laomedon . que uos iroie ge longuement 
contant des uns 
et des autres  mesque la bataille 
fu molt grant 
et doloreuse  et que molt i ot grant 
mortalite d omes 
et de cheuaux  don grant anui 
seroit de tout raconter . 
mes a la parfin furent li troyen 
desconfit et lor terre 
gastee et essilliee . et sor touz cels 
de l ost 
le fesoit bien hercules  car il 
ocioit et abatoit 
quanqu il ateignoit auant lui . et 
tant auint que il 
encontra le roy laomedon  qui molt 
estoit esbahiz des siens 
que il ueoit ainsi torner a 
desconfiture  si le feri 
tel cop de l espee que mort l abati  
et ainsi fu morz li 
roys laomedon et touz les troyens 
furent desconfiz . 
quant la bataille fu finee  si s en 
entrerent les grizois 
en la cite sanz contredit  ou il 
auoit grant cri et granz 
brez de fames qui fuioient totes 
forsenees par les rues  
lor enfanz en lor braz  et li grizois 
firent des fames 
lor uoloirs et pristrent toz les 
auoirs de la cite . si dona 
hercules au duc thalamon esyona  la 
fille au roy laomedon  qui 
molt estoit de tres grant biaute  et 
por ce li fu ele donee 
que ce fu li premiers qui en la 
cite entrast . 
et puis abatirent la cite et totes 
les fortresces  et mistrent 
tout en feu et en flambe . et apres 
rendirent graces et 
firent oblations aus dex de la 
uictoire qu il auoient 
eue de leur anemis  et puis s en 
uindrent a lor nes et 
monterent en mer  et siglerent et 
nagierent tantqu il 
uindrent en lor pais a grant ioie . 

dou roy laomedon demora un fil qui 
auoit non prianz  
qui n estoit pas ou pais quant 
troie fu destruite  
ainz auoit assegié un chastel qui 
estoit 
a une iornee de troie . qui s estoit 
reuelez contre le roy laomedon 
son pere . icelui prianz auoit yy 
enfanz de sa fame espousee  
yy filz et yy filles  que il molt 
amoit  et estoient auec 
lui et ecuba sa fame aussi . si auint 
un ior que il li fu 
dit et conté les doleroses nouueles 
que troie estoit 
destruite  et que ses peres et sa mere 
estoient mort et 
ocis par les grizois  et ensement toute 
la cheualerie de troie  
et se li fu dit et noncié que il en 
auoient mené esyona sa suer 
en seruage et en putage . et quant prianz 
oy ce  si fu molt 
doloreusement correciez  et molt 
regreta son pere et sa mere 
et sa suer  et dist    ha  bone cheualerie 
de troie et seignor 
bon baron  comment estes uos morz 
en si poi de tans  
ha  nobile gent de troie  dont ne 
parti ge de uos 
a si grant ioie  et il uos est ainsi 
malement auenu  
ha  las  dolenz comment puet 
mes cuers tant durer 
qu il ne part et creue a oyr si 
crioses noueles  
ge proi aus dex puissanz que il me 
doingnent encore 
tant uiure que ge lor puisse nuire 
et greuer  et uengier 
troie  . lors ne fist plus de demoree  
ainz se parti d ilec et s en uint  
lui et ecuba sa fame et ses yy filz 
et ses yy filles et 
toute sa gent  uers troie . li uns 
de ses fiz ot non 
hector  li secons paris  li tiers 
deiphebus  li quarz 
helenus  qui molt estoit bons 
deuins et sages 
de l art de nigromance  et li quinz 
ot non troylus . l ainznee 
des filles ot non quassandra  qui molt 
estoit sage 
et cortoise et molt sot de deuiner  
l autre fille ot non 
polixena  qui estoit la plus bele 
dame que len poist pas 
trouuer en nule terre . et si comme 
dit li escriz  
prianz ot yy autres enfanz  et non mie 
de sa fame espousee  
qui tuit estoient ia bon 
cheualier preuz et hardi 
et tuit fil de gentilz fames et de 
grant lignage . 
tant cheminerent et errerent 
prianz et cels qui o lui 
estoient que il uindrent a 
troie . et quant il uirent la grant 
destruction de la cite et dou pais  et 
la doloreuse ocision 
que les grizois auoient fet des 
troiens  si furent tant 
corrocié et forsené comme nul 
plus  et furent en lermes 
et en plors par yy iorz  et firent 
granz oblations aus dex por 
les ames de leur amis  et prierent 
molt deuostement que li dieu 
leur donassent encore puissance et 
uertu d aux uengier des 
grizois . et apres ce ont coroné 
priant a estre roy et seignor 
d aux et de toute la terre  si comme 
laomedon ses peres 
auoit esté . et quant il l 
orent fait roy  il prinst conseil a 
ses 
barons de sa cite refaire  et manda 
par tout ouuriers 
ca et la quancque il en pot auoir  et n 
espergna or ne argent 
qu il ne feussent paié tout a 
leur uolente . si encommenca len a 
refaire 
la cite  premierement les fondemenz en 
parfont et forz 
et larges  apres la longeur  la leeur 
et la hautesce  
et fu refaite assez plus fort  plus 
longue  plus lee  
plus haute et plus bele d ouurage 
qu ele n auoit onques esté  car il 
auoient les marbres durs et forz 
et de toutes colors a lor uolente . si i 
firent tant de fortresces tout 
entour a la roonde qu i duroit 
en lonc et en le yy granz 
iornees  car si comme nos trouons en 
lizant  il n estoit 
ouurage d entailleure de pierre que 
homs poist 
faire et porpenser qui ne feust en l 
ueure de la 
cite  et que en tout le monde ne 
porroit pas auoir cite 
qui la resemblast de force  de biaute  
de grandor et de richece . 
quant ele fu parfaite tout entour  si 
la fist si bien et si fort 
mesonner comme nus homs au monde 
porroit mielz deuiser . et 
tiex yy mesons i fist faire auec les 
autres qui estoient 
parmi la uille que il n i auoit 
cele des yy qui ne 
feust si desfensable qu ele n 
eust garde d un grant ost . 
apres tout ce fist faire ou mileu de 
la cite yllion  
c est le mestre dongon lou roy  si 
bel  si grant  si hault 
et si fort que c estoit fine 
merueilles a regarder  car dedenz 
auoit yy estages si granz et si 
biaux et si riches 
que ce sembloit un grant pais . si 
estoient li mur tout 
entour de fin marbre de plusors coleurs 
toz entailliez  et 
estoient a merueilles espes et 
tant hault comme 
len pooit plus regarder aus eulz  
faiz a creniaux et a torneles 
et a autres fortresces tant bel et 
tant bien qu il n est 
nul qui mielz les poist faire ne 
deuiser . a l autre part 
dou dois ou li roys deuoit 
mengier ot fet un molt 
bel autel et merueillosement riche  
et desus cel autel fu 
mis l ymage au grant dieu iupiter  ou li 
troyen plus creoient 
et auoient lor fiance . ge uos di 
bien que trop auoit de 
beles ouurages d ymagerie d or et d 
argent et d azur et d autres 
diuerses coleurs en ce mestre palais 
pointes et 
entailliees  dont il n est riens qui 
tant poist plaire 
a regarder  car il reflambissoit 
touz de l argent et de 
l or qui i estoit . si seroit 
trop grant anui au lisant de dire 
et de raconter la force  la biaute  la 
bonte et la richece 
de yllion et de la cite de troie  et a 
cels qui l orroient 
de l escouter et entendre  mes tant 
tesmoigne bien li liures 
que nus fors dieu ne la porroit 
prisier de ualeur 
et qu ele n auroit garde de toz les 
assauz dou monde  se 
deuers le ciel ne uenoit . 

quant la cite de troie fu ainsi 
refaite  tote la gent dou pais 
i aplut et uint por demorer  si fu 
assez tost pueploiee 
de riches genz preuz et uaillanz  et 
tant en i uint que bien greuer 
se il s esmeussent a touz cels qui 
auoient la cite de troie 
et le pais et qui auoient mort et 
ocis lor ancessors  car il estoient 
bele gent preuz et hardiz et 
uaillant  et garni d or 
et d argent et de toutes autres bones 
richeces . et si comme dit 
daires  qui uolentiers ne ment pas  
que en tout le monde 
ne poist len pas autretant de bones 
choses trouuer 
comme len feist en la cite de troie  
car quancque len pooit deuiser 
de boche 
qui a home et a fame feust 
necessaire de uiure et aezier 
soi  de tout i auoit a grant plente 
ne nus n en auoit 
dizete . lors commencierent a faire 
festes et geuz et trouuoient  
tant estoient iolif  de ior en 
ior mainz diuers geuz por 
aux deduire et esbatre  et  si comme 
pluseur dient  cil de 
troie de leur ioliuete trouuerent 
le ieu des eschas  des 
tables et des dez . quant li roys 
prianz ot tout ce fait 
faire que nos auons dit et deuisé  
et il uit que riens ne 
failloit mes en sa cite qu ele ne 
feust bien desfensable  
et qu il estoit tant bien garniz de 
bele et bone cheualerie  
et que richeces auoit a foizon  si 
fu molt liez et ioianz  
mes ne pooit oublier ce que les 
grizois li auoient forfet et 
souuent porpensoit comment il s en 
porroit uengier . 
si auint un iour qu il fu en sa 
chambre molt pensis 
et dist a soi meismes en son cuer que 
ore estoit il bien tans 
de requerre ses anemis  et de uengier la 
mort son pere et sa mere 
et de ses autres amis  et de amender l 
outrage que les grizois 
li auoient fet de sa terre et de sa 
sereur  et que plus ne 
uoloit atendre se ses consaux ne li 
looit . si assist iour 
de parlement a ses barons et manda a 
toz ses filz et a touz 
cheualiers par toute sa terre que 
tuit uenissent a troie 
a son parlement  et tuit si fil i 
uindrent mesque yy 
et si manda hector  qui molt 
estoit sages  preuz  hardiz 
et bien combatanz  li quiex 
estoit en penoine  que il uenist 
a lui a troie a son parlement et que il 
li porchacast toute 
l ayde que il porroit auoir  et il si 
fist si tost comme 
il pot plus et si auoit il auec lui 
molt de gent . 
quant il furent tuit uenuz a son 
mandement et il furent 
assemblé a troie  molt i ot grant 
pueple et bele cheualerie . 
lors leur dist il    seignor  uos qui m 
amez en bone foy  uos sauez 
bien le grant outrage que les grizois 
nos ont fet de 
nostre bon parente et de nostre terre 
qu il ont arse et destruite  car il 
ont morz et ocis  et sanz reson  mon 
pere  ma mere  et toute 
la bone baronie qui deuant nos 
gouuernoient la 
cite de troie et le pais d enuiron  et 
auecques tout ce il ont 
esyona ma suer  qui tant estoit bele 
et bone 
enmenee en seruage  dont il me fait 
molt mal  et a nos 
toz est grant honte se nos n 
amendons ceste uilenie 
et cest outrage . si lor manderai que 
il me rendent ma sereur 
et se il ne le font  ge penre 
conseil a uos 
et a mes filz comment nos les 
porrons guerroier et uengier 
ce que il nos ont forfet  . et si 
fil et tuit li autre baron 
s acorderent molt bien a ce conseil 
et distrent    sire  
uos auez molt bien dit  or faites 
et i enuoiez 
tantost  et selonc ce qu il diront et 
feront  nos ouuerrons 
apres et penrons conseil comment nos 
en cheuirons  . lors 
apela li roys prianz enthenor  un 
sien baron sage et bien enparlé 
et qui molt sauoit des lois  et li 
dist    enthenor  biax amis  
alez au roy peleus et au grizois  et 
lor dites de 
par moi que il me renuoient esyona 
ma seror  et que trop 
m ont fait et honte et domage  qui 
ainsi l ont mis en 
seruage et en putage  et que se il la me 
rendent  ge ne 
lor demande riens plus  ne de la 
mort mon pere et ma 
mere et mes autres amis qu il ont 
mort et ocis  
ne de tout l autre domage qu il m 
ont fait comme 
de ma terre  mes uiles et meesmement la 
cite de troie  la grant 
et la bone  gaster  ardoir et essillier . 
et se uos poez 
auoir ma suer et amener  molt en 
serai liez  . lors dist 
enthenor    sire  molt uolentiers ire 
et por bien faire 
le message ne demorra pas que ge ne 
l amoine se il 
la me uuelent liurer  . la nuit 
meismes prinst enthenor 
plusor compaignons  et de l auoir et des 
biens tant comme il sot 
que mestier li estoit por lui et 
por aux  et les mena 
o lui par le commandement au roy priant 
por tenir lui 
compaignie et por conduire le par la ou 
il auoit a aler  
et entrerent en mer en un molt bon 
et fort batel  auques 
grant  et il fesoit cler et 
biau tens et auoient uent 
tel comme il lor conuenoit . si 
siglerent et nagierent 
tant  que de nuit que de iour  que il 
uindrent en la semaine qu 
il murent dou port de troie et 
arriuerent au port de micenes 
ou li roys peleus estoit . 


quant enthenor fu arriuez au port de 
micenes  ou li roys peleus 
estoit  il descendi a terre de la 
nef et ala en la cite  
et fist tantqu il parla au roy et 
li dist    roys peleus  mes 
sires li roys prianz uos mande  et 
aus autres grizois  que 
molt li auez fet grant honte  grant 
perte et grant domage 
de son pere le roy laomedon et de ses 
autres amis que uos auez 
ainsi morz et ocis  et de toute sa terre 
que uos auez arse  
destruite et essilliee  et sanz reson . 
mais il ne uos requiert orendroit 
plus  maisque uos li enuoiez 
esyona sa sereur que uous en auez 
amenee et qui ainsi est tenue 
en hontage et en putage  ce qui n 
afiert mie que len deust faire 
de dame de si hault lignage come ele 
est et si n est pas uoz honors  
et se uos n auiés plus mespris uers 
lui que de ce  si est 
ce trop . si li enuoiez et il uos en 
saura bon gre et par lui n 
auroiz 
mais guerre  tancon ne mellee  . 
quant pelleus entendi cest message  
si fu corrociez et iriez a 
merueilles et dist    uassal  a poi me 
tient que ne uos pandre 
ou afoler qui tel noueles m estes 
uenuz noncier . sachiez 
que se ge tenoie celui qui ca uos 
a enuoié  iamais 
n enuoieroit message a moi ne autre  
car tantost le feroie 
a cheuaux destraire ou uif escorchier . 
ralez uos en  
que par moi n en aurez uos point  et 
dites uostre roy 
que par les dex que ge serf et 
aore  que les premiers 
messages qui iames de par lui me 
uenront ne s en sauront 
raler  ainz les fere de male mort 
morir  . quant enthenor 
ot ainsi oy parler le roy pelleus  si 
se departi d ilec et s en uint 
a sa nef et entra enz  et cil qui 
estoient dedenz drecierent le 
uoile 
erranment et li uenz se feri enz  
qui granz estoit  et 
siglerent 
et nagierent quancqu il porent  
car onques ne furent asseur 
deuantqu il orent le port de micene 
bien esloignié . si siglerent 
et nagierent tant a l ayde dou uent 
que il auoient bon et fort  
que il uindrent et arriuerent au 
port de salemine ou thelamon 
estoit  qui tenoit esyona en 
hontage et en putage . lors dist 
enthenor a ses compaignons    biax 
seignors  appareillons 
nous au mielz et au plus bel que 
nos porrons comme 
messagier  si irons en salemine que 
la trouuerrons nos 
thelamon  icelui qui tient esyona 
en seruage   et il si firent . 
et quant il furent appareillié au 
mielz qu il porent com 
messagier  si issirent de lor nef et 
alerent en salemine 
droit a thelamon la ou il estoit . 
lors parla a lui enthenor 
et li dist    sire  mon message uos 
uieing dire et conter . li roys 
prianz uos mande que uos li 
rendez esyona sa sereur que 
maint ior auez tenue en hontage (et c 
est molt grant uillenie 
comme a fille de roy et si bele dame 
comme ele est  
dont uos mesprenez et auez 
mespris molt enuers lui  se li 
rendez  si feroiz bien et ce que 
uos deuroiz  et bon gre uos 
en saura  . quant thelamon oy ce  a 
poi de mautalent ne forsene 
et dist par grant courrouz    uassal  
uoirement la tien ge 
et tenrai  car ge la conquis par ma 
proesce  et si me fu donee et estroiee 
des barons pour ma deserte . alez et 
dites a uostre roy que tant 
com ge uiue  ne li ne autres ne l 
aura  et bien sachiez 
que uos ne feustes gueres sages 
de ci uenir pour tel chose . 
mais faites tost et uos en ralez 
que  par les dex que ge 
serf et aore  que li premiers 
qui a message mais 
m en uenra i perdra uie a grant 
hontage . mais faites tost 
que plus ne uos uoie  que bon 
marchie auez quant ainsi uos 
en ralez  ne n i uenez plus se 
uos amez uoz uies  . 
lors s en uindrent enthenor et ses 
compaignons au plus tost 
qu il porent a leur nef  et 
entrerent enz et drecierent le 
uoile  
et li uenz se feri dedenz  et 
siglerent et nagierent quancqu 
il 
porent  car il ne cuidierent ia 
ueoir l ore ne le ior que mais 
poissent auoir esloignié le port 
de salemine . et tant ont 
puis erré et cheminé par mer  que 
de nuit que de ior  qu il 
sont uenu et arriué au port de 
castole  ou castor et polus 
estoient  si descendi anthenor 
de la nef et ala parler a aux 
la ou il estoient . et quant il les 
ot trouuez  si lor dist 
tout son message  si comme li roys 
prianz li auoit dit 
et enchargié  et au derrean leur 
dist    seignor  li roys 
prianz uos mande et commande 
que uos li facoiz 
rauoir sa sereur  et dou mesfait que uos 
li auez fet soit 
un iour pris de l amender se il a 
conseil dou faire  . 
lors respondirent castor et polus 
et distrent    uassal  molt 
auez fierement parlé  de quique 
uos le teigniez  mes 
dites a uostre roy que sa suer n 
aura il point par nous  
et que nos ne li auons riens forfet  
ainz auons fet a 
bon droit ce que nos auons fet  quar 
trop auoit ses peres 
laomedon iadis mespris ax grizois quant 
il en chaca 
iason et hercules et lor compaignie si 
uillainement de sa terre . 
ralez uos en tost et espertement  que 
gueres ne uos amiés 
quant uos ci uenistes  car a bien poi 
que iames uostre roy 
ne uos uoit  mes fuiez de ci et 
li dites de par nos 
que petit prisons et doutons 
lui et tout son pooir  
et qu il nous face tout dou pis 
que il porra  . 
et quant enthenor les oy ainsi parler  
si s en parti sanz 
congie et bien uolsist estre en la nef 
auec ses compaignons  
ou il ne cuida tel foiz fu  iames 
entrer . quant il fu au port  
si entra en la nef  au plus tost 
qu il porent  il s 
esloignierent de castoile et 
siglerent et nagierent tantqu 
il sont uenu et arriué au perche 
ou nestor estoit  
qui sires estoit de toute la 
contree  li quiex estoit 
fel et cruel et de put aire . si 
ala enthenor parler 
a lui et li dist son message tout mot 
a mot  si comme li roys 
prianz li ot dit et enchargié  et 
quant nestor l entendi  
a bien poi failli que il ne li 
corut sus  et li dist  
  fiz a putain  coarz mauuais  comment 
feustes uos tant ozez 
de uenir moi cest message conter  a 
petit tient que ne 
uos faz uif escorchier ou ardoir . 
alez uos en  que mar i 
uenissiez uos  et dites a uostre 
mauues roy que il n est riens 
que nos le prisions  et maudahez 
oit celui qui ia sa pes 
ne s amour quiert auoir  face 
dou pis que 
il porra car ge li met . mais 
faites tost  fuiez de ci 
que plus ne demorez  si feroiz 
que sages  et sachiez 
que bien uos auient quant ainsi uos 
alez franc et quite 
sanz mal auoir . mes li premiers qui 
de par lui a message 
me uenra  soit seurs que ia 
uie n en portera  . 
quant enthenor entendi ainsi parler 
nestor  bien uousist 
estre aillors  si se departi de lui 
sanz congie et uint 
a sa nef ou iamais  tel foiz fu  ne 
cuida entrer . 
quant il fu enz  si s eloignierent 
plus tost qu il porent 
et se mistrent au droit chemin uers 
lor pais . mes uns granz 
tormenz les sorprinst en mer  qui molt 
lor fu perilleux  qui 
bien lor dura yy iorz et yy nuiz et 
estoit la mer si tres acroze 
car il n est nus  tant soit 
hardiz  qui dou ueoir tant solement 
n eust poor  si furent en grant 
doutance de perir . quant uint que 
li tormenz fu cessiez  il nagierent 
et siglerent tantqu il 
uindrent au port de troie . et quant 
cil de troie les uirent  
si en orent molt grant ioie  car il 
cuidoient bien que iamais 
nul n en reuenist . 

quant enthenor fu arriuez et descenduz 
au port de troie  tout 
au plus tost qu il pot ala et 
fist un sacrefice aus dex et 
lor rendi graces de ce que il l 
auoient garanti de mort ou 
ueage ou il auoit esté . apres s en 
uint ou palais et 
conta  oiant le roy et touz ses filz 
et toute la baronnie  
et dist tout mot a mot ce que il 
auoit fet et trouué 
en touz les lieus ou il est esté . 
quant li roys prianz 
ot oy le respons de cels a cui 
enthenor auoit parlé 
et ce que il li mandoient  si fu 
molt dolenz et corrociez  
et dist a touz ses barons    or poez 
oyr  seignor  quant 
ci a male gent et com poi nos 
prisent . or me dites  
se il uos plest  que nos en 
ferons  car molt nos torne 
a grant hontage ce que il nos ont 
fait et que il nos mandent . 
et a morir auons nos  et mielz nos 
uaudroit il morir a honeur 
en conquerant nostre droit que uiure et 
soffrir nostre honte  
et aucune foiz auient il que cil 
qui ont esté uoincu  
uoinquent autrui . si prenez 
garde que uos uolez que nos 
en facions   et il responent 
tuit ensemble    toute uostre 
uolente ferons de touz noz pooirs  . 
lors apela li roys prianz 
touz ses filz et leur dist    uous 
estes tuit biau bachelier 
fort et uigreux et si apartient 
la besoigne plus en partie 
a uos que aus autres por l amour de 
moi qui sui uostre 
peres . ge uueil que uos soiez 
mestres sor touz  et 
chascuns de uos aura sa gent en 
son conduit par soi  et tu  hector  
ge uueil por ce que tu es li 
plus sages de touz 
et li meillors cheualiers  que tu 
aies la baillie  la puissance 
et la seignorie sor touz  et si te 
faz hoir de mon regne por 
ce que tu i as le meillor droit et 
que tu ies ainznez  . 
lors dist hector que molt uolentiers s 
en entremetra et fera 
tout dou mielz que il porra    et 
si prie a touz les dex 
que il me doigne tel san  tel force 
et tel pooir  et me 
uueillent ceste besoigne en tel 
maniere ordener  faire et 
adrecier que ie puisse uengier la 
mort de mon ael et de m eole 
et de toz mes autres amis  et conquerre 
esyona ma tante et mestre 
hors dou seruage ou les grizois l 
ont mize  . lors parla hector 
a toz ses freres et dist    seigneur  
bien nos deuons esforcier 
de uengier nostre honte  et sachiez 
que molt uolentiers 
m esprouueroie a cels qui ainsin 
nos ont mesfait  queque il 
deust auenir de moi . mes greignor 
honte nos seroit se nos 
encommencions et pas ne nos 
uengions  que de demorer en ce point . 
si deuons panre garde a l 
encommencement a quel chief nos 
en porrons traire  car molt sont 
fort gent et molt dure 
leur terre  et si ont molt de genz 
d autres contrees qui 
sont ades de leur partie  uez ci 
europe qui est des leur  
qui dure la tierce partie dou 
monde et ou li meillor cheualier 
et li mielz duit de guerroier sont 
que len puisse trouuer 
en nule terre  et cil d aise ensement 
sont des lor  
qui tant bien seuent cheuauchier et 
qui riens n aiment 
autant comme guerre . et il est bien 
dit en prouerbe que 
mielz ualt assez lessier que folie 
encommencier . et 
ge uoi bien que nos auons 
mauesement appareillié  
que nos n auons nauies ne autre 
appareil par quoi nos puissions 
seurement sor aux aler . si en 
prenons tel conseil que nos n en 
soions blaumé ne moqué au 
departir . et bien sachiez 
que ge ne di mie ice par coardize 
mes por ce qu il m est 
auis que c est dou meillor que 
de soi auiser ainz le 
commencement quele la fin puet 
estre . car uraiement ge 
uoldroie bien que l onor et le 
meillor en feust nostre  
ne riens tant ne desir comme la 
guerre  se poinz et lieus 
en estoit . et qui mielz saura  si 
le die  si fera bien et ge l en 
pri  . lors parlerent pluseurs 
qui ilec estoient de molt 
resons dont granz anuiz seroit dou 
raconter car trop duroit . 

quant hector ot finee sa reson  et 
plusor autres  si parla paris 
et dist    seignor  tout le delaiement 
que nos faisons ne ualt 
riens  nos somes assez riche et 
ceste uille ne crient 
nul home  faisons ce que ie loere 
et me creez de ce que ge dire  
et toz li blaumes en soit miens  
appareillons tost nauies et 
alons uigrosement sor les grizois  
car li dieu en uuelent 
nostre honor  et si uos dirai comment 
ge le sai . l autrier 
m auint  un iour que ge chacoie en 
ynde la grant  le greignor cerf qui 
onques feust ueuz  si corumes 
toute ior aiornee  et moi et mi ueneor 
et molt de chiens qui o nos 
estoient  c onques riens ne 
preismes  
et il fesoit molt grant chaut . si m 
auint que ge perdi ou ual 
des citariens toz mes ueneors et mes 
chiens  et m estui 
delez la fonteine ou nus n 
aboiure . si me prinst someil et 
me conuint ilec dormir  si me 
couchai souz l ombre d un genoiure 
qui ilec 
estoit . tandisque ge dormoie  me 
uint en auision deuant moi mercurion  
et o lui uindrent iuno  uenus et 
minerua  yy deesses . si me dist 
mercurion par yy foiz   2paris  
entenz a moi  uez ci 
yy deesses au queles une pome d or 
massice est enuoiee  
mes en cele 
pome a lestres qui dient en grec  
`la plus belle des yy deesses 
m aura quitement . or la ueult 
chascune auoir  que il n i a 
cele qui ne die  ge suis la 
plus bele . si sont 
toutes yy uenues a moi pour aux 
conseillier d auoir iuge qui 
la pome doigne a la plus bele  ne 
ele n est encore a nule 
ostroiee  mes acordees se sont par 
conseil a ton iugement que cele 
a qui tu la donras l aura et 
sera tenue por la plus bele des 
autres . 
a ce point et a cele hore n est 
riens que ge uolsisse auoir 
que ge n eusse se ge le 
demandasse  car chascune me 
prometoit . 
si me dist uenus et fianca que se 
ge li donoie la pome et que 
por la plus bele la loasse  que 
ele me donroit la plus 
bele fame de grece tout a ma uolente . 
et par ce la pome li ostroiai  
et la loe por la plus bele et ge 
me tieing bien a li de 
ma promesse et se uos uolez  
bailliez moi cheualiers et ge 
ire  
et aincoisque ge reuieigne mais  ge 
pense bien que grant domage 
lor fere  et deiphebus dist que 
molt li sembloit bon conseil ce 
que paris auoit dit . 

apres parla helenus qui molt 
estoit sages de nigromance  
  ge uous faz a sauoir que se paris 
a fame de grece que troie 
en sera destruite et essilliee  et 
yllion abatu et despeciez . et de ce 
soiez touz seurs  que li deuin 
respons le m ont dit et noncié  
et ainsi conuient qu il soit par 
uiue force  . lors dist paris  
  helenus mes freres n a pas apris 
a guerroier et mielz ameroit 
soi reposer que traueillier  et bien nos 
tenroit por fol se nos 
creions qu il seust chose qui a 
uenir soit . mes ge ire et 
en amenre ma tante  ou ge leur 
fere honte et domage  . lors s 
acorderent 
tuit a ce que paris a dit . apres 
parla un molt sage clerc 
et bien lestrez qui auoit non panus  
fil au sage deiphebus  et dist  
  ge ne doi riens celer au roy de 
chose qui soit et son profit 
et s oneur  ge uoi en une des 
planetes que se paris 
uet en grece et il an amoine 
fame  que troie et tout le pais 
en ert degasté et essillié . et 
maintes foiz ai ge oy dire a mon 
pere  
qui molt estoit sages et de 
grant aage  que par paris seroit 
troie destruite et essilliee  por quoi 
ge loeroie que paris n i alast 
mie 
et que uos uos tenissiez en bone 
pais en cest pais  . apres 
parla quassandra la fille le roy 
et dist a son pere et a ses yy freres 
et a touz les autres    ge uueil 
que uos sachiez certainement 
que se paris a fame de grece  que 
troie et tout le pais en sera 
destruit et de ce ne la porra nus 
desfendre  et ainsi conuient qu il 
soit  . apres ce tindrent tuit 
ensemble longuement lor conseil  
et a la parfin s acorderent tuit 
que paris alast en grece et qu il 
menast grant foison de cheualiers o 
lui  bien appareilliez pour 
aux desfendre  et que lor nauie 
feust bien appareilliee et bien 
garnie 
de toutes choses . 
lors apela li roys prianz paris 
son fil et li dist    tu iras en 
grece  
et deiphebus et eneas et polidamas  et 
tu seras princes d aux touz . 
et se uos poez auoir esyona ma seror  
si uos en retornez et la 
m amenez  et se uos ne la poez 
auoir  si uengiez  ce gardez  
la honte et le domage qu il nos ont 
fait   et il dist  
  sire uolentiers   et tout ainsi com 
li roys l ot deuisé 
et il fu fet . si entrerent es nes 
et nagierent et siglerent tant 
par mer 
que il sont arriué en une ille 
qui a non cytharea  ou il auoit 
une molt fort cite qui estoit apelee 
trinitee . et a ce ior 
meismes que il se partirent de 
troie  estoient entré en mer li 
roys menelaus 
et nestor qui aloient en pyre et en 
perthe  et s entreuirent 
bien les nauies par mer mes onques ne s 
entracointierent de riens  
et ce ior que li troyen arriuerent 
en l ylle de cytharea fesoient 
les genz dou pais grant feste ou 
temple de la cite en l oneur de la 
deesse uenus . icelui roys menelaus 
auoit une molt bele fame qui 
auoit a non helene qui de 
merueilleuse grant biaute estoit  
et estoit sereur au roy castor et 
au roy polus qui uenu estoient 
aussi 
a cele feste . et quant il uirent les 
troyens  si demanderent d ou il 
estoient et qu il queroient  et 
il distrent que il estoient de 
troie et que li roys prianz les i 
auoit tramis  et 
estoit li sires d aux paris qui 
uenoit querre esyona sa tante  
et se la poaient auoir  il s en 
retorneroient arriers  et se il ne 
l ont  il lor feront honte et 
domage . et quant il oyrent ce  
si l alerent noncier helene qui 
estoit dame de la cite  et si tost 
comme 
ele oy nomer paris  et que ele sot 
qui il estoit  si li entra ou 
cuer et l ama molt durement . tant 
fist paris et tant porchaca que 
il uit helene et parla a lui 
et ele a lui . onques plus tost 
n orent parlé l un a l autre 
qu il s entramerent trop 
desmesureement . que uos iroie ge 
disant  tant ont fait li troyen 
la nuit que il brisierent le temple 
et roberent et pristrent 
helene et assez des autres  et les 
mistrent en lor nes au port  
et siglerent et nagierent 
quancque il porent uers troye . 
et au chief de yy iorz  arriuerent a 
un port deuant un fort chastel 
qui a non thenedons  qui pres 
estoit de troie a yy liues . si 
descendirent li troyen  si 
confortoit paris helene qui trop 
grant duel fesoit de son seignor  et 
de castor et de polus ses freres . 
li quel frere s esmurent apres les 
troyens en mer por rescorre helene lor 
seror et les autres qui o lui 
estoient  mes si grant pestilence 
et si granz orages les sorprinst en la 
mer que il perirent n onques puis 
ne fu nul qui en poist sauoir 
autres noueles . molt souuent 
regretoit helene et sa terre et son 
pais qu ele auoit lessié  et 
molt demenoit grant duel de ce que 
en estrange contree en estoit 
ainsi enmenee  mes tout ades la 
confortoit paris . quant il 
furent a ce 
port arriué  si enuoia paris un 
message a troie dire et conter tout 
l afaire si comme il lors estoit 
auenu . et au matin se 
partirent dou chastel et s en 
uinrent a troie et li roys 
prianz lor ala a l encontre otout 
grant compaignie . et quant 
il uirent paris et les autres  
si lor firent grant ioie  et molt 
fu li roys liez de helene que il 
amenoient  si la dona a paris 
a fame et a espouse  car il cuidoit 
molt bien par lui rauoir sa suer . 
mes quique feist ioie ne feste  la 
deuine quassandra fesoit duel 
et tritesce  et disoit que ele 
estoit certaine que por ice 
en seroit troie destruite et 
essilliee  sanz iamais estre restoree  
et mainte foiz se clamoit a haute 
uoiz    lasse  chetiue  or uerrai 
ge ces 
granz palais et ces granz tours cheoir 
et trebuchier  et mon pere 
et ma mere et mes freres et mes autres 
amis ocirre et mestre touz 
a mort  et tout ce auez uos fet  
roys prianz   . puis redist ele  
  ha  ecuba  bele mere  comme uos auez 
fet doloreuse porteure 
et sofferte de nos quant il conuient 
que par le fruit de uostre uentre 
morions tuit  et troie et toute 
la contree en soit destruite 
et essilliee  ha  franches dames et 
franches puceles  com uos deuez 
plorer et faire grant duel de uoz parenz 
et de uoz amis que uos uerroiz 
ocirre de ior en ior  he  las  ou 
seront tant de lermes 
prises comme il conuendra a plorer  
pleust ore a dieu que ge ne 
feusse 
onques nee   . tant fesoit grant duel 
et demenoit toz les iorz 
que ce estoit merueilles a touz 
et a toutes 
qui la ueoient  ne nus ne la 
pooit apesier . et por ce la fist li 
roys prianz enmurer en une chambre 
loing de gent ou ele demora 
grant piece . mes atant se test 
orendroit li contes a parler de 
helene et des troiens et retorne a 
parler dou roy menelaus 
et des grizois . 

ci endroit dit li contes et la 
deuine histoire le tesmoigne 
que li roys menelaus estoit en 
parthe molt dolenz et corrociez 
de ce que paris et li troyen li 
auoit fet de sa fame helene 
qu il auoient enmenee en lor terre  
et d autres dames et damoiseles 
qui o lui estoient  et en 
auoient brizié et robé de nuit 
le temple a la 
deesse uenus lorsque len celebroit 
sa feste . et endementresqu il 
demenoit son duel  uint li roys 
agamenon son frere  qui molt 
estoit preuz et hardiz  riches 
et sages . si commenca a 
reconforter 
son frere et dist    biaux freres  qu 
est ce  comment uos demenez 
uos  teziez uos et lessiez tel 
duel a faire et gardez 
que desoremais ne faciez chiere ne 
semblant de ce que li 
troyen uos ont fait . car ainsi ne 
doit mie faire qui se ueult 
uengier de ses anemis  ne ainsi n ont 
pas fet nos ancessors qui ont 
eu si grant los de tout quancque il 
ont par maintes foiz 
entrepris . 
mais prenons conseil et querons 
enging comment nos nos puissions 
uengier des troyens noz anemis  et 
mandons nos amis par toutes 
terres  si sera mieulz a faire que 
duel demener  . quant li roys menelaus 
ot oy ainsi parler son frere  si en fu 
molt liez et dist  
  or le fesons donc hastiuement  car 
iamais n aure ioie tantque soie 
uengiez de cels qui ce m ont fet  . 
et ainsi le firent comme 
agamenon l ot dit et deuisé  et 
manderent par toutes contrees ou il 
cuidierent auoir amistiez que 
tuit feussent assemblé en 
parthe  
garni de nes  d armes et de cheuaux et 
tout lor pooirs au port de remesse 
pour uengier la grant honte et le grant 
domage que li troyen 
li auoient fet . et quant les grizois 
sorent ces nouueles  chascun 
dit endroit soi que molt uolentiers 
iroit a tout son pooir . 
si uindrent achilles  patroclus  
thalamon et ulixes  et nestor 
enuoia 
querre toute sa gent  et si i 
uindrent neptolemus  palamides  
polidarius et lachoen et li roys de 
perse et li roys briseyda 
et molt d autres dont li contes ne 
fet pas mencion  que trop 
i auroit a dire et a conter  et 
tuit i uindrent bien 
esforcieement  et de touz cels que nos 
auons nomé n i ot onques 
neis un qui ne feust roy ou 
conte ou duc . et quant il furent 
tuit assemblé  si firent 
mestre et seignor et conduiseor d aux 
toz le roy 
agamenon qui molt estoit sages  
uaillanz et preuz en guerre  et 
si ne le firent mie pour ce que ce 
feust le meillor d aux  
ainz en i auoit d ausi granz 
seignors et d ausi sages comme il 
estoit . 
a cele assemblee pristrent conseil 
que il s en iroient a athenes la 
grant cite  que molt i seroient mielz 
que il n estoient ilec  si come il 
lor estoit auis  et il le firent . 
li roys agamenon i ot de micenes 
son pais cent nes toutes garnies  et 
li roys menelaus en i ot 
yy de parthe son pais  et entre 
acharles et prothenor en orent 
cent 
et yy toutes nueues  et entre 
le duc alaphus et li quens almus 
en orent yy dou pais d orcanie  
et de la terre de fascidis 
en orent pothagus et celidus yy 
bien garnies  et 
phalameniex en i ot yy de la terre 
de salemine  et si amena o lui 
theucer et anfimac et dorion et 
polidamas et thessus  qui tuit 
estoient granz seignors  et li roys 
nector en i ot yy de 
son pais bien appareilliees  li roys 
thoas en i ot yy de la terre 
de kallias  et merins des mionois en i 
ot yy de la terre de 
mioine  et de la contree de moine en i 
orent capus ayaux et 
helenus yy bien garnies  filithoas 
et santipus  dont li uns 
estoit dux et li autres quens  en i 
orent yy de la terre de 
celidoine  merion et domerius en i 
orent yy bones et forz  
ulixes en i ot yy et nemenius yy 
dou pais de tigris  
et de la terre de palage  en orent 
patroclus et prothessalaux yy  
li dui fil au kaliffe dampolifri et 
moxanus en orent de la terre 
des traciens yy bien garnies  et de 
la terre d orcomenie en i ot 
eripilus yy sanctipus et 
antimachus en orent de la terre 
sauuage yy  et de la terre d aufrize 
en i ot achilles yy  
et d une ille de mer qui est apelee 
deredon en i ot theophilus 
yy  et polibetes et lyochin  qui 
cousin estoient  en i orent de 
la terre 
de larize yy  thelenus  alimodes et 
eruallus i amenerent de lor 
pais yy barges  et li roys carpamenus 
en i ot de son pais  
yy et patroilus en i ot yy de 
la terre de minesse  
thenedus en i ot yy de la terre de 
pile  et de la terre 
de capanie en ramena capanor yy  
menethes et dathemenus en 
ramenerent de lor pais yy et 
quant il furent tuit assemblé 
en trouua que il estoient  que 
roy que duc que grant seignor  
yy et chascuns estoit uenuz 
molt esforcieement de bons uessiaux  
d omes  d armes  de cheuax et de uiandes . 
et tant i ot que nes que barges 
que galies que coques que ussier et 
que autres uessiaux tuit fort 
et bien garni que trop a enuis les 
porroit nus nombrer . 

et quant il furent ainsi tuit 
assemblé  si firent un grant 
parlement hors de la cite . lors dist 
agamenon    biax seigneurs  
ci a molt grant gent assemblee  et 
molt est fox li roys 
prianz qui a nous a pris enhastie 
et molt aime poi et lui et ses 
genz et son pais  et uraiement ge 
croi qu il a ci tiex 
yy persones que celui des yy qui 
moins de pooir a uenroit 
bien a chief des troyens . mais une chose 
loeroie  que nos enuoissions 
au dieu pollum au temple de neldelfox  
qui n est gueres loing 
de ci  que il nos certefiast a quel 
chief nous porrons uenir 
de cest afaire   et lors distrent il  
  uos distes bien  . si i 
enuoierent maintenant achilles et 
patroclus . et quant il uindrent 
au temple de nedelfox  si entrerent 
enz et aorerent le dieu pollum  
et a grant crieme et a grant deuotion 
sacrefierent un molt biau 
sacrefice et requistrent lor message  
et li deuins respons lor dist  
  alez et dites au grizois que au 
chief de yy anz auront 
uictoire et lor guerre acheuee  . et a ice 
iour meismes estoit ausi 
uenuz calcas de troie  un molt sage 
home et bien lestrez  
au temple de nedelfox  que li roys 
prianz et li troyen i 
auoient enuoié por prier et 
requerre au dieu pollum comment il se 
maintenroient de lor guerre  et li 
deuins respons li dist    ne 
retornes mie a la cite de troie 
mais ua t en a athenes auec les 
grizois  et soies auec aux  et ne les 
lesses retorner arriers 
tantque la cite de troie soit 
prize et essilliee  que ainsi le 
couient a estre  que li dieu le 
uuelent   et il le fist ainsi . 
si s entraquointierent ensemble 
entre achilles  patroclus et kalcas  
et dist li uns a l autre ce que 
il estoient uenu querre  
et le respons que pollum lor auoit 
fet  et s en alerent 
ainsi ensemble ou les grizois 
estoient assemblé . et quant il 
furent 
a athenes  si dist achilles au grizois 
que il auroient seurement 
uictoire si comme li deuins respons li 
auoit dit . apres lor a 
conté calcas mot a mot comment li 
roys prianz et les troyens l 
auoient 
enuoié a pollum por sauoir comment il 
se porroient desfendre    si me 
commanda pollum et dist que ge ne 
m en ralasse mie arriers 
a troie  ainz m en uenisse ca a 
athenes et feusse o uos tantque 
la 
cite de troie feust destruite . si 
sai bien que cil de troie m en 
blaumeront et herront molt 
durment  mais ge aime mielz obeyr 
au dex que au troyens . mes touteuoies ge 
uos loe que uos 
facoiz ce que uos auez 
entrepris  . quant les grizois orent 
oy ainsi parler calcas  si en furent 
molt lie et distrent qu 
il mouuroient l andemain au matin  et 
il si firent . et 
quant il furent parti dou port  il n 
orent pas grantment alé que un 
grant tormenz let et acreux les 
sorprist  dont il cuidierent 
bien tuit perir . si fist lors calcas 
un esperiment  et uit et sot 
que cest torment lor auenoit por ce 
que il n auoient fet sacrefice 
a la deesse dyana  et que molt s en 
estoit corrociee  si lor dist  
  il conuient par force que nos 
aillions en la silue de lyda 
et ilec conuendra 
que len li face sacrefice  . et au 
plus tost qu il 
onques porent tornerent cele 
part et i alerent . quant ill i 
furent  
si sacrefia li roys agamenon a la 
deesse dyana molt humblement  
et quant il ot sacrefié  ele s 
acorda a aux et apres se 
mistrent 
en lor nes et siglerent et 
nagierent tant comme il porent 
uers 
troie  et li mestres emirail d aux 
auoit non filotetes  qui molt 
estoit 
preuz et sages de la mer . et tant 
ont nagié et siglé qu il 
uindrent es contrees de troie et 
pristrent un molt fort chastel 
qui estoit au troyens . et apres 
uindrent a thenadon  un molt 
fort chastel de grant maniere qui 
estoit pres de troie  a yy milles 
a aler par terre  et quant cil dou 
chastel les uirent  si s 
armerent 
et issirent hors  et se 
desfendirent molt uigrosement . la 
orent 
les grizois molt grant domage  mes a la 
parfin fu li chastiaux pris 
et toz cels qui enz estoient morz 
et ocis . 

apres ce que li chastiaux de thenadon 
fu pris et conquis des grizois  
et toz cels qui enz estoient morz 
et ocis  firent les grizois 
un parlement . si parla agamenon 
premiers et dist    molt doit 
len hayr orgueil  car maint mal en 
uienent  neis li dieu n ont 
cure d ourgueil  ainz en pranent 
grant ueniance aucune foiz . et nos 
somes ci molt grant gent  et 
somes ia entré en la terre des 
troyens  
et si lor auons fet honte et domage . 
et si suis certains que se 
nos uolons  nos confondrons et 
destruirons la cite de troie et 
tout 
le pais  mes molt deurions estre 
lie se nos le fesions a bon 
droit et a bone cause . 
et il est bien chose seue comment 
ceste guerre conmenca  
et comment li roys laomedon fu morz 
et troie destruite et touz 
les troyens morz et ocis  et molt lor 
fu la perte tres 
grant de si petit mesfait . et auec 
tout ce nous requist apres li 
roys prianz de pes  et nos manda 
que nos li rendissions sa suer 
que nos auions si longuement tenue  
et riens plus de tout l autre 
mesfait que nos li auions forfet ne 
nos demandoit  uraiement 
ce nos uint de grant orgueil quant nos 
ne li rendimes et 
enuoiames  que molt estions 
mesfaiz enuers aux  et por ce 
deussions 
bien auoir amé la pes . et sachiez 
por uoir que se nos eussions 
renuoié esyona  ia paris ne 
feust entrez en nostre terre ne n 
eust pas 
enmené helene  pour quoi ge loe 
que nos en facions tantqu il ne nos 
soit mie torné a orgueil et que 
se il leur en meschiet  
que li blaumes en soit leur . si 
seroit bon que nos 
mandions par noz messages au roy 
priant que il nos rende helene  
et que il nos uieigne amender le 
forfet que paris a mesfait 
a nos et en nostre terre . et se il ce nos 
ueult faire  
que uolons nos plus  len ne 
doit mie toz iorz faire dou pis 
que len porroit . se nos auions 
helene  ge uoldroie que nos 
feussions 
arriers retornez en noz pais a nostre 
honor . et ce ne di ge mie 
par coardize  que ge ne soie certains 
que nos aurons uictoire sor 
aux  
mes que ge uoldroie bien que nos 
echeuissions orgueil  . apres ce i 
ot 
molt de paroles dites entr aux 
d uns et d autres mes a la 
parfin s acorderent il que il li 
enuoieroient . si i enuoierent 
dyomedes et ulixes qui molt 
estoient 
sage et bien parlant  et il 
furent molt bien appareillié et 
richement  
et monterent sor lor palefroiz et s 
en alerent au roy priant et li 
distrent lor message si comme 
agamenon leur auoit enchargié . et 
quant li 
roys prianz les ot oy  si dist 
  certes se li grizois me tenissent 
prins en lor prison et ia eussent la 
baillie de toute ma terre  
il ne me deussent mie requerre ce 
que il me mandent  car se ge le 
fesoie  
bien en deuroie estre honi et 
uergondé . est ce donc l amende 
que il 
me uuelent faire de mon pais qu il 
essillierent et degasterent  
et de mon pere et de ma mere et de mes 
autres amis qu il ocistrent  et de 
ma suer qu il enmenerent et ont 
tenu tant longuement en seruage 
et en hontage  et ensorquetout ge l 
enuoie querre par enthenor  li quiex 
i ot honte et ledure  et auecques 
tout ce  il sont entré en 
ma terre  et m ont abatu de mes 
chastiaus et de ma gent ocise  et sor 
tout 
ce  il me mandent que ge lor 
rende helene et que ge lor 
amende 
ce que paris lor a forfet . 
sachiez que c est outrage que 
il me requierent  dont ge uos di 
que uos uos en railliez 
tost arriers  et dites a agamenon et 
a touz les autres grizois que 
il n auront ia pes a moi ne triues 
duques atantque il m oient 
amendé la honte et le domage que il m 
ont fet  . et ulixes respont 
et dist    molt bien auons oy uostre 
respons et ge uos di 
que uos sachiez bien que la chose 
ne demorra mie ainsi  ainz 
seroiz 
souuentefoiz assailliz  et de par les 
grizois nos uos desfions 
des ore en auant  . et atant se 
departirent dyomedes et ulixes  et 
cheuaucherent duques a l ost aux 
grizois  et entrerent ou paueillon 
agamenon et li ont dit et conté 
le respons au roy priant  ueant 
toz les grizois  et que il l auoient 
desfié et li et les troyens de 
par 
les grizois  et quant agamenon et les 
grizois oyrent ce  si 
affermerent 
la guerre et distrent qu il s 
aprocheroient plus pres de troie 
que il 
n estoient . adonc enuoierent il 
achilles et thelefus qui fu filz 
hercules  
en fuerre en un pais que len 
apeloit messe  qui molt estoit 
plenteis 
de toz biens . et quant li roys de messe 
et cil dou pais uirent 
que les grizois estoient entré 
en lor terre et que il desroboient 
le pais si  issirent a bataille et 
se combatirent a aux molt 
uigrosement  et la ot molt grant estour 
et fier  et grant ocision 
d omes et de cheuaux d une part et d 
autre . si auint ilec que 
achilles encontra le roy de messe 
et le feri si durement que a terre 
l 
abati et li fist plaie mortel  puis 
s abessa et le uolt ocirre  
quant thelefus le garanti  qui le 
couuri de son escu  et pria et 
dist 
a achilles que il ne l oceist mie  car 
il n auroit mie le cuer de 
lui ueoir morir . lors li demanda 
achilles por quoi  et il dist    bien 
a yy anz passez que ie arriue 
par auenture en cest pais  
et il me recut a molt grant ioie et 
honora  . si ne le toucha 
puis achilles  mes pres de mort 
estoit dou cop que il li auoit 
doné . 
quant cil de messe uirent que il 
orent perdu lor seignor  si s en 
foyrent li uns ca  li autres 
la la gaaignierent les 
grizois et aqueillirent si grant 
proie et si grant richece comme fine 
merueilles . et quant li roys de messe 
uit que a morir le conuenoit 
et que il n auoit nul enfant  si 
dist que il fesoit hoir de son 
regne  
por l amor de hercules son pere qui sa 
terre li auoit une foiz rendue  
car uns roys le guerreoit et le 
uoloit deseriter    et por ce que il 
m ayda si bien que il ocist celui 
qui chalangoit ma terre et la 
me rendi toute en pais  por ce te 
lesse ge mon regne et t en faz 
seignor . et si uoi bien que il te 
poise de moi  dont ge te sai 
bon gre . si te pri que tu m 
enseuelisses comme len doit 
faire 
roy  et gardes la terre et aimes 
la gent  car tu es 
de bon pere  si soies bons  . et 
quant il ot ce dit  si morut 
et einsi feni sa uie . 

quant li roys de messe fu morz  si le 
fist thelefus  que il auoit fet 
roy et hoir de son regne  enseuelir molt 
richement comme roy et li 
fist faire toutes les droitures que len 
deuoit faire a tel persone . 
et quant il li ot ce fait  si 
sezirent thelefus et achilles 
tout 
le pais a lor uolente et garnirent 
molt tres bien les fortresces 
de la terre . apres ce se parti 
achilles por aler arriers a l ost 
des grizois . si dist li roys thelefus 
qu il s en iroit auec lui  et 
achilles dist    ce ne feroiz uos 
mie  ainz demorez en cest pais 
et uos tenez bien garniz de ble  de 
uin et de uiandes por enuoier 
en nostre ost se mestier en auions  . 
einsi se parti achilles dou roy 
thelefus  et erra tantqu il est 
uenuz a l ost des grizois 
ou il fu molt honorez et a grant ioie 
receuz . si lor a conté mot a mot 
tot son affaire  et comme thelefus 
estoit demorez roys dou pays de 
messe  qui molt estoit planteis 
de toz biens  et comme il li auoit 
dit que il se tenist garniz de ble  de 
uin et de uiandes   por enuoier 
a nostre ost se mestier en auiens  . 
et de ce furent molt liez les 
grizois et distrent que ce 
auoit esté bon apensement  que 
bien lor 
porroit auoir mestier . apres dist 
achilles    seignor  un poi uos 
uueil 
dire et conter de cels qui 
uindrent en l ayde dou roy priant . 
dou 
royaume de sezile i uint li roys 
bustor  pantalus et adrastus  qui 
amenerent molt bele cheualerie et 
bien appareilliee . et de la contreee 
de europe i uint mesacus  karas  
macius et nestius . et de lacomme qui 
tant est bon pais  i uint un 
merueilleux amirant qui estoit 
apelez eufremes . de la duchee de laize i 
uint potius . et dou royaume 
de cysonie li roys ruffus . de la terre 
de trace li roys feleus et li dux 
archanus . et de la terre de poene li 
roys pretesimus qui amena o lui 
tropeus  un sien cosin qui molt 
estoit preuz et uaillanz . 
de la contree de frize i uindrent 
dui roy  li roys miscene et calamus . 
de la terre de boece i uindrent 
affimas  foyns li preuz et 
anficas qui longuement s 
entrestoient guerroié  mes en ce 
tans 
estoient en pais . de bocine  un 
royaume molt sauuage  i uindrent 
boetes et son frere epytrus . dou 
royaume de falfagloine qui estoit 
molt 
lointaing pais  i uint li roys 
phelimenis qui estoit li plus 
granz 
homs que len poist trouuer en nul 
pais  et grant merueille fu de 
ce que il uint de si loing  car molt 
amena grant compaignie et bele 
auecques lui  qui armez estoient  trop 
desguiseement et molt richement 
aorné . de ethiope i uint li roys 
perses et amena o lui nemangon 
le fil sa suer  qui molt estoit 
riches cheualiers et preuz et 
hardiz . 
et si i uint herses  uns nobles 
princes qui molt estoit preuz 
et uaillanz  et estoit sires d 
une cite qu en apele nochieres  
et amena o lui grant compaignie d 
archiers qui tuit estoient 
plus noir que more . et chascun 
de toz les autres que ge 
uos ai nomez amena o soi grant 
compaignie de bons cheualiers 
toz armés et bien appareilliez  et 
tuit estoient bien garni 
de uin et de uiandes et de tout ce que 
mestier lor estoit  et dient 
qu il desfendront bien la cite des 
grizois  . lors firent les 
grizois un conseil entr aux et 
distrent qu il iroient 
assegier la cite . si firent toutes 
lor nes armer et appareillier et 
aprochierent uers la mer et 
pristrent port . li premiers qui 
issi 
des nes  si fu protheselaux qui molt 
estoit preuz et garniz de 
bones genz  et apres lui issirent 
touz les autres grizois . et quant les 
troyens les uirent  si issirent 
de la cite qui ainz ainz et qui 
mielz mielz  et les assaillirent au 
descendre des nes . la ot une 
molt doloreuse bataille et molt grant 
perte i recurent les 
grizois  et molt plus eussent 
esté greué ce ne feust 
ulixes et li roys protheselaux qui 
merueillosement le fesoit 
bien . et par deuers les troyens le 
refist molt bien roy perse qui 
molt de bons archiers auoit auecques 
lui . et palamides et achilles 
sostenoient molt grant fes de la 
bataille  si uint palamides 
en son poindre et encontra quanor  
qui cousins estoit au roy mangnor  
et le 
feri si durment de sa lance que il 
le tresperca d outre en outre et 
l abati mort en la place . mes sor 
touz les troyens le fesoit bien 
hector  
car il ocioit et abatoit 
quancque il ateignoit auant lui  si 
encontra 
par auenture le roy thessalaux enmi sa 
uoie  et le feri si durment 
parmi le cors d une lance que il li 
perca le cuer ou uentre  
dont les grizois furent molt dolent 
et corrocié car il estoit 
bons cheualiers  preuz  riches et 
puissanz de grant manere . et molt 
eussent esté plus domagié les 
grizois que il ne furent  quant 
achilles 
i uint otout grant compaignie de bons 
cheualiers  li quel firent 
merueilles d armes et les ont 
reculé et mis par uiue force 
dedenz la cite . et il estoient ia 
uers la nuit  si retornerent les 
grizois a lor nauies et firent hors 
traire tentes et paueillons 
et se logierent droit deuant la 
cite  et sachiez que li olz 
estoit molt merueilleusement grant 
et bel a esgarder . 

quant li troyen furent en lor cite  
il distrent que il istroient 
hors a l andemain matin et les 
assaudroient . lors establi li 
roys 
prianz hector sire et mestre de tout 
son ost  li quiex ordena 
et establi yy batailles  et en 
chascune eschiele auoit grant 
foison 
de bons cheualiers . en la premiere 
eschiele estoit clancon de lice  
qui 
roys estoit de la terre de lice . en 
la seconde eschiele estoit 
li roys cicinalor de trace . en la 
tierce estoit li roys 
miceres de frize et auec lui santipus 
et alcamus . en la 
quarte estoit troylus  qui molt 
fu bien armez et appareilliez  
le quel quant hector le uit si 
bien appareillié dist  
  uostre proesce et uostre grant 
hardement me fet grant poor 
que uos ne uos enbatez tant auantque 
uos n en puissiez 
retorner  . en la quinte eschiele 
estoit li roys hupoz li granz 
de larise  qui molt auoit de granz 
cheualiers o lui . en la siste 
estoit remus li roys de cysonie  
et polimadas fu sires 
et commandierres de cele eschiele . en la 
septieme estoit 
li roys de peonne  de cels fu sires 
deiphebus . en l uitieme 
estoit ruffus li filz gohas  li 
quiex aloit armez en bataille 
sor un molt riche char de grant 
maniere dont les roes estoient 
d ebenus et estoient bendees et 
ferrees de fin or  et les limons 
estoient de fin yuoire ouuré molt 
soutilment  et li tabernacles 
d en haut estoit couuerz d un 
cuir bouli d olifant ouuré a pierres 
precieuses et d or et d azur  et dui 
dromadaire le treoient et 
menoient  si estoit molt regardez 
de toutes genz . en la 
nueuiesme fu li roys frion et 
esdras  et les ot en conduit 
pitagoras  un des trente filz le roy 
priant . et la dizieme eschiele 
conduit hector  et ot o lui touz 
cels qui estoient nez de 
la cite et yy de ses freres de par 
son pere  dont li uns ot non 
oudiniaux  li secons antonius  li tierz 
cedras  li quarz delons  
li quins silicions  li sistes 
quintaliens  li septimes fomedelus  
li huitiemes quassibilanz  li nueuiesmes 
dynas d aron et li 
diziemes doroscalus  qui filz 
estoit a la damoisele mahez qui 
molt 
estoit de grant biaute et morut 
de lui a l enfanter . et quant 
hector ot ainsi ordenees toutes ses 
eschieles  si fist ouurir 
une des mestres portes de la cite 
qui dardanides estoit apelee  
et il estoit montez sor un 
merueilleux destrier  qui galatee 
estoit 
apelez  que orans la faee li auoit 
enuoié  la quele l amoit 
sor toute riens  mes hector ne uolt 
onques auoir compagnie de lui . 
puis s en uint hector au roy priant et 
li dist    biau pere  
nos itrons hors et uos  soiez au 
portes a toutes les genz 
a pie que uos auez  et gardez que 
uos n issiez hors se 
ge ne le mande  car se la chose 
tourne par deuers nos a 
desconfiture  
que uos nos receuoiz si que uos n en 
aiez reproche   et li 
roys dist    biax filz  ge le fere 
uolentiers si com tu l as dit  
car ge ai molt grant fiance en ta 
proesce  . et auec le roy 
prianz demora yy de ses filz 
des trente . li uns ot non 
minelus  
einsi furent ordenees les eschieles 
et d une part et d autre 

quant les grizois et les troyens 
orent ordené lor batailles  si 
cheuaucherent les uns contre les 
autres . et li premier qui 
assemblerent si furent hector 
et patroclus  qui molt estoient bon 
cheualier et corageux . si briza 
patroclus sa lance et hector 
le feri de tel ayr que il li mist 
le fer de la lance parmi le 
corps  et le trebucha en la place 
tout mort . et quant merions uit 
patroclus mort  si en fu molt corrociez  
quar il s entramoient 
de grant amor  si broche cheual des 
esperons contre hector 
et le fiert de tel maniere que a 
terre le fet uerser  et prins 
eust esté  ce ne feust 
troylus qui li uint a secors et le 
remonta  
lors uint ilec li dux d athenes et 
abati troylus  mes assez 
tost fu remontez  quar il estoit 
preuz et hardiz et legiers . 
quant me regart  si se mellerent 
touz les uns contre les autres  
la ot merueilleux grant et fier 
estour et tres doleruse ocision 
d une part et d autre  dont granz 
annuiz seroit dou raconter . 
si auint que polidamas ocist melans  
qui nies estoit helene  
dont li roys menelaus fu molt 
corrociez  apres rocist le roy 
celidus  qui amis estoit a la reyne 
de femenie . et thelamon uint 
et abati polidamas a terre  si l 
enmenoit pris li roys menelaus  
quant hector i soruint  qui le 
requeust . a la parfin ne porent 
endurer les troiens  quar trop 
estoient grant gent les grizois  
mes merueilleusement bien le firent 
les yy freres hector  qui estoient 
ses freres tant solement de pere li 
roys thoas feri si 
quasibilans  qui estoit uns des 
yy filz au roy priant  
que mort l abati  dont li troyen 
furent molt corrocié . et li roys 
hurez  qui molt bon archiers estoit  
feri hector d une saeste 
parmi le uis  mes hector li corut 
sus et le feri de tel force parmi 
la teste d une espee que il li fendi 
en yy moistiez  et chei mort 
a terre . apres choisi hector merion 
et brocha contre 
lui de tel ayr  que a terre le 
trebucha et puis l ocist . que uos 
iroie ge toute iour contant des uns 
et des autres  
mesque tantque la bataille fu grant 
et doloreuse et 
que molt i ot de morz et d 
afolez d une part et d autre  
tantque tuit li camp en estoient 
couuert  mes trop granz annuiz 
seroit a tout dire et conter ce 
qui fu fet a cel estour  
quar il n est nus qui poist 
nombrer ne nomer cels 
qui morz et afolez i furent d une 
part et d autre . mes a la 
parfin furent grizois desconfit  et 
eust esté fin de 
la guerre se fortune l eust soufert  
mes thelamonius aiaux  qui 
cousins estoit hector et fu filz 
esyona la suer au roy priant  
li quiez estoit auec les grizois  
et toz iorz s estoit combatuz 
a hector  si auint qu il s 
entreconnurent et s entrefirent 
molt 
grant ioie  et le uolt hector mener a 
troie por ueoir son parente  
mes il n i uolt aler quar il dist qu 
il en seroit blaumez des grizois  
  mais ge uos pri   dist il    que uos 
facoiz retraire uos genz  
que molt nos auez hui domagié  . et 
ainsi le fist hector com 
thelamonius li requist  et fist 
retraire sa gent  
et entrerent en la cite ou il 
furent molt honoreement et a grant 
ioie receu . lors manderent les mires 
qui estoient en la cite  
et lor fu dit qu il alassent par 
tout uisiter  guerir et saner 
de lor pooir les bleciez et les 
naurez  et il si firent . 
cele nuit ne sot riens prianz de son 
fil qui auoit esté morz en la 
bataille . quant li grizois furent en 
lor tentes et paueillons  
il pristrent conseil de requerre 
triues tantque li mort feussent 
enseueli et les plaiez gueriz  si i 
enuoierent . et quant li troyen 
entendirent ces noueles  si s en 
conseillierent et l ostroierent  
et lors furent pleuies triues et d 
une part et d autre . et quant il 
orent 
ce acordé  si ala chascun 
querre et reuerchier son ami entre les 
morz  ou champ ou la bataille auoit 
esté  la fesoient li ami au 
morz  chascun dou sien  grant duel  et 
tel bret et tel cri i auoit 
d une part et d autre que len n i 
oist pas dieu tonant . 
mes sor touz cels qui ploroient 
et fesoient duel  le fesoit 
achilles de patroclus qui morz 
estoit  quar molt s entramoient  
et souuent se paumoit sor lui et se 
lesdengoit et disoit en 
complaignant    ha  las  com ci a 
male destinee de ce que ge onques 
uos enuoiai en la bataille sanz moi  
maleoite soit l ore que 
ge ne fui la ou celui uos 
ateint ainsi  quar se ge i eusse 
esté  
ge ne sai home qui uos eust mort 
sanz moi  ha  biaux dolz amis  
ia estiés uous tant bel  tant 
preu et tant sage  ne il n 
est nus qui uostre pareil 
poist trouuer en tout le monde . 
comment ont ce souffert li dieu qui 
m ont tolu le meilleur ami 
que ge eusse  certes ge usere 
des ore en auant toute ma uie en 
pleurs 
et en lermes  et si uos uengerai se 
ge en puis uenir en point  et 
i metre toute m entente  . quant 
longuement ot ainsi demené et fet 
son 
duel  si le fist enbaumer et enseuelir 
molt richement . d autre part 
refist li roys agamenon enseuelir 
molt honorablement le roy 
prothesalaux et merion . et ausi 
firent tuit li autre  chascun 
de son ami  et ne finerent onques de 
yy iorz touz entiers de 
cerchier  de querir et d enseuelir 
chascun son ami . d autre part 
refirent 
li troyen enseuelir quassibilanz  le 
fil au roy priant  et le 
mistrent ou temple de uerneris  et 
molt le plorerent et firent 
grant duel tuit si frere et li troyen  
quar trop estoit 
preuz et uaillanz et amez de son 
pere et de toz le troyens . 
et quant cassandra  la fille au roy 
priant  oy le duel que li troyen 
fesoient de lor ami qui auoient 
esté mort en la bataille  si dist 
a haute uoiz    he  genz haye  de quoi 
faites uos tel duel  
or uient que uos le deuroiz 
faire  que encore uerroiz uos l ore 
que 
yllions et toute la cite de troie 
sera abatue et essilliee  et si 
sera prochienement . et maleoite 
soit la destine que paris 
amena onques helene en cest pais  
car pour lui maint bon 
cheualier en perdront les uies  et 
tout ce pais en sera essilliez  . 
et ce disoit ele souuent en audience 
de toutes les genz et encore en deist 
ele plus  qui li eust souffert . mes 
quant li roys prianz uit 
que ele ne se uoloit refraindre ne 
por un ne por autre  si la 
fist mestre en une chambre et enserrer 
loingn de gent  
que ele ne feust oye des troyens  car 
molt lor fesoit ce mal 
qu ele aloit disant . 

quant les grizois orent enseueli 
touz les morz de lor partie et 
que li plusors des naurez 
furent auques gueri et sané  
si firent un parlement comment et en 
quel maniere il porroient 
plus greuer lor anemis  et ausi 
firent les troiens . mes ce 
ennuioit 
molt a palamides  et ne li estoit 
mie bel  que agamenon estoit 
sires 
et conduisierres de l ost au grizois . si 
auint que triues 
faillirent  si s armerent et 
appareillierent chascun dou 
mielz qu il pot  si issirent les 
troyens de la cite tuit 
monté et appareillié et bien 
ordenez por combatre  et agamenon et 
touz 
les grizois refirent autretel . 
la ueissiez maintes banieres 
et maintes enseignes despliees  et au 
uent uenteler  mainz hauberz et 
maint hyaume flamboier et reluire  et 
cheuaux et destriers qui molt 
estoient biax et bien 
appareillié et engrant de corre . 
si auint 
que hector brocha des esperons 
tout premier contre achilles  
et l ateint et feri de tel force 
que a terre l abati  mes il 
estoit preuz  uites et legiers  
si fu tost remontez et puis 
s entrecorurent sus molt asprement  
et longuement dura la bataille 
entr aux yy  et molt s 
entreblecierent durment  et s il n 
eussent 
eu si tost secors comme il orent  
li uns ou les yy ensemble 
eussent esté mort en la place . 
mes les uns lessierent corre 
contre les 
autres tout outreement et s 
asemblerent tout peleetmelle  
et fesoit chascun a son auersaire 
dou pis que il pouoit . 
dyomedes et troylus s 
entrabatirent  li roys menelaux 
encontra 
paris et le feri molt durment  mes 
paris  qui molt estoit bons 
archiers  le feri d une saeste parmi 
le uis  dont il le naura 
malement . apres feri si achilles  qui 
molt forsenez estoit 
de la naureure au roy menelax  un des 
trente filz au roy priant 
qui auoit non dorcalus  que mort l 
abati a terre  dont li troyen 
furent 
molt corrocié . si abati prothenor 
de boece ius dou cheual hector et 
uolt panre et enmener son cheual 
galathee  mes hector  qui a pie 
estoit  le feri si de s espee 
que a terre l abati tout mort  
dont se fu grant domage au grizois  
quar molt estoit bons 
cheualiers et seurs . et puis 
monta hector sor son cheual 
galathee 
et se feri en la bataille molt iriez  
et ocioit et abatoit quancqu il 
ateignoit auant lui . que uos 
iroie ge tant longuement contant  
molt 
i ot merueilleuse grant ocision d une 
part et d autre  et molt 
i furent morz et afolez de uaillanz 
cheualiers par lor proesces . 
mes li greignors meschies et la 
greignor perte en fu a cele foiz au 
grizois  si se retrestent arriers a lor 
tentes  et li troyen en 
la cite  por ce qu il estoit tart . 
quant les grizois furent a lor 
tentes  il alerent tuit au tref 
agamenon  li quiex lor dist  
  biax seignors  sachiez que noz 
ancessors furent et preuz 
et uaillanz  n onques ne firent 
chose qui nos puisse estre tornee 
en reproche  por quoi ge uos pri que 
la dignete et la noblece 
que noz ancessors ont toz iorz 
maintenue ne soit mie par nos 
abessiee  car se nos ne uenons a 
chief de ceste besoigne que nos 
auons 
entreprize  toute l oneur que noz 
ancessors ont eue ca en arriers 
sera 
perie  et nos et nostre pais diffamé 
et uergondé  et se nos en poons 
uenir au desus  ce nos tornera a 
molt grant honor  a ce que nos 
sauons bien que il sont d autre 
part molt grant gent  
quar cil de sezille i sont cil 
de puille  cil de calabre 
et une partie de roumenie  cil de 
ytalie  cil de perse  cil 
de femenie  cil de macedoine  et de 
maint autre pais i sont 
molt de granz genz assemblez . mes 
tout ce n est riens enuers 
nos  et sor ce que uos sauez bien que 
li deuin respons nos ont 
dit que nos les deuons uoincre et 
uenir a chief de ceste besoigne  
qui nous est grant confort . mes 
prenons garde comment 
nos porrons panre ou retenir hector  
le fil au roy priant  
car c est celui qui plus nos 
greue et qui plus de mal 
nos a fet  et se il pooit estre 
morz ou retenuz  nos n aurions mes 
que faire  car il seroient si esperdu 
que il n oseroient istre hors 
a bataille   et il distrent que il 
disoit uoir et s acorderent 
molt bien a ce que agamenon ot dit . si 
dist chascuns que uolentiers se 
peneroit de lui retenir ou ocirre . et 
li troyen furent a troie fesanz 
grant ioie dou domage qu il auoient 
fet au grizois  et graces 
et oblations en rendirent aus dex . 

a l andemain bien matin  les grizois et 
les troyens s apareillierent 
et armerent chascun dou mieulz 
qu il pot  et quant il furent 
tuit appareillié  il issirent a 
la bataille et les uns et les 
autres . 
si auint que agamenon et hector s 
entrencontrerent molt 
asprement   si briza agamenon sa 
lance  mes hector le feri si 
durment 
que il l abati a terre  et mort ou 
retenu l eust  se ne feust 
achylles et li roys menelaux et 
ulixes et polibetes et neptolemus 
et helenus et palamides et li roys 
polidarius li gras 
et quarlachus et archelaux et 
thelamonius aiaux et li roys 
menetes et li roys de quartage et li 
roys erualus et li roys philitoas et 
theseus  
et auec aux molt grant compaignie de 
bons cheualiers qui tuit i 
soruindrent . et d autre part i 
soruindrent paris et tuit si 
frere 
et li roys pandralus et li roys 
hapez et adrastus et li roys 
 et maint autre baron dont ge n 
auroie a piece nomé les nons  et 
chascun 
ot molt grant compaignie de gent o 
soi . lors commanca li estourz grant 
et cruel  si poist len ueoir testes 
et braz et piez copper  et 
homes et cheuaux ocirre . et tant en i ot 
d une part et d autre  en 
petit d ore  de morz et de naurez que 
touz li champs en estoit couuerz  
n onques mais si grant ocision d omes 
et de cheuax entre tout le 
monde n auoit esté  car il n 
est nus qui pas les poist 
nombrer  ne ce n estoit fors fine 
merueille a regarder a l 
encommencement 
que de la bele cheualerie qui i 
estoit et d une part et d autre  
et molt fu let a ueoir au departir  
quar li champ estoient tuit 
senglant et couuert d omes et de cheuaux 
morz et ocis la . 
s entrencontrerent agamenon et 
pandralus et s entreporterent 
a terre des cheuaux . et menelaux 
feri si paris que il le fist 
cheoir par desus la crope dou cheual  
dont paris ot molt grant honte 
por helene  qui estoit en hault 
aus murs de la cite  qui bien connut 
et l un et l autre aus armes que 
il portoient . et ulixes abati 
a terre adrastus et enmena son 
cheual . palamides porta a terre 
polidamas  mes assez tost fu remontez 
quar preuz et legiers 
estoit . li roys thelemus abati 
le roy calcas et molt le naura . 
li roys philimenis trebucha a 
terre le roy d athenes et enmena 
son cheual  quar il chey molt naurez . 
li roys miceres abati et ocist 
le roy de quartage  philitoas et remus 
s entrencontrerent de tel 
ayr qu il s entreporterent a terre . 
et li roys thiseus et li roys 
d arese brochierent l un contre 
l autre et uerserent et 
trebuchierent a terre li uns de 
l autre  et furent andui 
malement bleciez . li roys thelamon et 
li roys sarpedon s 
entrencontrerent 
de tel force que li uns et li autres 
cheyrent a terre de tel ayr 
que il furent longuement en la place 
sanz aux mouuoir  et cuida len bien 
qu il feussent mort  et naurez 
furent molt malement . 
thoas et achilles  qui parenz 
estoient  uirent et 
apercurent hector  
et brochierent contre lui et le 
greuerent molt malement  
et hector  qui preuz  forz et 
puissanz estoit  lor liuroit 
assez 
poine et bataille  mes ocis ou pris 
eust esté por la greuance qu 
il auoit toute iour souffert  quant 
li fil au roy priant non 
mie de fame espouse  qui bon cheualier 
et preuz et hardiz 
estoient  i soruindrent  qui molt 
bien se prouuerent a cele enpointe . 
la ot thoas coppé le nes et l 
enmena deiphebus qui bons 
cheualiers 
estoit en prison en la cite  li quiex 
estoit uenuz a la rescousse 
de hector auec les filz au roy priant 
non mie d espouse . 
et quant achilles uit thoas son 
cousin si mal atorné  et que len le 
menoit en prison en la cite  si en 
fu molt dolenz et corrociez  
mes n en pot plus faire a cele foiz . 
que uos iroie ge tant 
longuement contant  quiconques 
uoldroit dire et ramenteuoir toutes 
les cheualeries qui i furent d une 
part et d autre  et qui bien le 
fist et qui mal  trop porroit 
ennuyer a aucuns dou dire et de l 
escouter  mesque tant i ot des morz 
et des afolez d une part 
et d autre qu il n est nus qui 
pas les poist nombrer . 
et plus encore en i eust eu  mes li 
iorz lor failli et la nuit les 
sorprist  si se retrestrent les 
troyens en la cite et les 
grizois en lor tentes  et molt se 
complaindrent et les uns 
et les autres dou domage qu il 
auoient eu en cele iornee . 
