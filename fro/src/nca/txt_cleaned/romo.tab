mes sires nobles li lions 
o lui auoit toz ses barons 
yy iors ot ia sa cort tenue 
bien l ont si baron maintenue 
sanz ce qu il n es enuoia quarre 
sont uenuz par mer et par terre 
tuit ensamble por lui seruir 
car molt le ueulent osbeir 
por ce que chascun bien sauoit 
de uoir que il sa cort tenoit 
a ces hautes annees festes 
i uienent de par tout les bestes 
la gent le roi ne fu pas coie 
par le palais mainnent grant ioie 
notent chansons et sons et lais 
grant ioie font par le palais 
et sonnent timbres et tabours 
tuit i sont fors renart le rous 
dont mainte clamor a eue 
li rois quant sa gent fu uenue 
li uns uers l autre son chant auale 
atant es uos parmi la sale 
dan grinbert uenir et renart 
de ce que tant a fait la muse 
et ysangrin que uoi l acuse 
mes par tens si com nos lisons 
ert de lui prise uengisons 
se or renart de frape 
il est cheuz en male trape 
renart a l entree de la porte 
ua reculant molt le conforte 
grinbert a dit   n aiez paour 
de yy maus prant on le meillour 
se tu t en tornoies de ci 
se puez tu bien sauoir de fi 
uoilles ou non repaireras 
uers le roi ganchir ne porras 
renart ne t esmaier tu mie 
tu ne sez com longue est ta uie 
couars doutes tu dont la mort 
renart soiez de bel confort 
fortune si torne as hardiz 
si com tesmoigne li escriz  
renart ot que cil li sermone 
et que molt bon conseil li donne 
el palais s en entrent ades 
renart deuant grinbert apres 
renart ne sambloit pas uilain 
son cousin tenoit par la main 
la presse desront et depart 
n i a zz soul qui ne l esgart 
deuant le roi com ains le uit 
s agenoilla si li a dit 
  rois dieus li filz sainte marie 
uos gart et uostre compaignie  
forment sa parole en argue 
et neporquant si le salue 
mieus uousist estre aillors touz nuz 
que encor fust a cort uenuz 
li baron sont tuit a repos 
par la sale n i a tant os 
qu i i face ne cri ne noise 
li rois parla renart s acoise 
et a dit par grant felonnie 
  cest salut ne uos rent ie mie 
rous enuious de pute foi 
ainz remanrez anuit o moi 
ainzque partois de cest hostage 
me lairoiz ce cuit en ostage 
au mains cele rouse pelice 
quant estoies dedenz ta lice 
ne cuidoies mais repairier 
tout le mont cuides conchier 
tant com torna bien ta roelle 
nos as seruir de la fauelle 
mais maintes foiz ai oi dire 
que apres grant ioie grant ire 
et apres nauz uente bise 
tant ua li poz au puis qu il brise 
or cuit ie bien sire renart 
qu il est brisiez de uostre part  
li rois parla renart escoute 
et dit que sa gent l oit toute 
  renart  fait il   au rous uiaire 
me samblez home deputaire 
bien pert es tes queus est li poz 
renart est plus emflez que boz 
renart molt a an toi engien 
onques encor ne feis bien 
por ce que m as tant engignié 
et ysangrin tant corroucié 
et por ce que thibert li chaz 
par ton enging fu pris au laz 
et bruns li ours parmi le groing 
el chesne dont ostas le coing 
tel guarredon t en ferai rendre 
que as forches t en ferai pendre  
renart sot bien d afaitement 
si respondi molt sagement 
  biaus sire sauue uostre grace 
onques ne fu de tele trace 
qu a mon seignor ne doie plaire 
ne chose que ie doie faire 
ie suis uostre hons et uos mes sires 
de moi ne deuez dire 
qui estre me doie a nuissance 
mes bien estes de tel puissance 
c oster me poez de la terre 
ne puis pas soufrir uostre guarre 
molt par redout mes anemis 
molt me poise quant ie mespris 
de riens que a uos apartiegne 
mes ne l ai pas dont moi souigne 
se cil fou uos ont fet entendre 
et conté por moi entreprandre 
qui ne l osseroient prouer 
menconge puet on trouer 
mes auoit dite sai ge bien 
que ie n ai entrespris de rien 
iames prodom n iert mes amez 
li plus loiaus est plus blasmés 
fous est qui dit mes uerite 
plusors en sont deserité 
et de terre gité a tort 
li murtrier se sont li plus fort 
que uos deust nus tant decoiure 
que ne l deussiez aparcoiure 
qui mensonge uos fet acroire 
ou qui uos dit parole uoire 
yy anz a que me conneustes 
ne onques puis home n eustes 
qui por uos ait tant paine eue 
encor en ai la char rompue 
dou grant trauail ce est la some 
qu ois por uos quant ales a rome 
en la grauele a monpellier 
por la mecine apareillier 
qui estoit bone a mal sener 
qui uos feroit griement pener 
sire mestier uos ai eu  
ce dit grinbert molt deceu 
  uos ai ce dit qu il ai mesfait 
por riens ne l uedroit auoir fait 
grinbert  fet nobles   bien as dit 
ia de ce nen auras desdit 
bien puet estre qu il m a serui 
molt malement le m a meri 
uoirs est que ie mandai renart 
thibert i fu de moie part 
qui bien li dist qu ancor uenist 
et pas en desdaing n u tenist 
renart qui fait maintes promesses 
et molt set de la fauue asnesse 
respondi que bien le feroit 
auesques lui a cort uenroit 
renart fist de l aler samblant 
thibert tint son cheual amblant 
quant il furent en une uille 
renart qui sot de mainte guille 
sot l ostel ou zz prestre estoit 
por lui durement se gastoit 
en la maison n ot nule entree 
fors zz pertuis ou ot trouee 
la ot tendus laz por lui prandre 
renart fist a thibert entendre 
que par illuec souloit uenir 
a yy gelines auenir 
tant i auoit soris et raz 
n en auoit tant iusques arras 
tybert cuida que uoir deist 
de grant folie s entremist 
c au departir s en tint por fol 
car li laz le prist par le col 
il ne sot tant boter ne trere 
que d iluec se poist retrere 
cil qui se furent entremis 
del las faire qu il orent mis 
quant il oent qu il ont prison 
l un prant zz pel l autre zz baston 
qui n ot talant que nus le uoie 
et renart se mist a la uoie 
thibert batent et donnent cos 
li laz ront ou tenoit li cos 
desque thibert se uit a terre 
les grenons drece les denz serre 
et li auint belle auenture 
n auint tant bele a creature 
que li prestres i est uenuz 
deschauz en braies et touz nuz 
uint a thibert se l uost ferir 
mes thibert qui se uost garir 
le prestre par la coille prant 
sique de riens n i entreprent 
en sa geulle ce est la uoire 
la plus de la coule au prouoire 
menga ainzqu isist de l ostel 
n eschapa mes thibert de tel 
la prestresse i est courue 
de la paour qu ele a eue 
quant a son seignor regardé 
lasse fet ele que fere 
mes sires a perdu sa ioie 
par quoi en tel chierte estoie 
il n aura iames de moi cure 
quant a perdue l ambleure 
or sai bien qu il me guerpira 
quant il aidier ne se porra 
a ioie ai tenu ma iouuente 
plus en suis et triste et dolente 
il me donnoit les bons mengiers 
et les bons dras molt uolentiers 
or sai bien faillir m i estuet 
grant chose a en faire l estuet 
mes sires a perdu hardement 
li chaz l a serui malement 
tant com entr aus mainnent lor duel 
thibert s en ist par le bouel 
renart s en est pieca partiz 
ce fu li mes mal departiz 
de ceste chose fait sa plainte 
thibert des autres i a mainte 
bruns se replaint qu i le fist batre 
ou chesne ou il le fist enbatre 
que charpentier orent ouuert 
et laissié tout et descouuert 
dist li que miez auoit dedenz 
cil l en cuida traire et ces dens 
son groing i mist et enbatit 
tantque le coing en abatit 
onques de coing n i lessa nul 
et ainz fu remes li coins brun 
lors fu u las a grant dolor 
toute ot perdue la color 
renart ne s en fist fors que rire 
quant il le uit en tel martire 
ainz dit a brun mengiez assez 
tantque soiez bien respassez 
li miez est uostres i u uos les 
car ie m en uois a grant esles 
i ai non renart biaus amis brun 
ci n est pas li guaaing commun 
uos uolez tout auoir sanz faille 
ia n en ferai uers uos bataille 
ainz le uos clameroie quite 
car n ai mestier de faire luite 
quant ot assez ramprones tretes 
et plusors loufes i ot fetes 
tornez s en est ne uost plus dire 
et cil remest el grant muartire 
le groing estent et sache et tire 
ne l puet auoir s i ne l dessire 
n estoit pas dou tout a son chois 
li forestier uenoit el bois 
yy estoient en la route 
quant uoient l ours l un l autre boute 
ie uoi zz ours dit li premiers 
or i parra danz forestiers 
car bien sai qu aidier ne se puet 
or le prenons faire l estuet 
quant bruns li ours les uit uenir 
adont ne se puet plus tenir 
ainz sache a lui par tel air 
que tout le cuir fist departir 
de tout son groing et de ses moez 
ne remest pas entor ses ioes 
mes ainsoisqu il s en fust ostez 
li ont bien batuz les costez 
onques ours ne fu si tenuz 
a reculons s en est issuz 
arriere main gita hasart 
renart l a tenu por musart 
fuiant s en ua a grant alaine 
car molt i auoit soufert paine 
et danz renart qui n ait confesse 
ne fine d errer ne ne cesse 
tantqu a l issue d une rue 
renart grant ramprones li rue 
biaus sire brun et car me dites 
se estes moines ou hermites 
et se messe chanter sauez 
qui si tres grant corone auez 
molt par auez uermeil le chief 
bien pert que fustez a meschief 
et que la forest n est pas uostre 
li pis n en est pas lor mes uostre 
serui renart mon home 
par les sainz que lon prie a rome 
que ie bon droit lor en ferai 
se prouer le puis ie l pendrai 
de ce a fait dan brun son plaint 
et la masenge se replaint 
que quant ele le uost baisier 
et a lui se uost acointier 
les denz gita por lui conbrer 
ainsi le cuida encombrer 
la li orent les elles lues 
arriers se ferit en son crues 
molt par fesoit grant lecherie 
quant il pensoit tel legerie 
qu ele estoit en loi sa comere 
et le tenoit a son commpere 
por di qu il n est pas loiaus 
la se contint com desloiaus 
renart ne fet de riens a croire 
par nature fet a mescroire 
dame pinte se rest clamee 
que de maintes genz est amee 
de sa serour dame coupee 
que renart li a estoufee 
et yy mortes de ces serous 
dont ele a au cuer grans dolours 
grant mal a fait a maintes gent 
iames por or ne por argent 
n u doit on lessier a iugier 
por sa felonie uengier 
li corbiaus est a cort uenuz 
et dit que droiz li soit coruz 
de renart qui prist le froumage 
et puis li fist si grant outrage 
que ses denz l i fist saisir 
mes n en fist mie son plaisir 
cil se pensa qu il reuost prandre 
si s enfoit sanz plus atendre 
renart qui sot de maintes frumes 
li araga yy des plumes 
bien le cuida auoir sorpris 
par son engin et entrespris 
il li disoit qu i auoit plaie 
mais de lui ot male manaie 
ne uos porroie pas retraire 
le mal l ennui ne le contraire 
que a fait renart a brun l ours 
a ysangrin et a plusours 
isangrins s est a moi clamez 
de renart qui tant est blamez 
de sa fame qu il a maumisse 
et desouz lui a force mise 
si uilment et en tel maniere 
com fust une uils chamberiere 
touz ses uoloirs i fu forniz 
se droit n en ont ie sui honiz 
ie ne uoil que ma gent me hace 
droit me couient que ie lor face 
danz roeniaus li uieus mastins 
qui reset de plusors latins 
et qui molt rest de fier corage 
se rest clamez quant el mesage 
l auoie tramis de ma part 
que me feist uenir renart 
dont li fist renart si grant honte 
que ie n en sai dire le conte 
mes bien a oi la querele 
de ce dont roeniaus l apele 
il dit que par sa traison 
le fist remaindre en sa prison 
amuser le fist par parole 
qu i li dit dira saaignole 
que uns uilains auoit tendue 
les une uoie deffendue 
que la gissoit uns saintuaires 
qui ert apelez sainz ylaires 
et bien entendre li a fait 
que la redrecent li contrait 
cil ne sot s il dit uerite 
pensa qu il deist uerite 
tant li fist par enging acroire 
qu il tint la parole a uoire 
que sages tant estre soloit 
n est si sages qui ne foloit 
la li fist rendre le musage 
en l angin auoit zz fromage 
que zz uilains mis i auoit 
que renart molt bien i sauoit 
roenel ne fist pas que sage 
il s abaissa prist le fromage 
qui desor le col li auale 
paine et angoise soufri male 
cil l estent et tire et trestorne 
mes renart qui plus n i seiorne 
et qui le menga comme fol 
le laissa pendant par le col 
renart li rous que mau feu arde 
li dist que des uignes fust garde 
bien fu li mastins deceuz 
des gardes fu aperceuz 
o macues et o tiniaus 
il l aunerent si ses buriaus 
illuec ont tant le las batu 
que a terre l ont abatu 
ne brait ne crie qu il ne puet 
simplement contenir l estuet 
a grant paine en eschapa uis 
si com il dit ie uos pleuis 
bien deuroit on renart destruire 
tous li mondes li deuroit nuire 
qui si baillist sa bone gent 
ie n en prandroie or ne argent 
que ie ne le destruie ou pende 
se il n a tieus qu il se deffende 
honte m a fet et uillenie 
trop a duré sa renardie 
renart tout ice par uos est 
maldahez ait qui bel en est 
mes par ma barbe se ie puis 
et ie en mon conseil le truis 
quant uos de moi departirez 
iames beste n atraperez 
la moi foi en uoil iurer 
que touz ce uerrez auerer 
car a ce en estes uenuz 
quar li cors est a droit tenuz 
renart  fet il   trop es haiz  
cil n estoit pas trop esbahiz 
ne trop hastis de sa parole 
qu esté auoit a bone escole 
uers terre tint enclin le chief 
et fet samblant qu i li soit grief 
bien sauoit trere et bien parler 
bien respondre et bien oposser 
quant il en est et tens et aisse 
or li couient que il se taisse 
car il uoit le roi corroucié 
zz pou a le chief redrecié 
il n ot en lui riens a reprandre 
bien se sot garder de despendre 
au roi a dit qu i li otroit 
qu i li puist respondre par droit 
et que a droit dire s acort 
tant en fera n en aura tort 
  renart  dit li rois   bien as dit 
ia de ce ne seras desdit 
or dites nos t escouterons 
se tu diz bien nos i tenrons  
renart respont   sire bien dites 
or auez dit ne suis pas quites 
des aloignes que uos ai fetes 
que uos auez desor moi tretes 
de thibert et de la mesange 
mes ie l condi a quel qu il prange 
de chantecler et de coupee 
que par moi ne fu adesee 
de roenel ne fis outrage 
n a tiecelin de son fromage 
brun li ours s est de moi clamez 
mes il a dit sa uolente 
c ains ne perdit par moi la pel 
ne ne fis mal dieu en apel 
ne a mon compere ysangrin 
a tort m encusent mi uoisin 
les maus seruises ai ades fet 
de bien faire ai le col fret 
chascuns le set n i a si sort 
que tieus ne peche si encort 
male grace m a dieus donnee 
mes itel est ma destinee 
que ia de bien ne saurai faire 
que lon ne me tort a contraire 
certes molt ai a ceus bien fait 
qui or me porchacent tel plait 
uos m en auez ci fet semondre 
or suis si tout prist de respondre 
au iugement de uostre cort  
a cet mot ysangrin acort 
deuant le roi entre les autres 
et roenel le fel li uiautres 
la mesenge et thibert li chaz 
qui auoit esté pris au laz 
dame rousete la geline 
et dame pinte sa cousine 
de renart font au roi lor plainte 
ci n a mestier parole faite 
renart uoit n i a mestier ganche 
saigniez s est de sa main esclanche 
or li couient que raison rende 
grant paor a que lon n u pende 
s or ne set renart du barat 
mar acointa thibert le chat 
et xm l ors s or n est es liens 
molt sera bons restoriens 
renart s en issit sanz escharpe 
sanz chaperon sanz taillier chape 
et d autre part l estuet parler 
qu a paines se puet escuser 
ce dit nobles   que uos est uis  
et dit renart   il m est auis 
sique bien connois par raison 
que enuers aus n ai desraison 
sire certes  ce dit renart 
  s onques deus n ait en m ame part 
se ie de mesfet me recort 
dont uers le uos eusse tort 
il diront ce que il uoudront 
mes por ce riens ne me toudront 
se uos plest qui mes sires estes 
molt sui sordiz de plusors bestes 
a tel ai fait molt grant honnor 
qui puis m a fet grant deshonnor 
ie sai que li tors n est pas miens 
toutes uoies uaintra li biens 
onques de riens ne m entremis 
de quoi deusse estre anemis 
dant ysangrin mon chier compere 
ne onques par l ame mon pere 
a sa fame ne quis folie 
si l a molt por moi asaillie 
et pres sui de prouer sanz faille 
ou par iuisse ou par bataille 
ainsi com lon esgardera 
et com la cors deuisera  
isangrins saillit en la place 
qui qu an poist ne a qui qu i place 
s a droit me uoudroi esprouer 
tout sanz mensonge controuer 
nobles commende que il die 
n i ait zz soul qui contredie 
  renart  dit ysangrin   entent 
ie sui cil qui mon droit atent 
des granz enuiz que tu me fais 
que nos auons ceanz retraiz 
ne me cort ores amendé 
si l auoit li rois commendé 
molt auras fet autres greuer 
ainz c on te peust amener 
et de iones et de chenuz 
tu en es assez por fos tenuz 
tuit cil qui ci clamé ce sont 
et si en ceste place sont 
par moi qui por toi sui honis 
uoil que cis chans soit et fenis 
par la uerite m en irai 
se ie puis ie n en mentirai 
la ou le puisse aparceuoir 
que ie ne m en aille por uoir 
ie n ai mestier de faire alonge 
ne de controuer en mensonge 
de traison te prouerai 
sique garant en trouerai 
et monstrerai tot par raison 
et felonnie et traison 
bien en sarai la raison dire 
se le uouloies escondire  
renart a dit   bien dit auez 
or dites comment le sauez  
dit ysangrin   bien le dirai 
que ia de mot n en mentirai 
mes comperes estes en loi 
si m auez menez en belloi 
plus de yy foiz que ie ne mente 
mainte beste as faite dolente 
bien sont plusor aparceu 
que maintes foiz m as deceu 
or sai bien se cuer ne me faut 
c or sui mes uenuz a l asaut 
molt ai par toi mal enduré 
maintes foiz t es pariuré 
de ma fame m as malbailli  
dit renart   tu es failli 
onc a ta fame ne mesfis 
ne uers toi de riens ne mespris  
ysangrin   certes renart 
ie monstrerai de moie part 
que uos a force m asaillistes 
au con trouer pas ne faillistes 
uoiant touz nos uousist ou non 
li batistes uos le crepon 
de granz cos a uostre pooir 
car ie ui le poitron tout uoir 
bien uos ui bouter et enpaindre 
car ie uos ui la queue estraindre 
illuec la tenis tu por sote 
ne sambla pas geus de pelote 
ce ne porriez pas deffendre 
ne uos en ueisse descendre 
et uos braies sus remonter 
ne m est honte du raconter 
mes se ie celer le poisse 
a nului certes n u deisse  
ce dit renart   ia dieus ne place 
le criator que tant me hace 
qu aie fait tel desconuenue 
que ma comere aie foutue 
plus bas de l ueil si com uos dites 
donques seroie ie herites 
or puet on bien de fi sauoir 
que uos ne sauez honte auoir 
qui ce auez amenteu 
dont tuit li autre sont teu 
ne deussiez pas chose dire 
qui a hersent tornast a ire 
mais si auez la chose enprise 
que honte auez arriers dos mise 
bien as ore honte adossee 
qui ainsi honnis t espousee 
le boter et le sofeschier 
ce fis ie por li asachier 
enpaindre et boter me ueistes 
bien sai que mal i entendistes 
mes ie ne l fis se por bien non 
or m en rendez mon guerredon 
ie l fis por bien et par franchise 
or en perdon mon seruise 
ie fui fous quant m en entremis 
or en estes mes anemis  
cil li dit   bien te puez uanter 
bien sez a fol messe chanter 
ce a bien chose conneue 
mainte honte ai par toi eue 
tu es de tele auctorite 
en toi n a foi ne uerite 
tu me conseilles en l oreille 
entrer me feis en la seille 
et aualer ou puis dedenz 
la male goute aiez es denz 
par tantes foiz m as tu fet honte 
ie n en sai pas dire le conte 
tu deis que roi porroie estre 
loianz en paradis celestre 
ou il auoit guaaignerie 
et plains et bois et praerie 
n estoe cele riens rouer 
qu illuec ne peust on trouer 
et qui uoloit mengier poisons 
luz lamproies et esturions 
tant en auoit com lui plaisoit 
a sa uolente eslisoit 
de touz biens ert li leus garniz 
illuec fui touz escharniz 
ie cuidai que deusse auoir 
mes ie ne fis point de sauoir 
molt m engignes en icele ore 
ou saiel entrai sanz demore 
et la cordeille destortoille 
tu estoies en l autre soille 
ie fui pesanz et tu legiers 
tu traitres et losengiers 
ie auale et tu montas 
quant enmi le puiz m encontras 
dont fu mes cuers iriez et uains 
molt es de felonie plains 
ie demandai ou tu aloies 
tu me deis amont aloies 
c est la coustume de cest mont 
li zz uienent li autre uont 
d enfer estoies eschapés 
et ge ere touz entrapez 
ie ne sai que tu deuenis 
tel traison me porqueis 
enz ou puiz soufris grant mesaise 
de boiure estoie a grant aise 
yy foiz me reclost sor la teste 
molt i endurai grant moleste 
li blans moines m en mistrent hors 
mes tant me batirent le dos 
de potences et de batons 
qu il me mistret a genoillons 
de peus me firent tel deport 
que la me lessierent por mort 
en une fosse qui ert pullanz 
par la queue me mistret anz 
de puor dui estre creuez 
molt ai esté par toi greuez 
d iluec me parti a grant paine 
car ne pooie auoir m alaine 
encor me deulent tuit li menbre 
molt sui dolenz quant il m en menbre 
tu me feis aler peschier 
et en l eue tant acrochier 
que toute oi la queue gelee 
et en la glace seellee 
sanz la queue perdre a partir 
ne m en poi ie mie partir 
ysengrin dis le tu a certes 
que tu par moi eus ces pertes 
tu paroles par foi a orce 
ta lecherie tant fist force 
que tu eres si besoigneus 
et de poissons si conuoiteus 
que n en cuidoies preu auoir 
uoir dit li liures de sauoir 
qui tout conuoite et tout pert 
ce os ie bien dire en apert 
molt est honiz qui tant couante 
que son guaaing pert et s entente 
desque tu les poisons sentis 
di moi por quoi tu t alentis 
qu an ton giron yy n en meisses 
mes por escharni te tenisses 
se tu n en fusses touz chargiez 
quar pou fustes tant atargiez 
quant du haster t alai semonre 
tu commensas zz pou a gondre 
quant ie fui enuious d ataindre 
si te lesses es poissons prandre 
se mal te uient quel mal an e 
onques des poisons ne menge 
renart bien te sez escuser 
a gent parole amuser 
ne porroie auoir retrez 
les maus que tu m es diz as fez 
touz iors m es tenuz por bricon 
zz ior que menge dou bacon 
auoie grant mestier de boiure 
lors me seust tu bien desoiure 
tu me deis que dou celier 
t auoit lon fet bouteillier 
en ta garde estoient li uin 
touz tens au soir et au matin 
la me menas tu comme fol 
la oi ie tant batu le col 
la me menas tu a enuers 
tu me chantes de molt fel uers  
ce dit renart   or as tu tort 
de ce sai bien en mon recort 
que tant beus que tu fuz yures 
si te uantes que tout sanz liure 
chanteriez bien zz conduit 
lors commensa a si grant bruit 
que tuit cil de la uille uinrent 
qui a grant merueille le tinrent 
quant oi la noise uenir 
nus ne le doit a mal tenir 
se ie dou celier hors me mis 
car molt uos auoient sorpris 
se fus batuz a moi que tient 
qui mal chace mal li auient 
renart molt es de male part 
la me tenis tu a musart 
ou tu me feis la coronne 
d eue chaude comme a personne 
si grant si ample et si lee 
que toute oi la teste pelee 
ne me remest poil sus les ioes 
lors t en tornas faisant grant ioe 
de moi deuoies moines fere 
certes molt es de put afaire 
par toi est ma chars afeblie 
aillors te crui si fis folie 
zz tronson me donnes d anguille 
que tu conqueis par ta guille 
ce fu por moi fare alechier 
en mains leus m as tu fet pechier 
ie demande ou le trouez 
por moi decoiure controuez 
que chesrent tant amenoient 
que parmi pou que ne fendoient 
des anguilles auoient tant 
que souent se uont arestant 
ie demandai par quel samblance 
i en porroie emplir ma pance 
tu me deis qu il te giterent 
ou charretis qu il te trouerent 
et proierent qu assez mangassez 
et le remenant lor gardasse 
tant m en alas amonnestant 
que ie lor en uins au deuant 
et fis samblant que fusse mors 
la fui batuz par grant esfort 
et de leuiers et de bastons 
encor m en deut li pelisons 
n est merueille s en ai anuis 
quant de toi uengier ne me puis 
en zz des plus lonc iour d este 
n auroie ie tout raconté 
les maus qu an ta uie m as fez 
mes ore est tant menez li plez 
que a cort en sommez uenu 
se a droit i sommes tenu 
en dieu ai molt bone creance 
que ie de toi aurai creance 
ie t ai menee loiaute 
et tu moi grant desloiaute 
quant m estordras que que uos die 
petit uaudra ta renardie  
renart respont par grant confort 
  sire ysangrin uos auez tort 
qui m ancussez ne sai por quoi 
cil autre baron sont tuit quoi 
qui nos oient ne dient mot 
tieus i a qui uos tient por sot 
uostre raisons est descouuerte 
qui auez dit mensonge aperte 
icil qui trop ment s ame pert 
ai renart trop es soufert 
ton grant orgueil ton grant desroi 
mes se i en ai congie dou roy 
ia auras la bataille a l ueil  
renart respont   riens tant ne ueil  
renart combatre son gaige tent 
et ysangrin et li rois le prent 
renart apres le sien tendi 
sique li rois bien l entedi 
biem dient li baron sanz doute 
que la bataille i afiert toute 
s or ne set renart d escremie 
mar uit la bataille arramie 
li rois demande les ostages 
qui molt estoit cortois et sages 
a nul d aus n es a pardonnés 
ysangrin a les siens donnez 
por lui fet brun l ours entrer 
thibert le chat et brichemer 
et le lieure sire couart 
ceus mist ysangrin de sa part 
renart en a des mieus senez 
car il a de sa part tornez 
bruiant et baucent le cengler 
qu il ot fet o lui assambler 
et espinarz li hericons 
grinbert ses cousins li taisons 
cil firent a renart secors 
molt en pesa a dan brun l ours 
la bataille ont aterminee 
iusqu a yy iors sanz demoree 
grinbert a creanté molt bien 
qu il ne leroit por nule rien 
qu il ne face renart combatre 
por l orguel ysangrin abatre 
li rois lor dit   tenez uos pes 
alés a uos ostieus huimes  
li baron sont de cort parti 
malement ont le geu parti 
d entre renart et ysangrin 
qui molt estoient mal uoisin 
renart n iert pas de tel puissance 
com ysangrin mes grant fiance 
auoit renart en s escremie 
por ce ot bataille arramie 
engigneus est n est mie fors 
et ysangrin fait grant effors 
de l entre deus ce set courir 
et bien tapir por descourir 
si compaignon a faire lesse 
et faire chose qui li plesse 
tant s est entremis de l aprandre 
que nus ne l en puet entreprandre 
tant sest renart d engins plusors 
de luitre de chables de tors 
quant ysangrin baillier le puisse 
li brisera ou bra ou cuisse 
et ysangrin entent a el 
en pais se gist a son ostel 
car el droit que il a se fie 
et renart en son cuer deffie 
se il es poins le puet baillier 
forment le cuide trauaillier 
se il uit tantqu as mains le tiegne 
il ne cuide qu a tens i uiegne 
molt li desplait en son corage 
que la bataille tant li targe 
ia ne cuide ueoir cele oure 
que ele soit tant li demoure 
renart si fu en molt grant paine 
d armes porquarre la semaine 
et ysangrin tout ensement 
armes porchace a son talant 
en grant paine sont de haster 
et en porchaz de l aprester 
son escu et s autre armeure 
a sa guise et a sa faiture 
chauces gambaisies bien faitez 
que il a en ses iambes traites 
ses escuz est uermeil trestoz 
et la cote rouge desoz 
baston de nefflier ot bien fet 
bien fu armez au ior dou plet 
ne refu mie desgarniz 
renart qui mains a escharnis 
assez auoit de bons amis 
qui por lui se sont entremis 
esleu out a sa maniere 
a commandé que len li quiere 
zz en i ot qui fu touz iaunes 
en sa cote n ot pas yy aunes 
baston ot bon d une aube espine 
qui estoit bone et enterine 
en lui estoit bien enploiez 
de corroies estoit liez 
de chief en chief iusq au somet 
ainsi armez a cort se met 
estes uous a la cort renart 
et ysangrin de l autre part 
et li baron i sont ensamble 
chascun a fet ce que li samble 
renart ne fu mie esperduz 
ainz fu rooigniez et tondus 
et col et barbe se fist rere 
por le desdaing de son compere 
ysangrin l ot en grant despit 
car sa force prisa petit 
ainz ne daigna oster cheueul 
mes ainzque il le tiegne as mains 
sera plus malades que sains 
hameline fu en peour 
por dan renart et en freour 
qui estoit bone dame et franche 
percehaie et malebrance 
et rouel trestuit li yy frere 
faisoient grant duel por lor pere 
auec lor mere en lor taisniere 
por renart font a dieu proiere 
chascun li deprie et aore 
qu i le garisse et secore 
de son anemi l escremisse 
qu an la bataille ne perisse 
ensi l ont fet en lor maison 
font uers dieu chascun s oroison 
por le pere qui tant les aimme 
quant il les uoit biaus filz les claime 
hersent prie por son seignor 
que dieus li face tele honnor 
que ia de la bataille n isse 
et que renart uaintre le puisse 
que molt souef li fist la chose 
en la taisniere ou ert enclose 
ia par li n en issi complainte 
mes ysangrin qu an a fet mainte 
en fist complainte si l en poisse 
molt a en li franche borioisse 
tuit sont a cort et poure et riche 
por ysangrin meitre en la briche 
se renart puet en la bataille 
ne uaura son enging maaille 
quant li rois uit sa gent uenue 
por la bataille qui ert tenue 
brichemer fist auant uenir 
por recorder et por tenir 
le iugement de la bataille 
et li prie par le droit aille 
brichemers est uenuz auant 
et dit qu il fera son commant 
a soi a tret yy des barons 
qui tuit sont de plus haut renons 
li liepars en est li premiers 
qui molt est corageus et fiers 
et baucens qui a le cors gros 
et mes sires bruians li tors 
cil yy en sont auant uenu 
car a plus sages sont tenu 
qui illuecques fu en estage 
n i a zz soul molt ne fu sage 
por zz grant iugement tenir 
et por zz grant fes soustenir 
il yy uont a zz conseil 
dit brichemers   molt me merueil 
se renart osast ce penser 
dont nos l auommes encuser 
a roenel et a thibert 
et a l ours qui molt nos sert 
des autres clamors i a maintes 
que ie ne sai a dire quantes 
pinte se claime et tiecelins 
tout a pris sor lui ysangrin 
por touz ceus a donné son gage 
et si en a donné ostage 
que il reconnoistre li face 
et il le lieue de la place 
seignors qui peust abaissier 
et le mal oster et laissier 
ce seroit bien ce m est auis 
est ce bien que ie uos deuis  
baucens respont   bien auez dit  
tuit l otroient sanz contredit 
lors en uienent tuit yy au roi 
si li dient tout en requoi 
  sire uostre baron loassent 
que cil prodomme s acordassent 
sauue uostre honor tout auant 
et fussent endui bienuoillant  
mont plest au roi ce qu il ont dit 
  ia par moi n en aurez desdit 
seignors  fet il   si en parlez 
a ysangrin si l apelez 
del tout la querele a lui tient 
a moi noient n en apartient 
fors seulement del droit tenir 
du sorplus uos lai couenir 
ne me poise se il s acordent 
ne uoil que de moi descordent  
quant brichemer l a entendu 
tornez s en est col estendu 
a ysangrin dit en l oreille 
que li rois forment se merueille 
qu an ne puet entr aus yy pes metre 
ne por donner ne por prometre 
face le bien prangne droiture 
de renart de sa forfaiture 
et por ce que sore li mist 
que a sa fame force mist 
dist ysangrin   n en parlés pas 
ie uos commant isnelepas 
ie ne penrai a lui acorde 
ne uoil autre foiz s i amorde 
de faire honte a sa comere 
la uengence an sera amere 
ie uerrai se lon me fait droit  
brichemers dit que il uoudroit 
que la chose fust si menee 
si aduite si atornee 
que entr aus fussent bon ami 
liez est qu il soient anemi 
et que chascun son droit eust 
que a mal torné ne lor fust 
dist ysangrin   ia dieus ne place 
que pais ne acorde en face 
tantque i en uoie le plus fort 
et qu an sache qui aura tort 
bien me porra tenir por yure 
se ie l en lais aler deliure 
dites le roi et son barnage 
que se sachent et fol et saige 
car por noient la pes requiert 
ia de ce champ  fet il   liez n iert 
chascuns dira ce qu il uoudra 
el champ parra qui mieus uaudra 
dites le roi qu a moi se tiegne 
bataille aura commentqu il uiegne  
quant brichemer uoit en la fin 
ne trueue pas en ysangrin 
au roi a dite tel nouele 
de quoi s ire li renouele 
  sire  fet il au roi   entent 
ysangrin sa bataille atent 
il n a cure de faire pes 
honiz soit qui en fera mes 
nule chose se le chant non 
l un en tenra lon a bricon 
or est li plais molt enpiriez 
que li rois est si corrouciez 
de l orgueil que ysangrin dist 
qui de pes faire s escondist 
dist brichemers   se uos uolez 
droit faire si com uos solez 
c auant aillent ne champ ne uoie 
se uos tenez la droite uoie 
ambedous les metez la hors 
si gart chascun d aus yy son cors 
quant il seront enmi la place 
qui mieus porra faire si face 
ce dit li rois   par saint richier 
par uerte uos puis afichier 
n en penroie pas tout l auoir 
que li plus riches puet auoir 
que ie la bataille n en uoie 
que ie mais n en aurai menoie 
ne sai que lon ua decriant 
el champ les metez en auant  
quant la bataille out acordee 
et la parole acordee 
si les ont mis yy ensamble 
li plus hardiz de poour tramble 
l un tenoit l autre par la main 
li rois apele zz chapelain 
son seignor belin le monton 
molt fu sages pas ne l douton 
cil aporta le saintuaire 
par quoi li sairement font faire 
li rois a fet crier ban 
qu il n i ait nul de tel boban 
qu il face noise en pes se tiegne 
debonnairement se maintiegne 
molt est li rois de grant iustise 
del sairement fait la deuise 
danz brichemer et brun li ours 
que lon tenoit as yy meillours 
deuiserent le sairement 
deuant trestouz apertement 
  seignors  fet il   or m entendez 
se ie di mal si l amendez 
renart iurra premierement 
et metra en son sairement 
que il n a a thibert meffait 
n a ysangrin n a riens forfait 
n a tiecelin n a la mesenge 
n a chantecler commentqu il prange 
renart faites le sairement 
uoiant nos touz apertement  
renart s agenoille en la place 
molt s apareille et embrace 
desor les sainz estant sa main 
et a iuré par saint germain 
et les reliques que bien uoit 
que de cel plait nul tort n auoit 
les sainz baisa puis si se lieue 
a ysangrin durement grieue 
ce qu il fet entendre por uoir 
la menconge par son sauoir 
atant se rest a genoz mis 
dit brichemer   biaus douz amiz 
uos iurerez renart est faus 
dou sairement et uos loiaus  
dit ysangrin   ie le creant  
les sainz baise et se lieue atant 
parmi le champ fist s oroison 
et fu en grant afliction 
et prie dieu qui tot sormonte 
que il li doint uengier sa honte 
de renart qui li a fait lait 
si q au partir ennour en ait 
baisa la terre si se drece 
son baston afaite et adrece 
en plusors sens le retornoie 
en ses doiz lace la corroie 
puis prant son escu et se molle 
et durement son baston crolle 
tout entour s encline a la gent 
et molt se deduit bel et gent 
et dit a renart qu il se hast 
qu il ne meste le iour a gast 
quant renart l ot de cuer soupire 
touz s est teuz n ose mot dire 
renart sot letres en s enfance 
molt ot oi de nigromance 
mes tant entendit puis aillors 
qu il oublia les moz xxx 
ne fu pas renart esmaiez 
son escu prant a afaitier 
ientement le sot a soi traire 
bien fu apris de tel afaire 
en plusors sens l a essaié 
ne fait samblant d ome esmaié 
en ses doiz la corroie lace 
apres se lieue de la place 
son escu prant si fu seurs 
comme chastel enclos de murs 
li escremirs li est nouiaus 
car il en set touz les auiaus 
son escu sor sa teste tient 
se ysangrin apres lui uient 
tel escremie li rendra 
que il a grant honte tendra 
isengrins muet de grant air 
renart est alez enuair 
son escu met deuant son front 
son pie auant souent se gront 
molt le ua ysangrin hastant 
renart se ua bien deffendant 
tel cop lez l oreille li donne 
que toute la teste en atonne 
a cel assaut molt li meschiet 
si chancele par pou ne chiet 
quant sa teste a ueu saignier 
de sa main se prist a saignier 
dieu prie qui ne faut ne ne ment 
que il le gart d afolement 
par sa fame est ce dit traiz 
longuement fu si esbahiz 
qu il ne sot quel ore il estoit 
ne nuit ne ior quel tens fesoit 
por le cop qu il ot receu 
renart l ot bien aparceu 
ne fait samblant que le seust 
ne onques s en aparceust 
ainzque l se partent de l asaut 
le fiert renart que pas ne faut 
mais d autre part torne sa chiere 
or se gart bien qu el ne le fiere 
s il en puet lau et aise auoir 
encor en fera il sauoir 
qu il n a talant de lui atraire 
ensus de lui le fera traire 
ne l ossera pas aprochier 
au baston le set esmouschier 
quant ysangrin de loing l esgarde 
renart li dit por quoi il tarde 
c a la bataille ne reuient 
car a repairier li couient 
ysangrin se rest apensez 
qui molt a esté trespensez 
auis li est que trop demore 
isnelement li corut sore 
met pie auant giete retraite 
et renart durement s afaite 
isengrin giete pas n areste 
de son baston uole une areste 
met pie a terre si s em part 
renart qui set esse de part 
li auoit dit   sire ysangrin 
dieus qui sor touz est uoirs deuins 
set bien quel droit uers moi auez 
bastons me faut uos ne sauez 
car fesons pes a mon seignor 
ainzqu il uos tort a deshonor  
dit ysangrin   face moi tondre 
s assez n en ai por uos confondre  
quant assez ramposné se furent 
li dui baron es chant esturent 
derechief endui s entreuienent 
lor escuz molt cointement tienent 
ysangrin gaite et fait son esme 
que giter i uoloit par esme 
entre escu et baston se met 
que giter i uoloit par esme 
ysangrin gaite et fait son esme 
entre escu et baston se met 
de lui prandre molt s entremet 
enmi le champ son escu lesse 
et renart son baston eslesse 
tel cop li donne ainzque le tiegne 
iames n iert ior ne l en souiegne 
le braz senestre li a frait 
or a ysangrin molt mal trait 
endui ont lor escuz guerpiz 
si s entraerdent par les piz 
longuement furent en estant 
en plusors leus le uont tastant 
ne ueistes gent si combatre 
l uns ne pooit l autre abatre 
mes nus ne s en doit merueillier 
qu isangrins ne se puet aidier 
fors seulement dou braz destre 
que perdu auoit le senestre 
li uns torne l autre trestorne 
l un des uasaus plus ne seiorne 
molt tornent ainzque uns d aux chiee 
ysangrin suefre grant haschiee 
les denz a zz pou mieus agues 
que renart et mieus esmolues 
contre renart molt se herice 
molt li dessire sa pelice 
renart li fet zz tour francois 
ysangrin ne l doutoit ancois 
renart boute pas ne se faint 
iambet li fet desor l enpaint 
a la terre trestout enuers 
renart iut sor lui en trauers 
les denz li brisa en la bouche 
en la chiere li crache et moche 
es ieux li boute le baston 
et poille es ongles le grenon 
traire li fait molt male fin 
puis li a dit   danz ysangrin 
encui saurez qui droit aura 
et qui mieus aidier ce saura 
de uostre fame m encusez 
quant uos ci par uostre moillier 
moi et uos fetes trauaillier  
isangrin ot qu il le laidenge 
molt est dolenz qu il ne se uenge 
renart li fait de tout son mieus 
de la poiure li giete es ieus 
renart li fait honte et contraire 
ce poise lui n en puet plus faire 
mes entres ses denz se demente 
et dit   fous est qui met s entente 
en fame ne riens qu ele die 
par fame uient grant diablie 
par fame est plus guerre que pes 
ia la moie ne crerai mes 
fame fet tuer pere et mere 
fame fet hair son compere 
par fame sont ocis maint home 
de touz les maus est fame some 
foux est qui trop i met s entente  
ensi ysangrin se demente 
ainsi se complaint folement 
renart le fiert menuement 
et sor les ieus et sor la face 
encor li prie et pes face 
bien uoit qu il est pris a la trape 
a cel cop li bastons eschape 
que renart tenoit en sa main 
cil qui le cuer auoit tot sain 
se uost leuer mes ne puet estre 
qu il n auoit point du braz senetre 
renart li fait honte et anui 
il le suesfre ce poise lui 
ysangrin tient a non sachant 
andoi li ua les ieus sachant 
mes par sa grant male auenture 
li auint male auenture 
son doi en la bouche dedenz 
li met et cil le prant as denz 
la char li tranche iusques a l oz 
son bras li lace sor le dos 
de l estandre pas ne se faint 
mes en tel guise le destraint 
ou uoille ou non le fet estendre 
et desoz lui a force estendre 
or est renart en trepeil 
s il a pooir ne m en merueil 
ysangrin des genouz le serre 
renart ne uoit ne ciel ne terre 
iuré auoit faus sairement 
or li parra prochienement 
com fauce loi il a menee 
hui est uenue sa iornee 
merci crie par les sainz de rome 
mes ne li uaut pas une pome 
car ysangrin le fiert et maille 
tantque renart crie et baaille 
ysangrin le fiert en la chiere 
ne tient pas uers lui sa main chiere 
renart n a pooir de desfendre 
tout li couient sofrir et prandre 
or a ysangrin le meillour 
molt est ses cuers en grant dolour 
deuenuz est plus froiz que glace 
  mieus uoil morir  ce dit   en place 
que por li recreant se claint  
a cest mot a gité zz plaint 
samblant fait d omme qui est mors 
car n auoit en lui point d esfort 
ysangrin zz petit le lasche 
molt par le demainne et resache 
renart ne muet ne pie ne mains 
bien fet samblant qu il n est pas sains 
ysangrin l a batu tant fort 
que ou champ l a laissé tot mort 
li baron l ont de lui parti 
atant li cors se departi 
ainz troiem n orent tel ioie 
quant recurent helaine a troie 
comme a brun et tiecelin 
et chantecler et ysangrin 
thibert li chaz et roeniaus 
et li dainz me sires plantiaus 
font tel ioie nus ne l ueist 
que pas de rire se tenist 
li parent renart ont grant honte 
li rois n en uelt oir le conte 
ainz commande que lon le pende 
thibert li chaz les ieus li bende 
et roeniaus les mains li lie 
bien ont renart en lor baillie 
de pamoison est reuenuz 
bien fu le iour por fol tenuz 
se de lor mains pooit partir 
iames n iroit home trair 
molt se hastent de lui deffaire 
toute la cort oissiez braire 
renart uie tenser 
prie c on le lait confesser 
car a gehir li couient 
les pechiez dont il li souient 
atant li font uenir belin 
por la proiere son cousin 
le taison mon seignor grinbert 
molt a grant duel ou cuer couuert 
renart se fist a lui confes 
si li en charge si grant fes 
si com l en confesse renart 
atant es uos sire hernart 
de grant mont illuec repairié 
troua grinbert molt corroucié 
de renart li a demandé 
que li rois en a commandé 
  biaus sire que tot soit pendus 
par nului ne soit desfendus  
quant li freres ot ce qu il dit 
ne l en pesa mie petit 
que renart n estoit pas uillains 
ainz ert de grant franchise plains 
renart l a bien aparceu 
au grant duel que il a eu 
que mainne grinbert li taison 
et espinars li herison 
la ou uoit noble bonement 
le salue cortoisement 
li rois se lieue en son estant 
ne set frere que il aint tant 
deiouste lui l a assegié 
frere bernart l a apoié 
en son langage ua parlant 
por renart le ua sermonant 
en son langage uelt parler 
et le roi de bien enorter 
por faire renart deliurer 
s i le puet uers le roi trouer 
  gentis hons  fet il   entendez 
et a ma parole entendez 
ne puet auoir de ce estat 
qui ne pardonne aucun pecat 
ihesu crist pardonna sa mort 
a lui deuez prandre confort 
aiez merci del pecheour 
se uers dieu as nesune amour 
par tel conseil con sai donner 
si en lessiez renart aler 
por uostre amor sui si uenuz 
et que renart ne soit penduz 
he  fet il   sire empereor 
ne creez ia losengeor 
qui siecle ne font el que mal 
la paine auront en infernal 
porquant se renart ert uaincuz 
donnez le nos si ert renduz 
encore porra dieu amer 
bons rois et por t ame saluer 
sire por dieu le nos donez 
de renart uos suis effiez 
moine en ferai dieu porgarra 
sa uie en l ordre amendera 
dieu ne uelt mort de pecheor 
sire  fait il   en dieu amor 
ament soi et face aucun bien 
sauuer se puet s a li ne tient 
selonc l estat de goupillage 
iert mes adez el moniage  
li rois entent que bien a dit 
ne l ueudroit auoir escondit 
de riens que il li demandast 
ne que a faire li rouuast 
renart li rendi bonnement 
sans nul autre retenement 
renart a gité de prison 
frere bernart an sa maison 
poissons li donne por amordre 
bien l endoctrine de lor ordre 
des dras de l ordre l ont uestu 
li fil a putain le raffu 
ainzqu il fust iors fu il garis 
ce que si est si amortis 
touz est gariz et respassez 
cil qui mains maus a respassez 
bien retient ce que on l ensoigne 
ne fet pas samblant qu il se foigne 
le signe fet del moniage 
molt le tienent li frere age 
chiers est tenuz et molt amez 
et frere renart est clamez 
et il fait molt le papelart 
tantqu il an puist issir par art 
molt est renart de bel seruise 
uolentiers ua a sainte yglise 
souant li menbre des gelines 
dont il set runger les eschines 
souant en a temptacions 
a paines tient estacions 
bien li sieut sun uestement 
molt se contient honnestement 
si mist s entente en l ordre aprandre 
que nus ne l en porroit reprandre 
ior fu la messe chantee 
renart l a de cuer escoutee 
tout darreains ist du monstier 
en sa main tenoit zz sautier 
yy chapons touz sorannez 
lor auoit zz boriois donnez 
qui auoit non thibaut le riche 
n iert pas uers eus auers ne chiche 
renart les a aparceus 
or sera il trop deceuz 
se il n en fet ses grenons bruire 
lieement s en cuida deduire 
  par dieu  fet il   ne m apartient 
cil qui de char mengier se tient 
ne ai fet ueu de mengier char 
molt le tenroie a grant eschar 
qui tel ueu fere me feroit 
dieus le set trop me mefferoit 
de char ne me puis ie tenir 
se ie puis en leu uenir 
ie monstrerai que i en sai faire 
qui qu an doie parler ne taire  
li iors trespasse la nuit uient 
renart cui des chapons souient 
ne les puet metre en oubliance 
toute en trespasse obediance 
uient as chapons un en descoche 
si le menga a bone bouche 
les autres yy a mis en terre 
que l andemain les uenra quarre 
courer les a bien dou terrier 
arrieres est uenuz couchier 
ne set nul mot de atret 
dou larrecin que il a fet 
bien li chait de sa nature 
molt retrait bien a sa nature 
l andemain apres les matines 
renart qui molt aimme gelines 
de yy chapons se rest disnez 
puis est arrieres retornez 
les yy menga que nus n u sot 
au quart mengier ne fu pas sot 
zz freres qui bien aparsut 
que renart li rous les desut 
quant racontez fu en couant 
renart en fu blasmez souant 
et il lor en uost droit offrir 
frere bernart ne l uost sosfrir 
car mengié auoit zz corbel 
qu il auoient en lor prael 
tant larrecin lor auoit fet 
car bien seuent qu il a meffet 
a renart ont tolu les dras 
congie li donnent tot en gras 
il ne desiroit autres riens 
mesqu il fu fors de lor liens 
a merueilles liez en estoit 
car li ordre li desplaisoit 
tornez s en est tout le chemin 
encor nuira a ysangrin 
que il het de trestout son cuer 
amer n u porroit a nul fuer 
li freres s en ua a la uoie 
tout seul s en ua nul ne l conuoie 
molt menase ses anemis 
par cui il fu si entrepris 
par quoi ai tel paine penee 
que ia s ire n iert pardonnee 
n a ysangrin ne a thibert 
par cui il a tant mal soufert 
roeniaus ert lez une haie 
com il le uoit de loins l abaie 
et s escrie   uoiz le rendu 
que deumes auoir pendu  
renart n a soing de ramproner 
ne cure n a de retorner 
ainz s en ua durement orant 
molt se ua souent regardant 
tantque il uient en sa taisniere 
ou il troua sa fame chiere 
quant ele uoit grant ioie en a 
ainz en son cuer s esleesca 
et li anfant sire renart 
firent grant ioie d autre part 
atant est li romans finez 
qui de renart est terminez 
plus n en dirai en ceste branche 
le conte de lui uos estanche 
et autre redirai apres 
a itant de cestui uos les 
