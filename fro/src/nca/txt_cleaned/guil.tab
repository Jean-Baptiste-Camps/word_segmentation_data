qui a bone matyre a feire 
deit si son afaire 
s il i a bel commencement 
qu il uinenge a bon xxx 
e k en tel xxx 
ke reisun a ses diz s acort 
k en n i truisse riens ke reprendre 
ker custumier sont d entreprendre 
une gent que petit s entendent 
mais al bein entendent 
e dunt lor uient ceste custume 
d enuie kui par amertume 
de cuir ne puet sa boche taire 
ne nuls grans biens ne li puet plaire 
mais si m ait dex c est la sume 
ma matire est del plus xxx 
kui unkes fust a nostre tens 
or m i otreit dex grace e sens 
ke ge la puisse si traitier 
que asioir e xxx 
s en puissent tuit cil kui l osrunt 
e kui de cuir l escuterunt 
al tens le rei estiemble auint 
kui engleterre a peine tint 
e normendie molement 
tantku il la perdi folement 
k uns cheualiers proz e loials 
sire iohan li mareschas 
qui tant esteit de grant emprise 
e de grant oure e de grant mise 
qu entor lui out plente de buens 
e si n esteit il mie kuens 
ne baron de tres grant richesce 
mais tant foisona sa largesse 
ke tute gent s en merueilloent 
neis cil kui point ne l amoent 
qui en grant enuire 
en conueneit souuent bien dire 
il fu seneschal d engleterre 
mais en son tens i out grant guerre 
de l empereriz e del rei 
e tant en dura le desrei 
k en la fin ce nos est a uis 
out li reis estiemble le pis 
ker li boens marescahs por uoir 
s en uint tut de bot al dreit eir 
maheit l empereriz sanz faille 
maint estor e mainte bataille 
e mainte grant peine e maint grief 
soufri por lui a grant meschief 
ainz l oure fust xxx 
treis cens de xxx 
tint o sei li frans xxx 
a ses robes a ses deniers 
a fers a clous a liuresons 
a beals semblenz a riches dons 
cum cil kui bien le sauoit faire 
e les boens tenir e atraire 
mais de l de la terre 
ne de la pais ne de la guere 
ne uoil or plus ci endroit dire 
einz reuendrai a ma matire 
del preudome corteis e sage 
qui prist feme de haut parage 
bele e bone e ioiose e liee 
e si estoit been enseigniee 
a grant ioie furent ensemble 
lunc tens eissi mei semble 
tantque dous filz out de la dame 
ne trouast len treske a seint iame 
si tres beals enfanz come il erent 
tant crurent e tant xxx 
quant il ourent entendement 
que moult plourent a tote gent 
por lur bealte por lor proecce 
por lor sens por lor gentilesce 
e que tant apert 
li uns en out non gillebert 
l autre guatier le mareschal 
de grant bialte erent egal 
tant amenderent e tant crurent 
ensemble que cheualiers furent 
mult eurent buen commencement 
se il durassent longement 
e molt menoient bele uie 
mais morz qui des boens a enuie 
ne pout suffrir ne endurer 
k il deussent longes endurer 
issi auint con ge uos di 
li uns des deus amaladi 
a salebires c oi dire 
unkes mestier n i orent mire 
ne unkes riens n i pout ualeir 
sens ne proece ne aueir 
ne rein de mort ne l sucurust 
grant doel eurent quant il murut 
si uasleit e tant en plorerent 
a poi de duel ne s afolerent 
molt fu li grant e espes 
li autres as esches 
un uaslet uit uers lui uenant 
si li demanda maintenant 
  sez tu nuueles de mon frere  
o cuir dolent o leide here 
ke cil auoit sor tute rien 
dist   si dex plaist il bien 
ou  fait il   mis freres est morz 
c ert ma ioie c ert mis confort 
c ert toz li deliz que i auoie 
iamais ioie ne sera moie  
itant dist e si s adola 
einz puis ne but ne ne manga 
einz murust de doel de sun frere 
grant duel en orent pere e mere 
c est raison nature le ueut 
qui a cuer porte e a cuer deueut 
mais atant uos di io por ueir 
que nuls n est a sordeleir 
ne nule ioie a sorioir 
qui de mais uoldreit oir 
del bon mareschel de iohan 
ne uos auroie dit oan 
ses granz oures ne ses enprises 
ker n es ai pas tutes aprises 
mais en sun tens fu engleterre 
en grant dolur ne en grant guere 
e li reingnes en grant discorde 
que pais ne trieue ne concorde 
ne iustise ne fu tenue 
ainz fu la guere maintenus 
sil cruel e si longement 
que molt desplout a gent 
quer aukun baruns se tindrent 
al rei estiemble e si maintindrent 
son bien e s enor en toz poinz 
por ce k il ert reis e enoinz 
li autre por ueir 
que cele qui ert del masle eir 
deuoit la corone tenir 
e le realme maintenir 
issi munte entre eus la meslee 
qui unkes ne fu desmeslee 
desike en ces entrefaites 
i out mil armes de cors traites 
par ceste achaison c oi dire 
li quens patrit de salesbire 
guerreia molt le merreschal 
maint ennui li fist e maint mal 
e li mareschaz ensement 
li fist de granz ennuiz souuent 
ker esi ua de tel bargaigne 
li uns pert li autres gaaigne 
ne toit taire ne tot conter 
quer a porreit monter 
a reconter lor assemblees 
ne lor agaiz ne lor meslees 
mais mainte lance i out xxx 
mainte targe depeciee 
e mainte broingne ensanglantee 
e meinte alme de cors gitee 
e mainte boin de pris 
i out naufré ou mort ou pris 
mainte dame frarine 
e mainte pucele orphanine 
que alerent a hontaige 
par suffrete de mariage 
esi fu esi l estut estre 
l empereriz asist uincestre 
oue lui fu li mareschas 
qui tuz diz fu uer lui xxx 
e des autres baruns ases 
out entor la uile amasez 
qui la cite quidoent prendre 
mais dedenz auoit por defendre 
bons e gent hardie 
qui por faire cheualerie 
s en issoient chascun ior fors 
por tornier a cels defors 
mais phelippe de columbeirs 
i esteit toz dis as xxx 
yembles ert e proz 
ke de deus parz les uenquit tuz 
li reis inelement e tost 
asembla grant gent e grant ost 
pur uenir uincestre rescorre 
e por sa bone gent sucure 
quant ll ampereriz l oi dire 
qu a si grant ost e a tel ire 
ueneit li reis por sosprendre 
ou por ocirre ou por prendre 
e si li fu dit c est la sume 
qu el n aueit pas le dissime home 
en sun host k ile aueit el suen 
ne li sembla ne bel ne buen 
n ele n out si haut conseillier 
qui lors la xxx 
fors li mareschas tote uoie 
la fist tantost metre a la uoie 
tot dreit a lotegaresale 
mut fu cele male 
quer li reis o trestot son ost 
enchausa uistement tost 
e cil souuent li trestornoent 
qui o la dame s en aloent 
e saciez k en ces trestornees 
uit lom maintes seles turneis 
maint abatre prendre 
purreint suffrir ne atendre 
cil qui o l empereriz erent 
al meiz ku il purent s en alerent 
poingnant si que regne n i tindrent 
soz uaresualle uindrent 
mes forment les desauancha 
l empereriz qui xxx 
cumme femme fait en seant 
ne sembla pas boen ne seant 
al marechal anceis li dist 
  dame si m ait iesu crist 
lom ne puet pas en seant poindre 
les iambes uos couient xxx 
e metre par en son l arcum  
el le fist uolsist ele ou non 
quer lor enemis greuoient 
qui de trop pres les xxx 
li mareschals de son afaire 
ne sout que dire ne que feire 
n i uit rescose ne confort 
a brien de walingofort 
commanda a mener la dame 
e dist sor le peril de s alme 
qu en nul lieu ne s aresteusent 
por nul bosoing que il eusent 
n en bone ueie ne en male 
desiqu a nothegalesale 
e cil tost e hastiuement 
en fist tot son commandement 
li mareschas el guie s estut 
a son les contrestut 
tute l ost sur lui descarcha 
qui si durement le charcha 
que n i pout naint plus durer 
trop lui fui fort a endurer 
einz s enbati en un mostier 
n out o lui k un sol xxx 
quant li real les apercurent 
qu el mostier enbati se furent 
  or ca li feus  funt il   or sa 
li traitres ne li garra  
quant li feus el mosteir se prist 
en de la tor se mist 
li cheualiers li dist   beau sire 
or ardrum ci a grant martire 
ce sera pecchiez e damages 
rendom nos si ferom que sages  
cil respundi mult cruelment 
  n en parler ia ge l te defent 
ke s en diseies plus ne mains 
ge t ocirreie de mes mains  
por li granz feus qui fu entor 
deieta li pluns de la tor 
si que sor le uis li chai 
dunt leidement li meschai 
k un de ses elz i out perdu 
dunt molt se tint a esperdu 
mais merci dieu n i murust pas 
e li real eneslepas 
por mort e por ars le quiderent 
a uincestre s en returnerent 
mais n i fu ne morz ne esteinz 
quant li feus fu aukes estreinz 
al mielz ku il poust s en issi fors 
mais fu empereiz del cors 
en aler a pie mistrent peine 
a son poeir s en peine 
tote la nuit lor ueie tindrent 
desike merleberge uindrent 
e quant cil del chastel les uirent 
grant ioie e grant enor lor firent 
mais tant uos di certenement 
que puis asembla si grant gent 
dunt fist al rei as reials 
granz peines e ennuiz e mals 
a notogaresale esteit 
ou grant gent aueit 
e li reis esteit a uincestre 
qui out fait espier son estre 
si li manda e fist entender 
que s iloic le uoleit atendre 
que il le liuereit l endemain 
uost pas esi prendre a mein 
li mareschel einz li manda 
que ia ilec ne le tendra 
n esteit pas hume a lui atendre 
a autres gieus uodreit atendre 
e quant li roial ce oirent 
trop folement s en esioirent 
e distrent k el demain xxx 
e que par force xxx 
mais cil qui bein en fu garniz 
ne uoilt pas laissier desgarniz 
sa bone gent ke o lui erent 
apres la mienuit s armerent 
e sagement 
tresik apras l aiornement 
qu il s embuschierent en uns uals 
la entenderunt les reals 
e quant l aube fu espanie 
li reis o sa grant ost banie 
de uincestre fors s en turnerent 
forement quer desarmez erent 
fors de lur linges 
teles furent lor auentures 
que ce qu trouerent 
plus pres asez k il ne quiderent 
quer il en lor ueie 
unches nuls lioins a sa proie 
ne corut si cum cil corurent 
as desarmez qui armé furent 
la n aueit mot del manecier 
ne del parler ne del tentier 
ne des arguelz ne des uentances 
as fers des glaiues e des lances 
si durement s entrecomtreirent 
que de rein ne s entr esparingnerent 
la ust perdu xxx 
la out meint mort xxx 
la espandi mainte seruele 
la trainna meinte boele 
la om mente boen xxx 
par les chans aler atraier 
quer nuls n entendeit a els prendre 
aillors lor conueneit entendre 
mais isi auint tote uoie 
que cels conuint metre a la uoie 
qui se trouerent desarmez 
ne porent soufrir les armez 
quer n i trouerent nul ados 
si lur conuint torner les dos 
qui nul des lor uolt prendre al frain 
n i estut fors tendre la main 
quar en els n out point de defense 
mult remaint de ce ke fol pense 
mult fui cele amere 
li quens patrit de salesbere 
perdi ces meillors xxx 
dunt io sei bein dire les nuns 
mais uoil ore eci nombrer 
que ne uoil mon encombrer 
mais trop riche eschec enmenerent 
cil qui o le mareschal erent 
qui lor desperdi largement 
e bel e richement 
si qu a molt paié se tindrent 
e mult lor fui bel qu il i uindrent 
mes fortune qui ne seiorne 
e qui sa roe tuz iurs torne 
primes amont e aual 
a tost torné del mont al ual 
meint home qui point ne se garde 
que unches se dona garde 
li mareschas deske li quens 
a tant des autris des suens 
qu il out asemblé mult grant ost 
par le conseil par le cost 
del rei qui li fui en aie 
li fist mainte grant enuaie 
e li firent grant ennui 
trop fort ueinsin aueit en lui 
si out le peor geu parti 
de sa feme si departi 
par conseil si com i oi dire 
puis prist damesele sibire 
la sorur le cunte patriz 
ce ne fist il pas a ennuiz 
por oster d entre els la discorde 
puis i out amor concorde 
qui lur dura tute lor uie 
de si mais est dreis que ge die 
des bons enfans qu il engendra 
en la dame qu il esposa 
li dunt ele fu mere 
eut non iohan cumme le pere 
e li seconz out nun willeme 
si uos di io k en cest reaume 
n en uint iorneis en toz sens 
n out nul si prodome en son tens 
li terz fu apelez anseals 
mult fu deboneires beaus 
e li quart fu henri numez 
qui de grant bien fu renumez 
clers fu de en escripture 
e fu de bele maneure 
si comme gentil home deit estre 
puis fu aueskes de eccestre 
si ourent dels serors mult beles 
e mult corteises damiseles 
de grant appareil acesmees 
richement furent mariees 
apres fui uerite clere 
que li reis asist neubere 
a grant ost a mult grant gent 
mais ce fui si souprisement 
q unkes garde ne s en donerent 
cil ki dedenz le chastel erent 
deskes uirent lor poigneurs 
lur archieres lor coreors 
e l ost qui descendirent 
e tentes tendirent 
quant cil dedenz les agarderent 
lors soreunt bien que soupres erent 
mult lor desplut le sorpresture 
kar poi garnesture 
li reis per mesage raisnable 
fist demander le cunestable 
si li uoldreit le chastel rendre 
ou si il uoldra defendre 
de ce fu tost li consels pris 
  ne sumes pas entrepris 
que ne nos deffendre 
n auom talent del chastel rendre 
atant nus sumes ahurré 
qu il en i aura maint hurté 
maint entesté maint plaié 
ou de fer de glaiue ou d espeie 
e maint merchié en tel xxx 
qu il n auera mestier fors de beiure  
li reis uers lor gent s endura 
la naissance bien en 
  me uengerei des uileins 
tut s en uenderunt parmi mes mains 
or as armes eskuier 
e boen seriant boen archier 
nus les prendrum malgre lor denz 
qui primes dedenz 
lor durrei de manantie 
ia n iert mais poures en sa uie  
qui lors ueist cest eskuiers 
prendre ass fosses as teriers 
a saillir mult herdiement 
e cil dedenz proeusement 
o grant ire se defendent 
pielz aguz lur tendent 
granz fuz por els aterrer 
laidement lor funt comperer 
l emprise k il unt sor els feite 
si poent el sera delfaite 
maint en ueist lom reuerser 
trebuchier enuerser 
e maint blechié maint pasmé 
ne deiuent pas estre blasmé 
cil del chastel s il se defendent 
quer nul precein secors n atendent 
cil deforz eurent li noauz 
a itant remist li asauz 
qui molt out esté perillos 
li reis en fu molt angoisous 
e iura qu autrement irreit 
ne ia d eloc ne partireit 
desi ki il auereit la tor prise 
e de celz dedenz feit iustise 
cil del chastel se purpenserent 
come cil qui bone gent erent 
qu une trieue xxx 
et entre tant si mandireient 
a lor seignor a lor mestre 
tot lor tot lor estre 
li trieue quistrent il l orent 
il al plus ke il pourent 
firent sauoir a lur seignor 
qu il n ourent trieue for d un ior 
e se il puet k il les deliure 
quer il n unt de quei uiure 
li mareschals conrei 
ses laitres enueia al rei 
qu il li donast si li xxx 
trieues tantque parlé xxx 
a sa dame l empereriz 
ce feist il trop a enuiz 
por plein dit ne por couuenance 
quer n oust en lui point de fiance 
n en ne pleges ne gages 
mais si il li baillent ostages 
tels comme il li demandereit 
ce k il li demande fereit 
atant fu la broche xxx 
ke si fui l oure aparillei 
qu um de ses filz out en ostage 
dunt auenir dut grant damage 
non le premier mais cel apres 
willeaume de kui desormes 
orra meinte bele auenture 
qui i uodra metre sa cure 
si fu feit en maniere 
ke li sieges se traist ariere 
cil son chestel regarni 
si l oust troué trop desgarni 
e enz de boens cheualers 
e boens serianz bons archiers 
qui se pensent 
k il n talant del chastel rendre 
ne de la pais n aueit il cure 
li emfes fu an auenture 
bein s ert li reis aperceu 
k il aueist esté deceu 
mais la terme fu atenduz 
que li deueit estre renduz 
li chastels fu del rendre 
a ce ku il out l en conuint prendre 
dunc uindrent auant losengier 
qui felon sunt xxx 
quer l enfant loerent a pendre 
fu al pere fait atendre 
mais il li dist ke ne li cheleit 
de l enfant quer encore aueit 
les enclumes e les marteals 
dunt forgereit de plus beals 
e quant li oi co dire 
si n out grant maltalent e ire 
lors commenda l enfant prendre 
mener as furges por pendre 
uers li forches le fist porter 
mais il ne uot pas deporter 
k oue lui n alast a grant gent 
mult se doutot d enbuchement 
e li emfes ke lon porteut 
ki de sa mort ne se doteut 
si uit le cunte d arundel 
qui teneit un bozon molt bel 
si li dist o simple reison 
  sire donez mei cel bozon  
quant li reis oi ceste enfance 
por trestot l or qui est en france 
ne l il pendre cel ior 
mais par simplesce e par docor 
sis esteit toz pleins 
a pris l enfant entre ces meins 
dit   de cest torment uos les 
certes uos n i morrés xxx  
uers l ost s en reuindrent ariere 
lon atornot la perriere 
por feire ieter a la tor 
e as murs kui furent entor 
lors reuindrent li conseiller 
al rei loer conseiller 
que li emfes fust tant tost pris 
e si fust en la funde mis 
e si lor fust laenz 
por espoenter celz dedenz 
li emfes qui poi fu senez 
fui uers la perriere menez 
la funde uit de la perriere 
si se traist un petit ariere 
e dist   dex aie kel branla 
or est dreix que ge branle  
lez la funde s ert acostez 
et li dist   ostez ostez 
certes mult auereit felun cuer 
ki purreit suffrir a nul xxx 
que il murust de cest martire 
trop set beles enfances dire 
pernez perres perdrials 
getez as murs as 
teles cum uos porrez leuer 
quer ia ne purrez mielz greuer  
cil al perrier 
li autre firent cleier 
por faire saillir a la porte 
un pautonier l afant aporte 
si dist han haut   dant conestable 
sa uos faites nos ueritable 
ueiz ci le fil uostre seignor 
qui ia murra en grant dolor 
quer ia iert sor cel mis 
auez me uos premis  
fait li conestables   oil 
par mon chef dont morra il 
telz prensenz aura se saciez 
dunt il serra tost esquasiez 
autresi conme un xxx 
ceste gile reins ne uos uaut 
ia uerrez sa mort e sa fin  
une grant mole de molin 
fist as kerneals pendre defors 
e li emfes demanda lors 
quel gieu ce repoeit ore estre 
qu a la fenestre 
quant li rois li oi ce dire 
bonement commensa a rire 
e dist   willeme teus ioiaus 
ne uos serreit boens ne beaus 
c est grant kui mal uos fait 
quer uos n i auez mesfait 
de tels ioials uos quit les 
par mei ne murrez uos iames  
li reis fu al siege a segor 
en sun pauillon sist un ior 
qui esteit d erbes e de flors 
de diuerses colors 
willeme les flors regardout 
amont e aual resgardout 
trop bonement e uoluntiers 
alout coillant les cheualers 
qui creissent en la lancelee 
qui a la foille ague lee 
quant il en out coilli asez 
e dedenz son poing amassez 
si dist al rei   beau sire chiers 
uolez ioer as cheualers 
oil  feit il   beau duz amis  
e cil une partie en a mis 
tost al rei dedenz son deuant 
puis dist   li quens ferra auant 
uos  feit li reis   beals amis xxx  
lors prist un de ces cheualiers 
et li reis tint le son acuntre 
mais isi auint en l encontre 
qu icil al rei perdi la teste 
willemes fist mult grant feste 
li reis un autre l en tendi 
ke ce entendi 
si li auint par un auenture 
qui il uit parmi une cuuerture 
un uailleit ku il conoisseit 
de la chambre sa mere esteit 
uenuz fu por espier 
por escouter por oriiller 
que de willeume sereit feit 
molt en doteuent le forfeit 
willeimes out de li grant ioie 
en haut dist ne li chaut qui l oie 
  bein uingiez wilikin amis 
dites kui uos a ca tramis 
que fait or ma dame ma mere 
que funt mes sorors mi frere  
il ce tapi molt tost ariere 
parmi une estreite charriere 
s en fuit ignelement tost 
si se musca detres un post 
li reis escouta oi 
come guillaume s enioi 
a guillaume tantost demande 
il responde a sa demande 
a qui ce est ke il parole 
bien a entendu sa parole 
il li dist   fei ke dei mun pere 
cil est de la chambre ma mere 
qui m esgarda par cel pertus 
e por quei ne uint il par l us  
dist li reis querre li fist xxx 
mais il ne fust pur xxx 
ces enfances ne cist ator 
ne furent pas tot en un ior 
n en dous iornees ne en treis 
einz durerent plus de dous meis 
k a son siege sist 
li reis durement s entremist 
li euesques xm de pes 
de wincestre ker n en pout mes 
endurer la tres cruele guere 
dunt essilie esteit la tere 
e la gent morte confundue 
e tote ioie esteit fondue 
e tot gaainz tornez a perte 
e tote richesse a pouerte 
quer kant poufre gent n ont que prendre 
ne n ont de quei lor rentes rendre 
si lor estuit laissier la tere 
e aillors aillors lor pains quere 
dunc apourissent li seignor 
si unt sufreite li plusor 
por ce fut feite la concorde 
e reison mult s i acorde 
si ke chascuns tenist par dreit 
son tenement ke il teneit 
si k entr elz n eust mes rancune 
ne neis une 
ne male reproue retreite 
de chose k eust esté feite 
ceste pais ceste parole 
fu por la prise de nichole 
ou li reis fu par force pris 
si en abaissa mult son pris 
ne li remest fors la corune 
e reis kui ne tout ne ne done 
ne ne pert 
ne puis ge de quei sert 
quer sis seals pas ne corust 
tote sa poeste morust 
fors sul d itant ku il remest reis 
mais ne corurent pas ses leis 
a estroburge uereiment 
assembla lom cel parlement 
de kei pais estut estre 
por le conte de gloecestre 
fu li reis changiez 
si n fu sis estrangiez 
par force l en firent estrange 
ker il en prist le peor change 
esi fu ceste pais xxx 
li ostage furent quite 
e desprisoné li prison 
qui lors en prison 
e willaume uint a son pere 
mult out grant ioie sa mere 
e li trei frere les xxx 
qui n eurent eu grant dolors 
por les granz tormenz k il xxx 
que la gent souuent lor disoient 
dunt dex la soie grant merci 
l a garanti desique ci 
quer lom sout dire en reprouier 
a qui damledeu uelt aidier 
que mesestance ne martire 
ne nule reins ne lui puet xxx 
en poi de tens en poi de xxx 
fui guillame granz 
e fu de cors si buen taillez 
que s il fust par art antaillez 
n eust il ueir nul si beal menbre 
quer bien les ui e bien m en menbre 
s out trop beals piez beles mains 
mais tot ce fu encor del mains 
auers le feuture del cors 
qui bien l esgardast defors 
si li semblast bien feit e dreit 
que s il iugier a dreit 
iugier porreit k a la roonde 
n eust mielz fait de cors el munde 
s out brune la 
e le uis mais de la faiture 
resemblout il asez haut home 
por estre de rome 
si out large la forcheure 
e fu de ci bele estature 
comme nuls gentiz hom puet estre 
mult out a lui taillier boen mestre 
que guilleumes crut 
e li reis estenne morust 
e si fu coronez li reis 
henriz qui fu pruz corteis 
e si out ia fame enfanz 
filz e fillez petiz e granz 
li mareschals se porpensa 
que guillaume en enuerra 
normandie a tankaruile 
al chamberlenc kui pas n auile 
son longuage ne ior ne ore 
einz l eime essauce enore 
e il ert lor cosins germains 
esi com il out pris en mains 
il fist atorner son afaire 
comme a gentil home estuet feire 
qui s en uet en estrange terre 
por pris e por onor conquerre 
uilleaume ne uolt plus entendre 
e quant il uint al congiee prendre 
de pitie em plura sa mere 
e les serors tuit li freire 
ce fait nature tote uoie 
si se mist tantost en la uoie 
mais il n enmena compaignon 
fors un uaslet un garcon 
quer si siecles pas alores 
si com il est ores 
k un filz d un rei tot sanz ponee 
cheualchout sa chape trosee 
or n i a gares escuier 
qui ne uoille aueir un xxx 
ne uoil mais emplier mon sens 
a conter les anz e les tens 
que guilleaume fu eskuiers 
mes lom dist que uint anz xxx 
fu il xxx 
si l teneit om a grant damage 
que poit ueillout trop dormeit 
e molt meniout beuoit 
si s en desriere 
cele fole gent pautoniere 
quer uns e l autre demande 
  cist guilleame gasteuiande 
por deui de que sert il saienz  
esi diseient ors enz 
li chamberlenz bien le saueit 
asez trouent qui li diseit 
  de quei uos sert cist emcombriers 
cist mongiers cist aueisiers 
qui toz diz dort s il ne mangue 
fols est qui li troue mengue  
al chamberlenc molt desplaiseit 
mais en soreiant se taiseit 
apres reponeit a un mot 
  enkor traira feue de pot 
il est mis nies mis amis 
uos ne sauez ke io nurris  
tels esteit sis confors xxx 
qu il aueit des plus beaus xxx 
qui erent deuant le seignor 
si n surgreignerent li plosor 
qui en grant enuie 
e petit preisoent sa uie 
costimeres esteit de si taire 
quer tant ert duz deboneire 
que ia nul semblant xxx 
de mesdit ke lom li deist 
