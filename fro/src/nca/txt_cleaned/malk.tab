puis lor a dist qu il tuera 
honme fame maudis sera 
 alés sus terre si croisiés 
et la terre si rampliciés  
adonques noe demanda 
a dieu quel signe li donra 
que ne reuaigne plus li aigue 
nostre sires dist  rapparoille 
l arc qui apert en tens plougeus  
et dist  ne soies pas douteus 
fins dou monde plus ne uanra 
tant con cist ars si aparra  
li arsons a d aigue coulour 
et si a dou feu la rougeur 
de terre noir et de l air blou 
par l aigue est senefié 
que dieus le monde a noié 
a nos senefie li feu 
par ce fenira trestout dieus 
puis a mandé dieus a noe 
que chans cultiue et ait semé 
et li mande que il cultiue 
de tost une uigne 
con dieus le mande noe le fist 
ceste uigne porta bon uim 
en l an apres a auenir 
nobles li uins noble la uigne 
car noe en bust si fu iures 
la force dou uim ne quenust 
noe fu iures tant en bust 
camcelant ua cheoir se laist 
ou li fu bel ou li fu laist 
deuant l uis de son tabernacle 
pour le uim fort a terre flate 
descouuers fu et sa nature 
li aparust car us ne cure 
de braies n auient encor nulles 
ses filz cham le uoit et le moque 
pour ce que il le uoit sans roube 
puis a huchié san et iaphet 
 uenés ueoir son fait con pert 
que mes peres sans roube est  
cil i uienent lor uis trestournent 
car de lor pere ont grant honte 
et de lor frere qui lor montre 
car c il fust saiches couuert l eust 
et li autre ne l eussent seu 
tout maintenant iaphef et sen 
uont noe lor pere couurant 
et lor frere uont mult blasmant 
noe senefie ihesu 
qui pour nos tous tous iures fu 
car quant li iuif en crois le uist 
nu s ou moqua et escharnist 
que par le mais cham senefi 
sa mere marie quant le uist 
toust desnué s ou descouurist 
que par sen iaphef senefi 
quant noe desiurés se fu 
se li dist on que cham ses fiex 
moqué l auoit et escharni 
quant dou uim fu si entreprins 
pour la quel chose noe maudist 
cham de ses freres ser le fist 
 maudis de moi mes fiz cham soies 
et ti frere signor sor toi soient 
et tu iaphef et sen ausis 
de moi soiés uos benei 
et soiés signor desor lei  
ainsis maudist dieus iuerie 
pour ce que a soi se detrie 
de reuenir et baptisier 
ne se wellent et les crestiens 
a donnee sa beneisson 
qui desor aus signerie ont 
de ses yy anfens furent né 
par yy fois yy et angenré 
fil et filles c est la uertes 
qui yy menieres de gent sunt 
ainsis con le dist la lesons 
car de iaphef yy en issirrent 
et yy de cham en naquirent 
de cham issist chus et naquist 
et de chus menphroht genuit 
qui babiloinne puis apres tint 
icil menphroht sa gent manda 
qu il out aquis en sennaar 
d un honme qu ainsis l apela 
une plenesse et zz grans leus 
nobles et haus et planteureus 
si lor a dist que il welt faire 
une tour haute en icelle haire 
de teule coite de siment faite 
la teule coit et le siment 
si ua la tour enconmancent 
qui iusqu au ciel ua conmancent 
se nostres sires n ou desfant 
quant dieus a ueue lor malice 
et que la tour ne lairont mie 
si lor a mué lor lainguaiges 
en nonnante yy mult sauuaiges 
et li uns l autre n antandoit 
chascuns s ueure coi en laissoit 
pour ce que l autre n antandoit 
ainsis demoura a parfaire 
la tours que manfroht cuidoit faire 
 alons  disient  et si faisons 
une tour haute si mangerons 
ensamble et puis departiront 
en parties de tout le mont  
babel se non dist la lesons 
uaut autent con confusions 
car la laingue fu la confuse 
qui la tour a faire refuse 
nostres sires les fist espardre 
parmei le monde et essardre 
de ceus sont uenu li lainguaige 
qui en monde sont mult sauuaige 
puis le delouge noe uesquist 
yy yy ans et emplist 
en ces aiges de yy yy ans 
et yy puis fu morans 
et la lignie crust itant 
que le monde ua ramplissant 
pour ce que consu a de ti 
dieus li grans iuge entre mi et ti  
a cui respondist habraham 
 uoi ci fai en a ton talent  
donc se leua encontre li 
et uigrousement le batist 
agar la douta si fuit 
zz angres li est aparus 
a la fontainne en uoie de sur 
qui dist  pucelle sarrai 
ou uas don uiens et que quiers ci  
qui li a dist  certes ie fuis 
ma dame qui m a mult batu  
et li angres dist nostre sire 
 retourne arrier et t umelie 
desous ta dame et fai que welt 
car ie certes acroitre weil 
ta semence ia n iert nombree 
qui en tes flans seras genree 
uoi ci zz fil enfanteras 
qui ismael nonmés seras 
pour ce qu oie est t orisons 
icil anfes seras max hons 
ses pooirs encontre tous ira 
et chacuns mal faire li uoura 
uoule ou non toute sa lignie 
sa maison iert entr eus fichie  
adonques dist  ie croi que soit 
li tous puissans qui ci me uoit 
certes i ai ueu le dos celi 
que ci me uoist de derier li  
pour ce apela celle fontainne 
puis de uoiant qui ainqui uainne 
donques agar out son anfent 
quant habraham out yy yy ans 
et yy auec n an sui mantans 
puis yy an sunt aconpli 
et yy habram dieus s aoffri 
et dist  plus ne te weil nonmer 
habram mais habraham quester 
suest li peres de maintes gens 
crotre te ferai grantemant 
de toi seront li roi naissent 
a toi donrai et ta lignie 
terre de chanaam non pie 
et tu garderas que uourai 
que tous males circoncis soit 
a cui yy iours seront parfait  
puis a dieus dist a habraham 
 sarrai auera enfent 
et sarra sera apelee 
cui ma beneissons iert donnee 
et zz anfes de lei naitra 
de cui la nations uenra 
car les rois de lui genrera  
habraham s anclina et rit 
en son cuer et ainsis a dist 
 cuides que hons qui ait cent ans 
en sa uiellesse ait enfent 
et yy yy ans si a sarra 
et zz anfent enfantera  
puis a dist a nostre signour 
 ismael uiure uouroie or 
biaus sire dieus de deuant toi  
donc nostres sires dist a soi 
 habraham ta fanme sarra 
enfantera et fil aura 
qui isaac nonmés sera 
et a toi ferai aliance 
qu ades durra et ta semance 
et ismael ie beneirai 
et certes mult l acroiterai 
yy dus cil angenrera 
grant gent de lui uenir fera 
encor te dis que isaac 
en l autre an sarra aura  
quant nostres sires out parlé 
si s est de habraham tournés 
et habraham circoncis a 
lui ismael la gent qu il a 
habraham auoit yy ans 
ismael yy circonsisans 
habraham que circoncis fu 
nostres sires li apparut 
en la ualee de menbre 
a meidi quant tens est chaufés 
a l antree de sa maison 
ou il seoit puis leuoit dons 
ses iex si a ueu yy barons 
quant il les uit si corrit la 
a terre chist l un aoura 
puis dist  sire s ai trouué or 
deuant tes iex grace et anmour 
ton seriant sire ne passer 
iusque pou d aigue arai porté 
et uostre pie soient laué 
desous cest aubre reposez 
et aporterai zz mors de pain 
conforter uos cuers ne sient uain 
et puis de ce pourrés passer 
pour ce iestes a moi decliné  
li quel dirent  fai ce qu as dist  
cil se haste a sarram dist 
 haste toi tost et fai errant 
pains alis qui sient cuit saians  
et il a ses bestes entourne 
zz ueel tanre d ainqui aporte 
et a zz enfent le dena 
qui couranment celui cuit a 
le ueel a prins qui cuis estoit 
lait et butyr porte ces yy 
desus l aubre estu habraham 
deles iceus qui sunt maniant 
quant ont mangié icil ont dist 
 sarra ta fanme aura zz fil 
ou est sarra  cil respondist 
 en tabernacle est uoi ci 
en cel tens reuanrai a ti 
et sarra si aura zz fil  
quant celle l oit qu est derier l uis 
a rire print et a dist puis 
 uielle sui mes maris est uieus 
d auoir anfant ferons les ieus  
a habraham dist nostres sires 
 sarra por coi a prins a rire 
et dist que ia n anfantera 
pour son aage que trop grant a 
nulle chose est a dieu gries 
tout puet faire sans atargier 
si con t ai dist ie reuanrai 
fil aura sarra en uerai 
uie li donrai quant reuanrai  
sarra ai dist  ie n ai mi ris 
mais pour la peur m an esbaubi 
n est mie ainsis  puis a dist dieus 
 ansois as ris celer n ou pues  
con cil honme fussent leué 
dou mangier lors iex ont gardé 
contre sodome donc a parlé 
nostre sires a habraham 
 habraham n iere ia celans 
se que iai en mon cuer en pans 
con grant gent fas de toi issir 
qui tres fors iert a auenir 
toutes les nacions dou mont 
en toi panront beneisson 
ie sai bien que conmanderas 
a ta maignie que tu auras 
qu il garssent ma uoie et que facent 
iustice et drois pour ce aissez 
que ie t ai ades promis 
que tu auras  et puis si dist 
 la clamors de ceus de sodome 
et de gormorre a moi enforce 
lor pechies est si agreués 
que clamour fait multeplier 
ie descenderai et uerrai 
c il ont ampli que clamour fait 
ce il ont fait ice par ouure 
que clamours dire a moi labeure 
et si sarrai se il est ainsis 
que clamours fait entendre a mi  
dou leu ou sunt se sunt torné 
et a sodome sunt alé 
ou locht auoit son habiter 
habraham uai ou eus parler 
quant dieu approcha si a dist 
 le proudonme n ocirra mi 
ou le maluais ia n iert a ti 
se sinquante honme sunt troué 
qui sient proudonme en cites 
ou leu sire n espairneras 
mais tout ensens perileras 
pour ses sinquante que dis t ai 
s an ces cites trouuer les sai 
ha dieus sire ia n iert ainsit 
que le proudonme occisses si 
ou le maluais ie n iert a toi 
que li bons si con li mais soit 
ia n iert a toi iceste chose 
qui toute terre iuges et croles 
ancor te dis ia ne feras 
que les bons messes ou les mais 
mais chascuns son loier aura  
donc a dist dieus  se pues trouuer 
yy proudons en cites 
habraham ie ferai pardon 
a tous les mais pour les proudons  
habraham respondist encore 
 con ie soie cendre et pourre 
a mon signour ie parlerai 
quant a parler conmancié ai 
si sunt trouué quarante yy 
sire les manras tu a fin  
et dieus redist  n es desferons 
se quarante yy trouué sunt  
et habraham reparla puis 
 que quarante se ie n i truis 
que feras tu or le me di 
pour quarante n es ferrai mi 
ha sire n aies mi desdain 
s ancor parole ne te soit uain 
et se yy trouuer i sai 
pour ces yy n es destruirai 
une fois sire ne t anuit mi 
se ie parole encor a ti 
et se ie n an i truis que yy 
n es turai mi  dieus a redist 
 he ne te recourrecier biaus sire 
se weil encor parole dire 
que yy se n an n i puis trouer  
dieus dist  pour yy n es weil tuer  
apres ice dieus s an partit 
et habraham en son leu uint 
ansis con s il dire uousist 
 ie ne weil plus que tu m an pris  
au uespre uinrent en sodome 
yy angre locht soient en portes 
de la cite quant uist iceus 
si se leua contre ces yy 
si s anclina et aoura 
et puis ainsis a eus parla 
 ie proi signor soiés menant 
en la maison de uostre enfent 
laués uos pies et le matin 
uos en irés uostre chemin  
li quel ont dist  locht n ou ferons 
mais en place si demourons  
tant lor a dist qu i sunt uenu 
si demourrerrent en cel leu 
pains sans leuain locht lor a cuit 
et grant mengier firent la nuit 
puis ont li angre ueu tres bien 
qu an la cite n out point de bien 
mais si estoit a mal tournee 
pechies est dire lor maleurtee 
ia conchiriens les elemans 
se en faisiens plus parlement 
puis ont li angre a locht dist 
 as tu genre filles ne fil 
tous ceus qui sont de ta lignie 
mest fuer de ceste cite lie 
car nos uoulons destruire tout 
ceste cite car grans clamour 
uenue en est nostre signour 
qui nos a enuoié occirre 
ceus de ce leu dou tout destruire  
locht s an issist et a ces genres 
qui ces filles deuient panre 
dist  issiez tost de ces cites 
car dieus les welt tout alumer  
adonc il cuident que il moque 
quant teus paroles lor enorte 
quant l andemain fu aiourné 
li angre sunt a locht torné 
 lieue toi sus moigne an ta fanme 
et tes filles ou lei ensamble 
que par elles ne soies peris 
ou ces cites plain de peris  
locht se fainnoit et fu tardis 
li angre l ont par la main prins 
et sa fanme et ces yy filles 
que n es ocisse nostres sires 
fuers le menerrent et conduirent 
de ces et puis si dirent 
 sauue ta uie ne regarder 
deriers ton dos ne weilles ester 
en nul leu de ceste partie 
mais en zz mont sauue ta uie 
que ou ces maus tu ne perissez  
puis ra locht as angres parlé 
 sire se i ai grace trouué 
et tu m es fait misericorde 
que tu ma uie de mort descorde 
que se ie ne puis estre sauués 
se ie ne sui en mont montés 
pour ce qu aucuns maus ne prainne 
et que ne moire et mors me taigne 
si deles est une cites 
qui est petite se uoulés 
illuec fuirai pour moi sauuer 
petite est si te plait sire 
illuec uouroie pour toi uiure  
ce a dist dieus  ceste orison 
ai ie oie celle pardon 
ferai ie pour le tien sermon 
hate toi tost la soies saus 
car fere ne pourai assaus 
ne tempester ices cites 
iusques tu soies la entrés  
la cites pour ce apelee soit 
ou li proudons locth s an fuioit 
segor qui uaut con hate toi 
li soulaus est leués sus terre 
et locht en segor entre s erre 
nostre sires plut sus sodome 
donques ausis et sus gomorre 
feu et souffre qui uint dou ciel 
et ces cites a trebuchié 
laians tempeste et brule et art 
par la region d autre part 
ueissés descendre feu et charbon 
qui art toute la region 
et les habitours des cites 
a dieus trestous en feus rués 
et ce que uert fu en pais 
a dieus trestout en cendre mis 
feus et souffres dou ciel descent 
en la meniere qu au printens 
suet descendre gresle sor tois 
l une pesoie l autre fant droit 
li zz gist mors la goule bee 
et par la rent feu et fumee 
li uns s an fuit tost a garant 
mais li angres uient mult errant 
qui tout parmei le ua fandant 
l autres ne fuit en nulle part 
que li angres ne l ait tost art 
li angre dieu font tel masachre 
et li diable portent les armes 
or uont or uienent or reuont 
enplicent enfer le parfont 
onques en auril menuement 
ne chist pluie con uont errant 
se toutes les goutes de mer 
estient feure tempester 
a lor martiaus noise mener 
et peussent ensamble forgier 
en zz sol leu ne si noisier 
ne pourroient con li auersier 
font et li angre en cites 
qui en feu ont tout ramené 
uos qui pechiés chatiés uous 
or poués ueoir la grant irour 
que dieus a quant uoit permenoir 
l onme en pechie ne n aparsoit 
la grant misere ou charra 
quant li arme dou cors istra 
pour pechie les a fait destruire 
ices cites et en feu bruire 
ainsis ardra trestout le mont 
en la fin quant destruira l om 
la fanme locht oit les escrois 
que l angres en cites faisoit 
si regarda de deriers lei 
contre que li angre out dist 
et nostres sires la mua 
en pierre de sel tout la 
et locht s an uint en la cite 
petite et bries segor nonmé 
et sa fanme qui muee fu 
en sel les bestes de cel leu 
leschent tant con li mons durra 
et quant li mondes fenira 
en enfer ainsis descendra 
pour ce qu a dieu obei n a 
habraham au main se leua 
et en leu ou dieus fu esta 
gomorre et sodome garda 
toute la region de la 
si uist de terre la flanmesche 
qui amont uers le ciel uoleste 
ausis con funs fait en fournaise 
et loth de segor est issus 
ou ces filles en zz mont sus 
car en segor demourer n ose 
plus seur en montainne repose 
en la montainne ou une fosse 
lui et ses filles la enfosse 
que yy estient la plus grans dist 
a la plus manre  suer enten mi 
nostres peres est trop uillars 
n an se pais nul honme n a 
de cui enfens puissiens auoir 
que nostres lins peris ne soit 
uien sa et eniurons de uim 
nostre pere et dormons ou lei 
si garderons nostre lignie 
que ne soit plus dou tout perie  
ansis l eniurerrent la nuit 
les yy garces et l une iust 
ou son pere onques n ou sout 
se que il fist li peres fous 
quant sa fille se coucha ou li 
ne quant leua pour le fort uim 
et l autre nuit la manre iust 
onques n ou sout si iures fu 
la plus grande en out zz fil 
que moab apela et dist 
et l autre manre ranfanta 
zz fil que amon apela 
uos qui les bons uins cultiués 
or poués ueoir qu est eniurés 
con puet pechier encontre de 
en fanme ia ne uos fiés 
car tous max i suet reposer 
celles lor pere ont fait pechier 
que lor linaige n an uoise arrier 
mais miex uausist si con moi samble 
qu anfant n eussent celles ensamble 
mais dieus uouloit a nos montrer 
que tous pecheours uouloit sauuer 
por ce lor laissa eniurer 
et lor malice a fin mener 
et habraham si s en rala 
demourer molt en gerara 
et sa fanme si rapela 
suer pour le roi abimalech 
et il la print et dieus apert 
a abimalecht randre li fait 
habraham sarre qu il auoit 
berbis et bues serians pucelles 
donne li rois pour ces nouelles 
et sarre li randist et dist 
 ma terre deuant uos s estrait 
si demourés ou il uos plait  
et puis a sarre dist  enten 
yy pieces ai dené d argent 
a ton frere qu est tes maris 
pour tes iex ensamble couurir 
si ert enseigne que prise soiez 
en quelque leu que tu uas uoies  
quant habraham out centainme an 
sarra enfanta son enfent 
en l uitainme iour circunsis 
fu isaac nonmés ainsis 
pour ce que sarra auoit ris 
que que derier l uis se tapist 
puis dist sarra  qui creust ia 
qu anfant eussiens nos yy uiellart  
li enfes crut et amanda 
quant alaitier isaac laissa 
zz grant mangier fist habraham 
en iour de son alaitement 
car coutume en cel tens estoit 
qu alaitier li enfes laissoit 
que on grant mengier en faisoit 
zz iour auoit ueu sarra 
que ces filz iuoit ou l agar 
qui d esgipte estoit uenue 
que habraham auoit quenue 
pour ce que fil auoir ne pout 
de sa fanme brehainie l out 
dieus qui tout sest et qui tout uout 
si apelle habraham et dist 
 ie ne weil mie que li fil 
de agar soit ou le mien fil 
ta pucelle mest de ci fuer 
et son fil n i weil qu i demuer 
li filz de serue habiter 
ne sera hers ne demourrer 
ou mon fil ysaac ne ester 
li drois hers si doit erester 
non li batars n ou puis porter  
quant habraham ice oit 
si en out duel et dieus li dist 
 apre chose ne soit ne dure 
a toi de sarre tout endure 
de ismael le fil agar 
car tes drois oirs est ysaac 
en grant gent le fil ta baiesse 
ferai croitre de ton esse  
habraham ce leua matin 
si a prins pain d aigue zz barril 
si l a chergié desus l espaule 
de agar et son fil li baille 
si l a laissie et si repaire 
celle ua et est arestee 
en leu qu on nonme bersabee 
quant li aigue fu dou barril 
degastee si gesta son fil 
desous zz aubre qui fu ainqui 
si s est de icel leu tournee 
autant con ars feroit gestee 
en ce leu le uouloit laissier 
et que mourist sans respitier 
puis a dist  ne uerrai mourir 
mon fil  et puis a crier print 
l anfens braioit et si crioit 
qu ou confortast nul ne trouuoit 
nostres sires pitie en a 
sa mere dou ciel apela 
et dist  que fais tu la agar 
ne douter mie i ai oi 
la uois qui pleure de ton fil 
lieue toi tost pran l anfent tien 
si l anmoinne la main li tien 
car en grant gent le croistrerai 
ne ia mantir ne te saurai  
et dieus li a ouuerst les ieux 
si uist zz leu ou oust zz puis 
et le barril empli i a 
et a l anfant boiure donna 
et ainsis si le conforta 
li anfes crust et amanda 
si demoure en pharan desert 
soieterres fu et apers 
fanme li a dené sa mere 
de la terre d egipte iere 
et ysaac croisoit ausis 
et dieus a habraham sa uint 
si li a dist qu il sacrefice 
son fil ainsis conme genisse 
donc moigne habraham l anfant 
sus un ane le ua posant 
zz fais de buche et puis s an ua 
mais ses serians ou lui mena 
quant au pie uint de la montainne 
que dieus li montre et anseigne 
si conmanda a ses serians 
qu ainqui le uoissent atandant 
l anfant a prins et si l anmoinne 
en plus haut leu de la montainne 
adonc a dist l anfes au pere 
 ou est li sacrefices peres 
que uos deués a dieu sacrer 
n ou uoi mie s an ai douter  
et habraham respondu a 
 filz  fait il  dieus le pouruerra  
de ce la montainne non print 
qui iusqu a hui a non ainsis 
dieu pouruerra est apelee 
iusqu a ce iour ainsis nonmee 
adonc print habraham l anfant 
les mains li loie l espee estant 
sacrefier la le uouloit 
pour faire de dieu le uouloir 
zz angres uint l espee tint 
 dieus ton uouloir uoit pran ton fil 
pran ce mouton en cel bouion 
s ou sacrefie pour ton fil bon 
dieus a ueu que as plus chier 
son mandemant que ton fil chier  
donc habraham le mouton print 
et le sacrefice en fist 
quant il out fait et puis s an uint 
puis apelle zz sien seriant 
si li a dist  uien sa auant 
desous mes cuisses mest ta main 
et me soit iuré de certain 
que pour mon fil t an iras querre 
une fanme en la nostre terre 
qui soit de nostre parante 
car n an weil point de cel regne  
li serians li fiance et iure 
qu ainsis sera sans atandue 
sa uoie aqueust sans atargier 
en mesopotanie s an uient 
li sergens c est la arestés 
a l antree de la cite 
ou essourdoit une fontainne 
de grauelle iouans et plainne 
la fontainne aournee fu 
de flours et d erbe iusqu au rui 
fontainne estoit tous sans limon 
con argens clere iusqu au fons 
nuns paitourex la ne uenoit 
ne la chieure qu an mons paissoit 
ne beste autre n i aloit nulle 
ne la beste uestue de plume 
ne l auoit onques iour troublee 
beste sauuaige n abitee 
onques rainsiaus n i estoit cheus 
et herbe enbellissoit le leu 
la quelle humors faisoit uenir 
et norrissoit et bois petis 
le soulloil n i laissoit ferir 
qui la fontainne puit entedir 
ne le leu qui entour se rist 
la gens de la uille i uenoit 
querre de l aigue quant plaisoit 
la se reposa li serians 
et ces bestes qui ua menant 
habraham si l an fist mener 
chiergies de iouax pour donner 
a dieu une proiere fist 
 dieus d abraham enten a mi 
et m otrie que si uanra 
se pucelle est cui requerrai 
donne moi boiure c elle m an donne 
et mes bestes que ie amoigne 
que celle soit que doit auoir 
a fanme de mon signor l oir  
sa proiere n out mi fenie 
uoi ci de mesopotanie 
rebeque fille batuel 
qui uenoit querre a zz uaisel 
de l aigue de celle fontainne 
donc puise ses uaisiaus enplainne 
li seriens boiure a demandé 
et celle dist  anmis buués 
et uos bestes ansis buureront  
quant il ourent bu a foison 
anniax pour pandre as oroilles 
li a donné oiés meruoilles 
effiges dons donne et uesteures 
et ausis des dois l aourneure 
puis demande  conmant as non  
et de son pere ausis le non 
celle respont que on l apelle 
rebeque batuel est elle 
fille d abraham lignie 
que en gerara molt amplie 
puis redemande se pourroit 
en lor maison ostel auoir 
ou repaitre puisse ces bestes 
et celle dist  oil uoir certes  
celle s an ua et cil apres 
ces bestes le seust de pres 
quant batuel sa fille uoit 
demande qui donné auoit 
effiges uesteures auoir 
et ces anniax et ces armillies 
 par foi peres  refaisoit cille 
 cist bachelers que ueés ci 
qui ces bestes amoigne ci 
qui ies frere  batuel dist 
 que demandes ne que quiers ci 
sire sers sui de habraham 
une fanme uois demandant 
pour ysaac son fil le gent 
il welt que fanme ait de sa terre 
pour ce la m enuoie sa querre 
nostres sires a mon signour 
beneist et donné s anmour 
et si l a molt magnefié 
berbis et bues li a baillié 
et argent et sergens et or 
et danmoiselles et chamos 
et des anes ausis ou l or 
et sarre si a enfanté 
zz anfant en sa uiellete 
que elle a eu de habrahe 
quanqu il auoit li a donné 
cil m a iuré que ie queisse 
une fanme pour son fil meismes 
car ne uouloit que il preist 
nulle fanme de no pais 
et me dist  ua en la maison 
de mon pere cognation 
si me querras la pour mon fil 
une fanme  ie respondi 
 se la fanme ne welt uenir 
ou moi sire ie que ferai  
mes sires dist  li dieus que ie ai 
si t anuoira ou toi son angre 
qui te radressera ta sente 
et pour mon fil panras la fame 
de mon pere en la maison 
si n auras mi ma maleisson  
donques a la fontainne uins 
si priai a dieu et requis 
que celle cui premiers uerroie 
cui a boiure ie demandroie 
et c elle a moi en donnoit 
et mes bestes me rabuuoit 
fanme au fil habraham soit 
cum ie pansasse ces choses ci 
rebeque aparut et uoi ci 
que une boite aportoit 
sus ces espaules et descendoit 
a la fontainne et puisa 
de l aigue et ie dist li a 
donne moi boiure elle m an donne 
et mes chasmos en abandonne 
et puis li dis  cui fille ies tu 
batuel  se m a respondu 
as oroilles puis li pandi 
anniax selonc nostre pais 
et armilles en mains li mis 
nostre signour puis aourai 
pour ceste chose que trouai 
que droite uoie m a mené 
pour fanme auoir dou parante 
de mon signour et de son frere 
pour son fil sire uoire et pere 
pour quel chose ie weil sauoir 
se uos ceste chose ferois 
et se autre chose uos plait 
dites le moi sans nus delai 
s a destre ou a senestre irai  
batuel dit  manions ansois 
non  fait li sers  ains sauerai 
se a destre demourerai  
laban et batuel respondent 
 ceste parole ist et habonde 
de dieu le pere souuerain 
encontre aler n est mie certain 
uoi ci rebeque pran la anmis 
si soit de ton signour le fil 
si con nostres sires le dist  
quant s oit li sers tout sans demore 
a terre plie dieu en aoure 
puis a trait fors uaisiaus d argent 
et auec ce et uestemens 
a rebeque pour don lor tent 
a ses peres a offri dons 
li sers et de celei la mere 
puis mengerrent auec le pere 
au matin s est li sers leués 
puis dist  car m an laissiés aler 
a habraham qui est mes sires  
de rebeque li frere dirent 
et la mere  au mains yy iours 
sera la pucelle auec nos 
et puis aler si s an pourra  
li sers dist  ne me tenés pas 
ma uoie m a dieus adrecie 
laissiés m an aler a mon sire  
donc apellerrent la pucelle 
sa uoulante li demanderrent 
 ou ces honmes wels tu aler 
aler i weil n ou weil seler  
aler laissent elle s an ua 
et sa norrice o lei mena 
qui seuent le ser habraham 
et ses conpaignons ansiment 
et si frere pour lor suer proient 
que dieus li doinse bonne uoie 
et disoient  nostres suers iez 
croitre puisses en mil milliers 
et ta semance aquiere ausis 
les portes de ces annemis  
donques rebeque et ces pucelles 
l onme suent chamos monterrent 
en icel tens ysaac aloit 
par celle uoie qui menoit 
au puis de ueient et uiuent 
en terre de meidi estans 
et li iours ia si s abaissoit 
ysaac se hauce et si uoit 
de lons don descent zz chamoil 
et le iouuancel araigna 
 qui est  fait elle  cil hons la 
que ie uois par ces chans uenir 
ce iert  fait il  uostre maris  
adonques son paile prins a 
et son uisaige couueta 
quant oit dire que ce sera 
ses maris qu il l espousera 
dieus quel honte celles qui sunt 
en nostre loi courrent as hons 
si les enbrassent et acolent 
sans honte sont telle est lor ordre 
ne resamblent mie rebeque 
qui se couurist quant sout que iere 
ses maris qu ancontre lei iere 
a ysaac a raconté 
li serians con il out ouuré 
ysaac sa fanme donc print 
en tabernacle sa mere uint 
qui estoit morte de nouel 
tant l a anmee pour son cors bel 
que sa mere toute oblia 
qui morte iere pour rebequa 
tel furent li engenrement 
ysaac le fil habraham 
habraham ysaac genuit 
quant il out yy ans si print 
a fanme batuel la fille 
suer laban de mesopotanie 
ysaac proia pour sa fanme 
dieu pour ce que iert brehainne 
nostres sires dieus l a oi 
car rebeque consust yy filz 
en son uentre a une fois 
en uentre moignent grans tournois 
rebeque dist  pour c ai consu 
quant si grant luite en ai sentu 
dedans mon uentre que ce welt dire 
consoille moi biaus tres dous sires  
nostres sires respont  yy gent 
de ton uentre seront naissans 
yy puepple isteront de ton uentre 
qui mouueront bataille ensamble 
puepples puepple sormontera 
li grans au petit sers sera  
li tens d anfanter aparut 
que rebeque enfanter dust 
donques esmurent grant bataille 
li yy gemel oiés meruoilles 
li zz tire l autre ariers 
car chascuns welt naitre premiers 
cil qui premiers en est issus 
estoit zz rous et zz pelus 
li autres qui tantost naissoit 
son frere par le pie tenoit 
a sa main ariers le traioit 
pour ce l apela on tantost 
que par non aroit non iacob 
ysaac auoit yy ans 
quant furent né li yy anfant 
quant furent grant esau uenoit 
et uenerres saiges estoit 
et gaignerres ausis de chans 
mais iacob estoit habitens 
bien simples hons en mansions 
de ysaac et ens maisons 
ysaac esau anmoit 
pour uenisons qu il aportoit 
de coi souuantes fois manioit 
et rebeque iacob anma 
pour ce que lei bien resambla 
zz iour out cuit iacob lantilles 
esau uint defors de uille 
des chans ou il auoit esté 
meruillousement bien lassés 
a son frere iacob a dist 
 de ces lantilles coites mes ci 
s an manierai car ie suis trop 
lassés mes si frere iacob  
a cui iacob a respondu 
 uans moi dons que auoir dois tu 
de mon pere la remenance 
c on apelle premiers genrance  
premiers genrance chose autre n est 
con se cil qui rois de france est 
auoit yy filz et li ains nez 
france uandoit au plus mains né 
li annés france doit auoir 
li mainnés non ainsis estoit 
des anciens car li premiers 
plus bel a dou petit saichiés 
premiers genrance apellent ce 
esau respondist a ce 
 uoi ci ie muir que me profite 
i es uan mais qu aie des lentilles  
iacob redist  donc le me iure 
s arai tesmoins estre uandues  
cil iura et iacob li donna 
esau donc mult pou prisa 
ce qu a son frere uandu a 
et habraham son tens emplit 
malades fu et si morit 
fanmine fu apres grant tens 
nee sus terre puis habraham 
la fanmine qui out esté 
en tens de celui habrahe 
ysaac donques s an ala 
a abimalecht en gerara 
nostres sires li aparut 
qui molt bien li a deffandu 
que en egipte ne descende 
mais en la terre qu il li mande 
et puis li dist  ou toi serai 
et ma beneisson te donrai 
a ta semance et a toi 
ses regions te donrai uoir 
que ie promis par sairement 
a ton pere et a sa gent 
ta lignie multeplierai 
ausis con estoilles de l air 
ces regions a ta lignie 
donrai toutes n an douter mie 
toutes les gens de ces pais 
en ta semance seront beni 
pour ce que obeist a mi 
et a ma uois dans habraham 
fist et garda mes mandemans 
ysaac donques demoura 
longe piece en gerara 
en celle terre a semé 
et cent doubles i a troué 
en brief enterme fu enrechis 
car nostres sires li tramist 
pocessions out de berbis 
et de grosses bestes ausis 
et de seriens et de mainie 
en bersabee de ce leu uie 
la nostres sires li apert 
par nuit et dist li a  mes sers 
ne douter mie auec toi sui 
et trestout ie aemplirai 
quanqu en conuent a ton pere ai  
puis isaac ses iex perdist 
par aa deuint 
puis apelle esau son fil 
 en chans t an ua biaus filz  fait il 
 si ua chacier et si m aporte 
uenison ainsque mors me morde 
si te donrai ma beneisson  
esau lors prant son arson 
en champ s en ua et beste quiert 
pour son pere donner mengier 
et rebeque a iacob uient 
 biaus filz  fait elle  i ai oi 
ton pere qui ainsis a dist 
a esau ton frere ua 
pour chacier si m aporte sa 
aucune beste et uenison 
puis te donrai ma beneisson 
biaus filz tes freres esau 
est conme zz lous trestous pelus 
zz cheuroil ens bresil panrons 
la pel panrons et la meterons 
entour tes mains la char cuirons 
deuant ton pere l aporteras 
esau sui se li diras 
chacié ai peres et cuit a 
ceste potaige ceste uiande 
se il biaus filz le te demande 
sa beneison lors te donra 
aweugles est ia n ou saura 
et se il tater te uouloit 
la pel uelue qu i santiroit 
cuideroit esau se soit 
s il m aparsoit maleisson 
me donra pour beneisson 
la pex uelue biaus filz uoir 
li montra que esau se soit  
puis la mere le cheuril 
escorchié l a la pel a prins 
les bras iacob en entourtoille 
la char cuite li aparoille 
puis deuant le pere 
 chascié ai mengiés biaus dous peres 
puis me donnés uo beneisson 
esau sui  se li respont 
ysaac dist  mult tost reuiens  
iacob a dist  biaus peres miens 
tout ausis tost com en champ uins 
dieus une beste a moi offrist 
uien sa biaus filz si sauerai 
s ies esau  cil sans delai 
de son pere s est aprochiés 
puis ysaac  esau ies 
se samble quant pelus tu ies 
mais de iacob es tu la uois 
ie mangerai puis mourrai uoir  
ysaac mania puis beneist 
iacob et a parlé ainsis 
 dieus nostres sires biaus filz te doint 
rousee dou ciel et soir et main 
habundamant trestout ton plain 
et de terre bien grant plante 
et grans foisons de trestous bles 
et de tes freres sires soiés 
a tous iours mais a toi enclinent  
iacob apres d ainqui decline 
et uoi ci esau qui uint 
chans qui uenison out prins 
cuit l a puis l aporte son pere 
 leués  fait il  leués biaus peres 
si mangerés de uenison 
puis me donrés uo beneisson  
ysaac dist  filz esau 
iacob tes freres t a desu 
par droit non est iacob nonmés 
qui uaut autant con sorplanter 
biaus filz ne t ai mais que donner 
cil qui fist la terre et la mer 
beneisson te woilt donner  
donc esau s est departis 
de son pere trestous marris 
esau des lors enhait 
iacob son frere en son cuer dist 
 car fust ores mes peres mors 
s occirroie son fil iacob  
ces paroles furent noncies 
a rebeque lor mere pie 
iacob apelle et se li dist 
 enten a moi uien sa biaus filz 
tes freres filz t a menacié 
qui t occira sans atargier 
biaus fils donques car oi ma uois 
a mon laben t anfuis 
et qui habite et qui demore 
en aran sans nulle demore 
qu atans que soit abaissié 
l ire ton frere et oblié 
puis apres te renoncerai 
et de ce leu te ramanrai 
serai uesue en zz sol iour 
de yy anfans se fais demour  
a ysaac puis est uenue 
 ma uie  fait elle  m anuie 
pour coi pour les filles bethel 
se de son lin a iacob est 
fanme certes ie en mourrai 
ia miex deliure an serai  
ysaac donc apeler fist 
iacob et si l a benei 
puis li a dist  biaus filz ua t an 
au frere ta mere laban 
que fanme aies ie ne l weil mie 
de chanaam de sa lignie  
et dist qu il est rebeque filz 
et celle courrans s an alla 
a son pere noncier l ala 
que li filz de rebeque uient 
et laban encontre li uient 
si l ambrace et l a baisié 
en sa maison l a adrecié 
et la cause li a conté 
pour coi il estoit la alés 
donc dist laban  ma bouche ies 
et ma lignie n ou weil noier  
et quant zz mois fu trespassés 
si dist laban  biaus nies oiés 
ia croi pour niant me seruirras 
di quel loier de moi panras  
yy filles out genrees laban 
rachel auoit non la mains grans 
lya la plus grans non auoit 
mais chaciouse des iex estoit 
qui formant laide la faisoit 
rachel estoit belle de face 
et de regart mult anmiable 
la quelle iacob anma mult 
pour ce qu elle auoit noble cors 
a son oncle a dist iacob 
 pour fille la plus petite 
yy ans te seruirai maisqu ille 
sera m espouse et ma fame  
laban respont  mult miex ie l ainme 
que la doinse toi qu autres pert 
demore auoi et me sert 
fiablement tu l aueres  
donques iacob seruit laban 
pour rachel sa fille yy ans 
quant li yy ans furent passé 
sa fanme a laban demandé 
 donne moi fanme i ai ampli 
le tens que ie te dois seruir  
donc laban mult de ces anmis 
a apelé grans noces fist 
et quant ce a l anuitier 
que rachel dut ou lui couchier 
lya li a on amenee 
qui par zelphan li fu liuree 
qui iert sa pucelle a l aniournee 
a iacob liam regardee 
qui couchie estoit ou lui 
au cuer en out mult grant anui 
puis s est leués et est esmeus 
a son soire en est uenus 
 que es tu fait di moi a moi 
pour rachel ai serui a toi 
et une autre as mis les moi  
laban respont  a nous n est miez 
que mariens les plus petites 
mais ansois les plus grans 
ou cestei soies une 
puis te donrai l autre moiene 
mais yy ans m an reseruiras 
ainsis con de lya fait as  
quant la semainne fu pasee 
iacob a rachel espousee 
plus de lya l auoit anmee 
nostre sires s an courresa 
et brehainne rachel faite a 
et lia fist auoir plante 
d et out grant richete 
lya consust et anfanta 
zz anfant que ruben nonma 
et dist  bien m a regardé dieus 
que hunble sui si con li plut 
or serai ie mult bien anmee 
de mon mari et regardee  
puis reconsust et anfanta 
zz fil masle et puis parla 
 pour ce que dieus a bien oi 
que il me tient en grant despit 
m a il donné icestui fil  
symeon apela cestei 
en tiers consut et anfanta 
et zz autre masle eu a 
et puis dist  or se conplera 
mes maris et plus m anmera 
que yy anfans anfanté ai 
pour ce ce tiers leui dirai  
en quars consut anfanta fil 
et puis parole redist 
 maintenant me confesserai 
a nostre signour si dirai 
que ie iudas l apelerai  
puis cessa lia enfanter 
et rachel sa a regardé 
qu estoit brehainne si out enuie 
de sa serour et ainsis crie 
a son mari iacob le pie 
 donne moi filz ou ie mourai 
si con ma suers se ie n am ai  
a cui iacob trestous plains d ire 
si respondist et print a dire 
 ie ne sui mi dieus qui te doinse 
en ton uentre enfens amoinse 
ne sui mi dieus qu aie estoupé 
ton uentre que n aies enfanté  
et celle dist  ie ai pucelle 
que par non balam tuit apellent 
ou celei gei et quant deuera 
anfant auoir s anfantera 
sor mes genex et se tanra 
quant nés sera ie noncerai 
qu elle m aidoit et i anfantai  
uolcist ou non en celle nuit 
son mari celei conduit 
enfent consut et anfanta 
si con rachel l out dist piesa 
quant il fu nez males estoit 
et rachel pour ce l apeloit 
dan que dené dieus li auoit 
si con disoit honte auoit 
com sa quant n auoit oirs 
pour tel fraut pour ce les uouloit 
et con ces filz tous les nonmoit 
bala consust et ranfanta 
zz autre male rachel parla 
 a ma suer m a dieus conparee 
de yy anfans et anforcee 
pour ce le dirai neptalin 
et si dirai qu il est de mi  
plus n out bala que ces yy filz 
lya cuidoit que sa suers fust 
qui anfanta et out consu 
mais quant parsout que n an out plus 
et elle auoir plus n an cuidoit 
sa pucelle fist conseuoir 
de son mari s ou disoit soi 
zelpham estoit celle nonmee 
de iacob refu ampraignee 
quant out consu si print a dire 
 bonne auanture me soit sire  
quant il fu nés ci le nonma 
pour ce qu out dist auoit non gaad 
zelpha puis rout zz autre anfant 
et lya si reua disant 
 benoite toutes me diront 
pour ce qu e sa beneisson  
aser pour ce dist le garson 
en tens que on suet moisonner 
rubem ala li fil lye 
en chans pour moissonner froment 
et ua trouuant 
a sa mere lye les porte 
rachel le sout si li annoite 
 car me donne la part ton fil 
des mandegloires que des chans uint  
et lya li respont ainsis 
 mult pou te samble ie le croi 
quant mari tu m es soutrait 
se tu n as auec de mon fil 
les mandegloires  rachel dist 
 donne m an une et iacob soit 
en ceste nuit auecque toi  
celle li donne iacob reuient 
des chans lya contre lui uient 
si li a dist  iacob or sa 
en ceste nuit ou moi gerras 
car loué t ai et acheté 
pour mandegloire qu ot trouué 
ruben tes filz t ai acheté  
en celle nuit lia dormist 
ou son mari et dieus l oit 
si anfanta puis le quint fil 
et puis si dist  dieus a donné 
mon loier a moi qu ai liuré 
ma pucelle iacob donné  
ysacar pour ce l apela 
le seissainme fil puis genra 
et puis si dist  bien enrechi 
m a dieus i ai iu ou mon mari 
tantque ie ai yy filz de li  
zabulon pour ce l apela 
puis rout une fille dina 
nostres sires s est recordés 
de rachel qui n a enfanté 
de iacob li dena zz fil 
la quelle consust et puis dist 
 mon reproche m a dieus oté 
brehainne n iere plus nonmé  
pour ce iosep l a apelé 
quant nez fu iosep iacob dist 
a laban son soire  enten mi 
laisse me en mon pais aler 
et en la terre don fui nez 
donne moi mes fanmes mes anfans 
pour le quex ie t ai serui tant 
si m an irai car tu ses bien 
con i ai a toi serui tres bien  
laban respont  ie trouuerai 
grant anmour si con croi pour toi 
bien ai aprins et esproué 
que nostres sires m a donné 
beneisson pour ta bonte 
establi quelque loier 
que ie te doinse il paiés 
maisque me serues derechief  
iacob a dist et respondist 
 tu ses bien con ie t ai serui 
et quelle tu baillas a moi 
ta besteille de poure foi 
ainsque uenisse petites estient 
or en iez riches sor toute rien 
nostres sires si t a donné 
beneison a mon antrer 
bonne chose est et droite uie 
que pouruoisse a ma mainie 
don ie les puisse soustenir 
car grans foisons en croi a mi  
laban li dist  di quel loier 
ie te donrai riens ne te quier  
iacob respont  biaus soires chiers 
se tu fais se que te querrai 
tes bestes te regarderai 
ua par toutes tes bergeries 
desoiure celles qui 
de leu en leu et sunt tachies 
et quelque chose sera troué 
rouse par pel et maculé 
ou de coulor diuerse iere 
entre berbis et entre chieures 
ma deserte mes loiers soit 
se droit te fas bien 
et si te plait tu pourras dire 
qu es ai amblees et malmises  
laban respont  ie weil mult bien 
qu il soit ainsis con me requiers  
et laban deseure berbis 
chieures et bous arois ausis 
qui diuerse coulour auoient 
et tachies en pel estoient 
a iacob les baille et liura 
l autre bergerie qu il a 
qui sunt de coulour enseuant 
qui noir uerré ou tout blanc 
et a ces filz les a baillies 
que en lor mains lor multeplient 
entre icelles qu il out liurees 
a ces filz et iacob donnees 
a mis d espace et de terre 
tant con pourroit en yy iours querre 
qui paissoit les autres berbis 
ainsis loins con ie uos ai dist 
iacob zz grant barat pansa 
uerges uers de pouplier prins a 
et d amandriers et de platins 
samblans les fait a ces berbis 
en leus diuers oste l escorce 
et d autre part mie ne l ote 
quant l escorce out escorchie 
en diuers leus et uarié 
blanche aparut et despolié 
et celles qui entieres furent 
uers et apparurent 
en tel meniere sunt les uerges 
en si faites coulours diuerses 
iacob les mist en la fontainne 
ou li foison de l aigue uaine 
pour ce quant les berbis uanront 
pour boiure l aigue si aueront 
celles uerges deuant les frons 
en tel meniere fouonneront 
cum li solaus fu haut leués 
et l onbres fu petis asses 
et tens estoit ia de uenir 
de abaissier et anounir 
les berbis uinrent abuurer 
les uerges uinrent regarder 
iacob les berbis 
et les arois d une part mist 
et les uerges mest a lor uis 
blanches et noires estient laban 
les autres qui estient seurant 
estient iacob genre laban 
donques quant li meidis estoit 
iacob les uerges as iex metoit 
as pertuis ou l aigue uenoit 
deuant berbis deuant arois 
pour ce quant les uerges uerront 
en lor regart conceueront 
quant li uespres estoit baisiés 
et nuis uenoit pour anuitier 
et les bestes deuient consoiure 
les uerges iacob n aparoille 
celles qui estient dou soir 
estient laban iacob auoit 
ce au matin conceuoit 
enrechis fu outre meniere 
iacob par fraude en tel meniere 
bergeries chamos et 
seriens auoit et danmoiselles 
li fil laban uont murmurant 
que iacob ua tout soustraihant 
quanque auoit amassé laban 
quant sout iacob si apela 
rachel ses fanmes et lya 
ou il paissoit ses bergeries 
en chans et lor a prins a dire 
 uostre peres si me trestourne 
son uisaige nulles hores 
ne me daigne nes regarder 
ne ou ie sui son pie tourner 
nostres sires fu auec mi 
uos saiués bien que l ai serui 
et par yy fois il m a mué 
mon seruise et retourné 
et touteuoies dieus li poissans 
ne me sueffre auoir noisemant 
quant disoit les bestes seront 
diuerses a toi si auient tons 
et enfantient diuers fouons 
quant redisoit tu aueres 
pour ton loier qu ont blanches pes 
les berbis toutes fouonnient 
touts blans foons et anfantient 
que uos diroie dieus a osté 
tout uostre pere et m a donné 
quant li tans uint de conceuoir 
as berbis mes iex esleuai 
et si reuis en mon dormir 
arois les berbis enuair 
et les uoioie enfanter 
diuers faons et faonner 
et l angres nostre signour dist 
iacob fait il en mon dormir 
et ie respondi uoi me ci 
et il a dist tes iex eslieue 
et uoi beste uniuersiere 
qui engenrent diuers faons 
seront a toi n an mantirons 
i ai bien ueu quanque t a fait 
laban tes soires et mestrait 
ie sui li dieus qui fui apers 
a toi en terre de betehe 
ou tu la pierre oinsis 
quant tu le uou a moi feis 
lieue donc sus et is de ci 
si t an reua en ton pais  
rachel lya respondu 
 en richesses donc n auons nous 
do nostre pere queque soit 
en heretaige si auons uoir 
ne cuide pas que soiens sienes 
mais pour estranges nos maintienent 
il a uandu et degasté 
nos richesses et deuoré 
mais nostre sire a tant fait 
que quanque auoit li a sostrait 
pour la quel chose ades 
quanque dira et soies pres  
iacob a dieu obei a 
et au matin main se leua 
ses filz fanmes sa mainie 
desus chamos a encroie 
ses richesses sa bergerie 
de mesopotanie guie 
en la terre de chanaam 
quanque out aquis en ua menant 
de isaac en la maison 
laban tondoit ses berbions 
et rachel la fanme iacob 
son pere ambla zz cors tout d or 
iacob ne uout onques iehir 
a son soire qu il s an fuit 
quequ an aloit zz mes s an 
a laban qui li a noncié 
quant li tiers iours fu aiournés 
en galaad iert cil troués 
ou ses freres le ua seuant 
en mont de galaad le prant 
mes nostres sires li apert 
en son dormant et dist apert 
 garde laban que ne parler 
contre iacob qu ou puit greuer  
iacob qui sout que cil uenoit 
encontre lui son tref tandoit 
et laban uint a lui et dist 
 iacob iacob enten a mi 
pour que en repons t an fuis ainsis 
mes filles enmoignes com chaitiues 
que par espees eusses rauies 
pour coi t an fuis c onques n ou sou 
n onques demontrer n ou me uous 
a grant feste a grant baudoire 
conduire te deusse et grant foire 
n es mi souffert que ie baisesse 
mes filz mes filles n anbracesse 
tu as mult sostemant ouuré 
or le te puis guerredonner 
mais uostre dieus me deffandit 
hier matinest et dist a mi 
garde fist il contre iacob 
que durs li soit ne dire most 
a ta mainie raler uouloies 
et a ton pere et desirroies 
et tu mes dieus qui estient d or 
m as amblé  lors respont iacob 
 de ti pour ce m an fui tournés 
que de ti sou que t ai douter 
que tes filles ne me rauisses 
par ta force et me tollisses 
se que tu dis que t ai amblé 
tes dieus ou il seront trouué 
deuant tes freres soit tués 
quier et ensierche entour moi 
entour les miens ce qu il te plait  
riens ne sauoit qu eust amblé 
rachel ses dieus ne fors bouté 
et laban ua et quiert son or 
entour la maignie iacob 
onques trouuer laians n ou pout 
en tref rachel apres antra 
celle le sout reponnu a 
desous l estrain et desus sist 
au quel quirant rachel a dist 
 biaus peres ne te courrecier 
car maintenant leuer mestier 
leuer ne me puis maintenant 
malade sui d un mal mult grant 
que a nos fanmes suet auenir 
et nuns honme n ou doit ueir  
ainsis moqua laban rachel 
iacob a lui uenus en est 
pour quel courpe pour que pechie 
m anseus tu et ma maison quiers 
or me dis que tu as troué 
en ma maison qu aist tien esté 
deuant mes freres mest le en present 
si en seront en ce iugent 
pour ce yy ans ie fui a ti 
et tes chieures et tes berbis 
de foonner ne defaillist 
tes harois ie n ai pas mengié 
ne par bestes ne danmaigié 
se sunt malmises i es randerai 
tu requiroies ce de moi 
que par larresin perissoit 
par iour par nuit et par chalour 
m an destruioie et par froidour 
de mes iex s an fuioit dormirs 
par yy ans ainsis t a serui 
pour tes filles fui yy ans 
et yy pour tes berbis seruans 
et tu yy fois m as bareté 
et mon loier si m as oté 
se li dieus d isaac d abraham 
ne fust a moi deffandemans 
par auanture m eusses tué 
mais dieus a moi a regardé 
laban respont  mi fil mes filles 
toutes mes choses ma bergerie 
sunt mienes et de ma mainie  
quant out ce dist si s alierrent 
et la pais entr eus 
laban de nuit si se leua 
et ses anfens trestous baisa 
et les beneist si s an rala 
en son pais et en sa terre 
iacob ausis s an ua son erre 
li angre dieu li uont encontre 
quant il les uist oiés qu il montre 
 ie uoi  fait il  haubergerie 
ou haubergié sunt dieu mainie  
queque iacob le leu aproche 
ou ses freres esau demore 
messaiges enuoie deuant soi 
a esau ou demouroit 
si lor a dist et commandé 
qu a son frere aient si parlé 
 mes sires est si li dirés 
que ou laban i ai demoré 
i ai bues et asnes et berbis 
pucelles et seriens ausis 
a mon signour ie les anuoi 
pour que il soient a soi 
et deuant lui puisse trouer 
grace et anmour si plait a de  
li messaige uont et retournent 
et a iacob ainsis racontent 
 a esau uenimes uoir 
et uois si ou il uient a toi 
esau encontre uos uient 
ou lui quatre cens cheualiers  
quant iacob sout qu ainsis uenoit 
se douté l out plus le doutoit 
donc ordonne en yy parties 
et ses seriens et sa mainie 
car il cuidoit que pour bataille 
esau encontre lui aille 
en mist ses serians 
et puis lor fils et lor iumens 
puis ordonne en secont leu 
les franches gens et les filz dieu 
en darriene arrieregarde 
lui et sa fanme arriere garde 
que se esau uaint les premiers 
que les autres fuissent arrier 
pour sauuement et pour garir 
que esau n es puit enuair 
puis dist chascum  or m antandés 
se uos mon frere encontrés 
et uos demande a cui ce est 
et ces bestes et cist harnes 
se sunt iacob ser esau 
et nos serient sonmes a lui  
puis dist iacob  dieus d abraham 
et d isaac a moi enten 
et qui me fais or retourner 
en la terre don ie suis nés 
et me promeis que tu aueroies 
pietie de moi bien me feroies 
que iuqu a ci as bien empli 
tu ses sire que passai ci 
le flun iourdain ou mon baton 
tous sous sire si m an retour 
con yy conpaignies grignour 
deliure moi des mains mon frere 
de sa puissance biaus dous peres 
certes car ie le dous granmant 
que quant uenra ne soit ferans 
et la mere ou tous les anfens 
tu me deis que bien me feroies 
et ma lignie acroiteroies 
ausis con grauelle de mer 
que nuns homs ne pourroit nombrer  
cum celle nuit eust dormi la 
de ce que out si deceura 
dons qu a son frere enuoiera 
yy chieures ou ce yy bous 
yy berbis yy out 
yy chamous ou les faons 
quarante uaiches yy thoriax 
yy anesses yy faonniaus 
chacune bergerie enuoie 
par ces sergens praint li proie 
et puis a ces enfans a dist 
 alés  fait il  tuit deuant mi 
une grant espace soit faite 
entre beste et beste pourtraite  
et au premier a conmandé 
 se esau as ancontré 
qui est freres et te demande 
qui ies ou uas quel part t auances 
cui sunt ces choses qui t anseuent 
iacob ton ser aies respondu 
a esau ses dons enuoie 
mon seignour qu es prainge li proie 
apres nos uient  ces mandemens 
dist au secons aus tiers suans 
et a tous ceus qui menant 
sa bergerie ainsis disans 
 a esau ainsis parlés 
se le trouués et adioutés 
tes serians iacob ici uient 
qui apres nos nos seut et uient 
mon frere ie apaisanterai 
par ces dons que ie li donrai 
debonnaire le trouuerai  
deuant lui dons en uont li don 
celle nuit fu en ces tres rons 
et au matin si s est leués 
ses yy fanmes en a mené 
autant pucelles ou ces filz 
et puis le gue iacob passe il 
quant il out tout outre mené 
sous demoura desa le gue 
zz angre a ainqui troué 
a cui il a luite liuré 
iusque li iours fu aiournés 
quant uoit l angres n ou sormontra 
en ners de cuisse l asena 
la quex tantost se retraita 
li angres dist  laisse m aler 
l aube iournee ia apert cler  
iacob dist  ansois me donras 
beneisson ne mouueras  
l angres a dist  quel non as tu 
iacob ai non  s a respondu 
 iacob ne seras plus nonmés 
mais israel qu est uerites 
qui uaut autant com cil qui uoit 
nostre signour et aparsoit 
s ancontre dieu as fors estés 
contre les hons l ies plus asses  
iacob a dist  di moi ton non 
pour coi le quiers  icil respont 
 mes nons ci est mult meruillables 
ia a nelui n iert quenoissables 
ie te benei beneis soies 
qu ancontre moi mult fort estoies  
iacob ice leu apela 
phamuel qui autant uaura 
con leus ou dieus aparu a 
 face a face ie ai ueu dieu 
sauuee est m arme en cel leu  
et li soulaus leua sus terre 
iacob s an ua boiteus desserre 
pour la quel chose iuerie 
de ners pour ce ne maniust mie 
pour iacob qu out cuisse brisie 
iacob leua ces iex et uoit 
esau qui a lui uenoit 
quatre cens hons qu ou lui 
de rachel et de lye 
a deuisé en yy parties 
les anfans de ces yy pucelles 
et a mises ses yy ancelles 
et lor anfans deuant icelles 
en leu fait aler 
lyam apres ses fils ester 
en darrien leu a mis rachel 
lui et son fil apres iosep 
yy fois c est puis ageloigniés 
iusque esau c est aprochiés 
quant l aprocha a iacob court 
et l ambrassa parmei le coul 
et le baisa a plorer print 
leua ses iex et puis si uit 
les fanmes et lor petis filz 
 qui sunt icil  dist esau 
 s a toi atienent n ou celer tu  
iacob respont  sunt mi anfant 
qu a dieus donné moi ton seriant  
les pucelles s an aprocherrent 
et lor dous si l anclinerrent 
lya i uint et puis si fil 
s aourerrent esau ausis 
et au darriens i uint iosep 
si l aoura ou lui rachel 
esau dist  que welt se dire 
que ces tourbes a moi s anclinent 
pour ce l ai fait  iacob a dist 
 que grace truisse deuant ti 
qui ies mes sires et anmour  
esau dist  ie an ai plusour 
choses frere que tu n en as 
ainsis me plait les tienes auras 
ha sire  ce a dist iacob 
 ainsis n pas biaus sire or 
mais s anmour ai troué a toi 
mes petis dons prenés i ou proi 
telle ta face a moi apert 
con ce dieu ueisse en apert 
debonnaires soies a moi 
pran la beneisson que t otai 
et celei que dieus me donna 
quant tout a moi abandonna  
quant esau li oit ce dire 
zz sol respons ne pouoit dire 
touteuoies dist  o toi irai 
et conpains de ta uoie serai  
iacob dist  sire bien quenois 
petis anfans aie auec moi 
qui sunt tanre bues et berbis 
et lor faon sunt auec mi 
se ie les fas plus tost aler 
que ne suellent sans demorer 
tout en zz iour uerrai morrir 
ma bergerie sans faillir 
deuant son ser uoisse mes sires 
ie l anseurrai sans contredire 
ainsis m estuet aler petit 
con uois aler mes petis filz 
iusqu a seyr ou ie uanrai 
o mon signour et pallerai  
esau respont  or te proi 
que de mon pueple uoit auec toi 
qui soient au mains ti conpaignon 
de ta uoie  iacob respont 
 sire besoin ie n an ai pas 
car amour ai troué et gras  
esau en seir demoure 
et iacob en socoht laboure 
maison i fist tres i tandist 
socoht apelle le leu et dist 
et puis en salem trespassa 
de chanaan la demoura 
des filz de emorh et acheta 
zz champ yy aigniax lor donna 
et zz autel ainqui dressa 
et nostre signour apela 
dina la fille lye 
s an est issue pour esgarder 
les fanmes dansans dou pais 
sichen la uoit si la rauit 
et sa uirginite li oste 
et li rauit si con a force 
faire le se li sanbloit 
pour ce que filz au prince estoit 
de ce pais ou celle aloit 
tant la blanchit tant la losange 
que sa uierginite li frange 
a son pere s an ua et dist 
 ceste pucelle car donne a mi 
a fanme  quant iacob l oit 
que sa fille out fait tex fais 
ses filz faillans si se tut cois 
si fil estient en paiture 
si se tut cois iusque i furent 
et li peres sichen emorht 
pour parler s an uint a iacob 
pour ce que il donnat sa fille 
fanme a celui qui l a honnie 
et emorht a iacob parloit 
et sa maignie des chans uenoit 
quant il oirent de lor suer 
elle auoit fait douleur 
si en furent tres courecié 
de ce qu elle out fait tel pechie 
et plus de celui qui n estoit 
de lor lignie ne de lor loi 
pour ce ceste chose puoit 
en israel ne ne laissoit 
que fanme fust ia espousee 
se de la loi n estoit iudee 
emorht donques a eus parla 
 sichen mes filz uiolee a 
uostre fille pour ce a fanme 
la nos denez et s iert sa dame 
et si faisons d or en auant 
nos mariaiges tous ensans 
bailliés uos filles a filz 
les raient de uos maris 
et auec nos si demorés 
ma terre est en poeste 
cultiués la et la fuiez 
et la tenés sire en soiés  
mais sichen si a dist au pere 
iacob ausis et a ses freres 
 grace et anmour ie trouerai 
et que uoulrés et ie donrai 
son douaire li acroissiés 
demandés dons et esforciés 
trop uoulantiers ie uos donrai 
que demandrés maisque i auerai 
tant soulement ceste pucelle 
a fanme car a moi plait elle  
li fil iacob respondent lors 
a sichen et au pere emorth 
par grant barat et par uoidie 
pour que auient grant desuerie 
de lor suer qui estoit honnie 
 ceste chose ne pouons faire 
que demandés ne ne puet plaire 
ne nostre suer ia ne donrons 
nelui qui n a circonsison 
grans deloiautes a nos seroit 
se nostre suer nus hons auoit 
qui ne cultiuoit nostre loi 
mais en ce nos lierons a uos 
se uos faites ce que uourons 
se no samblance uoulés auoir 
et circoncis a nostre loi 
a fanme uos filles panrons 
et a uos uostres nos mellerons  
ceste sentance plut a sichen 
emorth son pere mult forment 
li iouuanciaus tantot amplit 
n ou destria ainsis le fist 
car la pucelle mult anmoit 
nobles et riches hons estoit 
la porte de la cite 
au puepple ont ainsis parlé 
 cist proudonme don nus 
sunt si con uoions 
demorer wellent auec nos 
nostre terre et labourent 
car de cultiueurs est mult poure 
nos filles a fanme panront 
et nos les lor si rauerons 
mais une chose si est bonne 
que en nos est ne ne demore 
se nos males circonsisons 
et lor meniere enseuons 
et lor sustance et bestes 
demourra toute en nostre terre 
maisque soulemant nos faisons 
que zz puepples dou tout soions  
tuit li masle sunt circonsié 
apres le consoil et tranchié 
au tier iour quant la plaie suet 
estre plus gries et a douleur 
symeon et ou lui leui 
frere dine qu out on raui 
en la cite en sunt entré 
de glaiues en sunt armé 
si ont les masles tous tués 
qui pour lor plaies sunt agraué 
emorth et sichen ont ocis 
et dinam enmoinent ou lei 
quant en maison en sunt uenu 
li autre fil i sont courru 
si ont les ocis despoillié 
de lor choses et sunt uangié 
de l auoutriere que out fait 
lor ausis et dou mesfait 
lor berbis et lor uacherie 
en ont mené et lor maignie 
lor ualles et lor 
en ont mené ce qu est en chans 
quant iacob a ueu lor malice 
a simeon et leui hysse 
 uos me troublés et haineus 
me faites as gens de ces leus 
nos sonmes pou il s asamblront 
et a mort tous nos liueront 
et ainsis sera ma maignie 
ie et elle toute partie  
cil respondent  ne doiuent cil 
de nostre suer user ainsis 
nostre suer auoient cil honnie 
ci estoit drois qu il en perissent  
endemantiers a dieus parlé 
a iacob et li a deité 
 lieue sus et en betel ua 
fai zz autel demore la 
en l annour de icelui deu 
qui t aparut quant esau 
fuioies que tué n t eust  
quant iacob l oit si apela 
sa mainie et dist lor a 
 les dieus otés qu estrange sunt 
de anmei uos que mal uos font 
netoiés uos et si mués 
uos uestemens et si alés 
en betel et la si ferons 
zz autel a dieu offerrons 
qui m a oi et me deliure 
dou grant anui qui oste uiure 
ou i ai esté mes conpains fu 
ne me laissa ou moi estut  
trestous les dieus qu auient troué 
a iacob les ont deliurés 
et cil les enfuit et enterre 
deriers la cite et enserre 
et iacob si s an est uenus 
au leu ou li auoit dist dieus 
en tens de printens s an issist 
et a eufratre si s an uint 
et rachel qui grosse refu 
print a mourir pour fruit 
et la baille asseuree l a 
si li a dist  ne douter pas 
car zz fil maintenant aueras  
l arme de lei pour la doulour 
de cel anfant laissoit le cors 
pour ce l apelle et si le nonme 
benoni qui a nos tant sonne 
con filz qui en doulour est nez 
beiamin l a iacob nonmé 
donques morte en fu rachel 
en la uoie seuelie est 
qu an behtleem mainne et conduit 
eufrate nonmee con cuit 
et iacob si mest et si selle 
desus sa fosse une lectre 
 ci gist et est enseuelie 
rachel m anmours ma grans anmie  
iacob genré out yy filz 
li fil lye symeon ruben leui 
iudas ysacar zabulon 
rachel iosep beniamin sont 
li fil bale rachel pucelle 
dan neptalin tant en out elle 
li fil zelphe pucelle lye 
gad et aser don fu mult lie 
et ysaac peres iacob 
emplist son tans et si fu mors 
yy yy ans icil auoit 
quant il fu mors sepelis fu 
deles rachel en leu 
cum nature eust boneuré 
iacob de yy anfens bien nez 
que de fanmes que de pucelles 
si out mainie mainte belle 
mainte biaute out ens enfans 
entr eus en out zz mult plus gent 
car la biautes de son uisaige 
tous les autres nercit et mate 
par non fu apelés iosep 
si con i ai dist nés de rachel 
on puet dire c est lucifer 
qui deuant le souloir apert 
si con li soulaus 
les estoilles la lune ausis 
par sa clarte par sa biaute 
ainsit iosep par uerite 
trestous ces freres sormontoit 
de la biaute qu an lui auoit 
en autres bien se trauilla 
nature quant dieus les crea 
mais a cestui a tout donné 
quanqu elle auoit de sa biaute 
tant fu large en enbellir 
et de biaute tant l anoblist 
que poure fu n out que donner 
a nul honme plus grant biaute 
tant le lima tant le polit 
que nulle taiche n a en li 
de nul uice ne de laidure 
ainsis bel l a formé nature 
se ie weil loer sa biaute 
de iosep et sa dignite 
bouche uermoille ioue de lis 
les iex resplandissans con lins 
et char pure sans nulle taiche 
pancee neste sans uillenaige 
sa bouieste les lis resamble 
qui sunt pur sans mesleure ensamble 
sa lumiere rant tel clarte 
cum estoille qui luit tres cler 
si dent qui sunt bien ordené 
a yuoire blanc sunt samblé 
en lui se meruoille nature 
c elle a fourmé tel creature 
a sa biaute aue fist 
roube que ces peres li fist 
qui fu tainte en la coulour 
samblant a rose et a rouieur 
eniuree en sanc de poisson 
que murice nonmer suet on 
franges par pies osfrisiez d or 
li a fait ces peres iacob 
qui iusqu a talon li baillie 
si frere en ont mult grant enuie 
pour le pere qui tant l anmoit 
plus que aus tous car il auoit 
en sa uiellesse engenré 
pour ce l auoit en grant chierte 
li frere en ont si grant enuie 
que par zz pou que ne l ocient 
mais par tans pourront bien creuer 
que lor duel weil renouueler 
cum iosep eust yy yy ans amplis 
ou ces freres paissoit berbis 
enfens bale et filz zelphe 
cui ses peres auoit genré 
et il ses freres ancusa 
a lor pere de zz grant mal 
iosep li anfes sonia zz songe 
que li sambloit que il moissonne 
et en zz champ gerbes lioit 
et ces freres ou lui auoit 
qui auec lui gerbes 
et la sienne gerbe aourient 
li ses et anclinient 
deuant ses freres ce reuela 
a eus ce dist et ce conta 
et li frere respondent  uoir 
donc ne seras tu nostre rois 
ou nos sumis a toi 
que t aouriens si conme roi  
icist songes ceste parole 
grant haine a eus enorte 
si grant haine ont consu 
que iosep feront souffrir dur 
zz autre songe ua soniant 
qu a ses freres ua racontant 
 oiés frere et antandés 
zz autre songe qu ai gardé 
il me sambloit que li souloirs 
et la lune moi aouroit 
et auec ce yy estoilles 
samble que moi aourer weillent  
quant li frere l oient parler 
dedans lor cuer en sont nauré 
si pansent qu il li feront mal 
se il puellent en nulle part 
iosep li anfes au pere uint 
et songe li a redist 
et si frere furent presant 
queque li aloit ce contant 
 peres enten queque on dormoit 
a mon uis songes apparoit 
il me samble que li soulaus 
enclinoit a moi ses crins blous 
et la lune et yy estoilles 
a moi aourer apparoillent 
et m aourent n an douter mie 
biaus tres dous peres saiges et pies  
mult a esmeu iceste uois 
tous les freres en grans irois 
li peres le blasma et dist 
 biaus filz cist songes que welt il 
biaus filz la lune et li soulous 
qui t aourront se seront nos 
ie et ta mere qui t aourrons 
et ti frere sont les estoilles 
n est pas meruoilles  
pour la parole sunt dou pere 
li yy anfant en ire enmere 
si en sont ci en cuer nauré 
qu il li feront sueffrir durte 
et lor pere s iert uerites 
li yy anfant uont en paiture 
en garder bestes fu lor cure 
sans iosep si s an sont alé 
en chans pour lor berbis garder 
en sichen firent grant demore 
iosep iacob ne garde l ore 
a apelé et dist  biaus filz 
ie cuit que fortune a assis 
et tes freres et lor berbis 
pour coi n osent sa reuenir 
ua t an biaus filz et tant enquier 
que tu saiches conmant lor iert 
et nos bestes conmant lor iert  
li anfes au pere obeist 
muet de hebron en sichen uint 
hai iacob n ou uerras mais 
si t aura grant doulour pourtrait 
ie me meruoil quant ne l acoles 
car n ou uerras n est pas friuole 
si li auront mal fait si frere 
et la roine l auoutriere 
ses freres quiert n es treuue mi 
mais zz proudonme a ueu ainqui 
a cui il dist  aués ueu 
mes freres paitre en cel leu  
cil li respont  en dotaim 
en sunt alé ou lor berbis 
pour enquerre millor paiture 
car de cestei n ont il plus cure  
donc iosep s est acheminés 
en dotaim en est antrés 
quant li frere uoient l anfant 
et de loins le uont esgardent 
si parloient trestuit ansamble 
si dist chacuns  que uos en samble 
uoi si le songeour ou uient 
maintenant or apparra bien 
que si songe li profeitront 
alons or tot et l ocions 
et a nostre pere dirons 
que une beste l a tué 
ainsis an serons deliuré 
si ne dira plus qu il soit sires 
desor nos tous et ait empire 
une de nos panrons 
tout maintenant et l occirrons 
et sa cote i tainderons 
si dirons que auons trouué 
sa coste ainsis ansainglanté 
d une beste qui l a tué 
son fil par pieces deuoré 
par ce sera ainsis selee 
desloiautes et folee 
he frere  ce a dist pities 
 uos ne ferés pas cest 
c est uostres sans et uostre chars 
ceste chose ne ferés pas 
en non dieu  ce dist maluaities 
 pour lui sonmes tuit mis arrier 
c est li ioiaus de nostre pere 
et ces songes qui plus nos neure 
qui dist que nos l anclinerons 
et si serient trestuit serons 
mieus me lairoie depecier 
que ne le uoisse escorchier  
ainsis se conbatoit baras 
fois et uertus de l autre part 
quant ces choses oit ruben 
que disoient li autre anfant 
si pansoit iosep deliurer 
des mains ses freres si a parlé 
ci dist a eus  or entandés 
courrous apaisantés 
ne conchions nos mains biau frere 
nostre sans est et nostres freres 
la belle face de l anfent 
montre que l aliens espairnant 
fraternites pities anmours 
nos desfant que ne l ocions 
bien nos montre sa simple chiere 
que n ou touchiens c est freres 
sa sainte uie sans nul mal 
montre que ne l ociens pas 
se nos estiens dur conme roches 
si deueriens amolir ores 
quant uoions si bel iouancel 
l anmours mon pere nos freres est 
une citerne ci pres a 
enciene est metons le la 
en celle fosse si mourra 
et aincis ne l ocirrons pas 
ne ne conchirons pas nos mains 
de son cors bel de son cors saint  
donques li anfes les aproche 
chascuns li tire chascuns le croche 
et dient  le songeor 
qui desor nos sera seignor  
ruben redist  frere merci 
n ociés frere 
une citerne d antiquite 
point d aigue n i a de uerte 
si soit laians tantost getés 
pour dieu frere ne l ociés 
dieus souuerains qui trestout uoit 
la uangence de uos panroit  
a la uois ruben obeirent 
entour lui uont si le saisirent 
de la coste l ont desnué 
que ces peres auoit ouuré 
tout maintenant l an uont mener 
en la fosse l ont aualé 
que onques l anfes mot ne dist 
 or gisiés la songiés  font cil 
 mais de semainne ne direz 
que sires de nos serés  
ruben d illuecques se depart 
car querre ua en autre part 
a ces bestes meillor paiture 
que de l anfant auoit grant cure 
conmant le pourroit deliurer 
des mains ses freres sans tuer 
pour ce le fist mestre en la fosse 
qu ainqui elluecques se repose 
iusques si frere en soient alé 
en autre leu pour paiturer 
donc reuanra au puis ruben 
s an traira se il puet l anfant 
ainsis pansoit qu il le garroit 
de la mort se estre pouoit 
et a lor pere le manroit 
donques ruben en est alés 
qui bien le cuide auoir sauué 
li autre desieusné se sont 
car de fain muerent et sis se sont 
a poignes orent il 
quant zz marcheans illuecques uient 
qui amenient chamos chargiés 
d espicerie aromatiens 
et en esgipte descendient 
iudas qui estoit zz des freres 
a parler print et dist  mi frere 
dieus a nos bien concillié 
zz acheterres en cest leu uient 
biau espairnons a l anfant 
uendons le et si soit serians 
mieus uaut qu an aiens de l argent 
que l ociens c est nostre sans 
que nos profeite se l ocions 
et se nos sa mort reselons 
nostre freres est pitie aions 
meudre chose est que le uandiens 
que nos nos mains en conchiens 
nostre freres est et nostre chars 
se l ociens nos feriens mal  
chascuns de aus a ce obeist 
ez uos l acheteor qui uint 
et iudas se trahist auant 
et dist  oiés seignor marcheant 
en celle fosse a zz enfant 
se uos le uoulés acheter 
nos le uandrons se le uoulés 
biaus est et bien ameneuis 
et bien apers pour rois seruir  
li marcheant sont aprochié 
l anfant ont fait dou puis sachier 
et iudas si lor a uandu 
yy pieces d argent n an out plus 
de iudas fu ihesus uandus 
de iudas iosep uandus fu 
cil iudas qui iosep uandist 
ne uandist mie ihesucrist 
yy pieces fu ihesus uandus 
et iosep yy si con dieu plut 
bien dut on le seignor plus uandre 
que le sergent si con moi samble 
plus precious estoit li sires 
que li sergens n an doutés mie 
li frere donc retenu ont 
une des cotes et ocis ont 
zz petit cheuroil et dou sanc 
ont tainte la coste l anfant 
si l anporteront a lor pere 
et li diront que beste anmere 
a tué son bel fil iosep 
n i a laissié ne cuir ne pel 
maisque la coste deloufree 
encor l auoit il engoulee 
quant l an courrimes dessaisir 
a ce soumes que ce fu il 
que trouuames que fu la coste 
que li faisoies ainsis mignote 
qui estoit offraisie d or 
don il estoit ainsis mignos 
ainsis fait con l ont pancé 
et d illuecques s an sont tourné 
et ez uos ruben retourné 
au puis pour iosep traire fuer 
ne wolt qu il fust mors a nul fuer 
 frere  fait il  biaus cors et gens 
frere respont iestez laians 
laians ies tu car respon frere 
gens cors et biaus l anmours mon pere  
iosep se tait qui n i fu mi 
donques ruben pansa en li 
certes mi frere l ont ocis 
bien ont frere oblié 
de frere la fraternite 
pour pitie que taire ne pout 
de cuer de laingue dist tel doulour 
ruben se print a gaimanter 
pour son iosep qu il n a troué 
et de laingue teus sons sonner 
 he lasse moi que ferai ie 
peris est l anfes se sai ie 
cil anfes cil anfes cil 
cui mes peres anmoit tant cil 
he lasse moi que ferai ie 
peris est l anfes ce sai ie 
et mes sans icil lucifer 
coulours de lait icil iosep 
biaus frere iones he biaus frere 
iouaus mon pere que pourrai fere 
que pourrai fere mon pere iouaus 
frere biaus he iones frere biaus 
he mors anmere car m oci 
la mors mon frere me ci 
ci me la mors mon frere 
he car m oci la mors anmere 
bien deueroit partir li cuers 
quant aparsoi que iosep muert 
que muert iosep quant aparsoi 
li cuers partir bien deueroit 
frere maluais qu aués uos fait 
ocis auois qu a iacob plait 
qu a iacob plait ocis auois 
qu aués uos fait frere maluais 
he lasse moi morir m estuet 
a moi est il grans duels 
grans duels est il a mi 
mourir m estuet he lasse mi 
parlés a moi beste se croi 
uos a tués frere las toi 
las toi frere uos a tué 
beste se croi a moi parlés 
en ce puis t ont cil murtri 
que ferai puis iosep las ti 
iosep las ti que ferai puis 
t ont cil murtri ou en ce puis  
quequ il ainsis se gaimantoit 
anuis ses paroles fourmoit 
pour la doulour qu au cuer auoit 
de plours arouse son uisaige 
as ongles ses cheuox desaiche 
son uisaige de plours arouse 
par ces ongles si cheuoil ronpent 
as iex montre qu il a pitie 
et la larme qui de fuer chiet 
li autre frere en uont au pere 
qui anportent la coste anmere 
que dou sanc dou bouc auient tainte 
ou de sanc auoit goute mainte 
a lor pere ont ainsis parlé 
 ceste coste auons trouué 
uoie ce est la coste ou non 
ton fil ainsis trouué l auons 
bien le montre que est ocis 
la coste que ueés ainsis 
de leu en leu ainsi tachie 
ainsis con de maaille maillie  
quant li peres la coste uist 
 uerement est  ce dist  mon fil  
li peres cuide que dient uoir 
si fil quant il la coste uoit 
en son cuer deuine et dist 
que beste l a ainsis malmis 
peours li oste esperance 
cusancons son pis li destranpe 
l un cop pansoit uoir estre puet 
l autre que n iert ia a nul fuer 
que dieus laisse ainsis destruire 
tel anfant ne tel creature 
ainsis pansoit ou zz ou el 
duels li out si le cuer sarré 
qui l out ainsis con anialé 
son uis li leue sa lumiere 
pour la doulour qu il a anmere 
sa laingue tout amplit le leu 
de dire  lasse moi hareu  
s ongle ausis con a zz hainc 
tout depiece quanqu il ataint 
la doulours qui en lui se plaint 
en cuer d angoisse taint 
li tonnoires de fuers montrés 
tonna teus sons or escoutés 
 lasse moi pere lasse toi fil 
las a moi pere las a toi fil 
beste enragie ran iosep 
plus sourde ies ce ne le rans 
que mers criouse plus que serpens 
et plus hydouse que n est 
beste enraigie ran iosep 
qui est plus soues que li mies 
plus luisans de clarte de ciel 
plus conuenans qu onbres ne soit 
en tens qu il conuient et en mois 
mieudres que ta lignie n est 
he lasse toi petis iosep 
plus debonnaires que aigniaus 
et plus clers qu estoille de ciaus 
plus luisans qu eschaboucle n est 
he lasse toi petis iosep 
plus simples que la tourterelle 
et plus nobles que uioleste 
plus gracious que prinstens n est 
lasse a toi petis iosep 
qui ies plus purs que uerres n est 
plus clers asses que iupiter 
blans con yuoires de coutel 
lasse a toi petis iosep 
uenés enfant or sa 
plorés anfent plorés uillart 
batés uos pis firés ou mi 
plainnés le mort por mon fil 
ia nul confort n arai por li 
fuiés de mi mi autre fil 
he mors a moi tu uiens trop tart 
plorés anfant plorés uillart 
de uos iex courre la fontainne 
uos uesteures li ongle 
uos ongles depiece uos dras 
plorés anfant plorés uillart 
tous mautalans et tous courrous 
uaigne sor uos et tous irous 
si con sor moi et con ie fas 
plorés anfant plorés uiellart 
li de nostre nef 
est depecie s an plorés 
de ma uiellesse he iex plorés 
mon gouurenail mon soustenail 
ai ie plorés uiellart 
he las l anfant celle coulours 
est ma doulours celle figure 
est ma iacture lasse petite norriture 
ma samblance et ma desfance ma ioue pure 
qui est ma sors cil est 
qui est m anmours mes dos recors 
et mes ioiaus ma sole cure 
lasse petite norriture 
celle face qui estoit pure 
est a moi grans enrageure 
uostre charneure est ma mors dure 
mors qui n an feis c un morsel 
beste criouse ran iosep 
mes antrailles qui estient douces 
a moi sunt plaies meruillouses 
mes tanres me feront panre la mort isnel 
mors angoisseuse ran iosep 
clers con lins cil est ma fins 
celle chars sainte est ma conplainte 
qui fu m anprainte con scire en seel 
mors angoisseuse ran iosep 
la flos de pree celle rousee 
ma belle crine ma medecine 
et m anmours fine qui ia mors est 
mors angoisseuse ran iosep 
la mors mon fil blanc conme lait 
me donne escil la mort m atrait 
painne est a mi la mors de ti 
biaus filz las ti ie per la pel 
par angoisse las ti iosep 
celle maisselle rose nouelle 
souuant m apelle que ie chancelle 
celle rapine est ma ruine 
beste ferine a moi encline 
mors subitine des or t apel 
de traison des or t apel 
de traison ran moi iosep 
languit sechist la mors m ocit 
celle clartes la flors d este 
oudors soues celle char tanre 
car me uien panre he mors anmere 
auec le fil car pran le pere 
ia nul confort pour lui n auerai 
morir m estuet dieus que ferai 
ie plorerai ia n ou lairai 
iusques rarai mon fil se puis 
ou mort ou uif mourir en cuis  
ainsis ades mena iacob 
son duel n en auoit nul confort 
pour la doulour de lui s asamblent 
li fil iacob a lui ensamble 
mais pour chose que seussent dire 
ne se conforter a dire 
a print iacob  ie descendrai 
auec mon fil tout sans delai 
en enfer le tres puant lai  
tant a ploré qu estut cesser 
le plour iacob sans demorer 
et li marchans si a uandu 
iosep a putiphar celui 
qui estoit maitres des cheualiers 
pharaon le roi et princier 
de iosep zz pou tournerai 
quant leus en iert i i reuanrai 
et de iudas uos conterai 
frere iosep qui le uandist 
et qui yy pieces d argent print 
en cel tens iudas descendist 
a hyram et a fanme print 
suam la quelle enfanta 
par yy fois her honam cela 
quant elle out ces yy anfanté 
a enfanter si a cessé 
apres grant tens print her thamar 
son premier fil et l espousa 
her li iude 
encontre dieu a mal ouuré 
et dieu pour son mal l a tué 
et thamar n out de lui anfant 
iudas li peres uint a honam 
si li conmande que il prainne 
thamar a fame sans aloinne 
que li semance de son frere 
ne perisse maisqu elle apere 
cil obeist mais pis fist cil 
que li premiers car dieus l ocist 
icil uist que tuit li anfent 
qui naiterient ne li serient noiant 
mais au conpe serient son frere 
qui estoit mors et seroit peres 
ci fist tel mal que a nonmer 
n est mie bon mais ne parler 
dieu le tua plus n an dirai 
se pechie n eust ia ne l eust fait 
ains de thamar ne rout anfant 
a cui iudas dist  or antan 
soie uesue et t an reua 
chies ton pere demore la 
iusques grans iert mes sela  
iudas donner ne li uouloit 
car moult formant ice doutoit 
n auaigne con des yy premiers 
qui furent mort pour lor pechies 
donques thamar d ainqui ala 
chies son pere et demora 
quant maint ior puis furent passé 
si mourit la fanme iude 
quant il out assez gaimanté 
si se pourpance et aler 
as tondeors de ces berbis 
son ser hyras moinne o li 
ceste chose si fu noncie 
thamar de son soire qui guie 
en thamnas si c est despoillie 
des uesteures de sa uesuee 
habit de fole a endocee 
et au bordel s an ala seoir 
par ou iudas passer deuoit 
qui a thamnas menoit tout droit 
pour ce que sela ia croissoit 
et a mari point n an uouloit 
iudas la uoit si a pancé 
que fole fanme a celle esté 
n an quenoit point son uis auoit 
couuert de roube n ou parsoit 
iudas entra a lei et dist 
 laisse moi iesir auec ti  
ne sauoit pas que fust sa brus 
cui requerist gesir ou lui 
celle respont  que me donras 
et ton uouloir de moi feras  
iudas li dist  ie t anuoierai 
zz bouchest des berbis que i ai  
et celle redist derechief 
 ie soufferrai que a toi siet 
se ton chapel donnes a moi 
se qu as promis iusques i auerai 
et pour mon chapel que wels tu 
ne weil aler pas celui  
elle respont  t armille ton annel 
et le baton que tiens si bel  
donques thamar yy consust 
a une fois d ainqui se must 
la uesteure qu elle auoit prins 
de fole fanme a ius mis 
et de uesuee reprint les dras 
nuls hons ne s an meruoille ia 
car ihesu crist naitre uouloit 
des pecheors con des benois 
cil yy furent de la lignie 
sa mere la uierge marie 
qui de ceste fanme nasquirent 
et iudas si li anuoia 
zz bouchest par celui hiras 
qui fu ces pastres mais n est trouua 
car iudas racheter uouloit 
ce que a lei baillié auoit 
quant ne la treuue si 
a honmes qu il uist en santier 
 ou est la fanme qui seoit 
en cel lou fole fanme estoit  
cil respondirent tuit ensamble 
 en cel leu ne fu fole fanme  
ad iudam est cil retournés 
et dist  ie n an ai point troué 
car li honme meismes dou leu 
respondu ne uirrent hui 
fole fanme en leu  
et iudas dist  soit sien qu elle a 
certes ne nos repanra ia 
de mansonge ne 
le bouchest li ai enuoié 
ne l as mie trouué ou siet  
quant yy mois furent trespassé 
et thamar out le uentre enflé 
et li puepples engroissie la uist 
a iudas uint et se li dist 
que thamars estoit engroissie 
de auoutriere et enpraignie 
et ses uentres est ueus enfler 
 elle est ta brus s est fais mander  
iudas a dit  soit amenee 
si sera arse et brulee  
quant on a poigne l anmenoit 
a son soire mande et disoit 
 certes  fait elle  bien montrerai 
que cest pechie certes fait n ai 
de l onme cui ses choses sunt 
ai ie consu sans meprison 
l armille quenoisse et le baton 
et l annel se est siens ou non  
quant iudas a quenu les dons 
 plus proude fanme ies tu de moi 
quant sela ne bailla a toi 
a espous et fu tes maris 
pour ce as fait ce si a mi 
et i ou faisoie ne fust peris 
si con sunt mi autre yy fil  
onques puis cil ou lei ne iust 
ne onques puis ne l a quenu 
quant li tans d anfanter auint 
si apparurent li yy fil 
en uentre et naitre les conuint 
et li zz fuers sa main tandit 
et la baille li a loié 
zz fil de coton car premiers 
cuidoit que naitre deust et cil 
retrait sa main arriers a li 
et li autres en est issus 
la fanme dist  tu ies aparus 
pour ta maigresse et deuisés  
pour ce phares est apelés 
l autres freres dou uentres ist fors 
qui en sa main auoit encor 
le fil de coton bien loié 
le quel zaram a denoncié 
donques iosep en fu menés 
en egipte et fu achetés 
de puthiphar prince de l ost 
de pharaon le grant signor 
roi et prince de tote egipte 
desor toute cheualerie 
et dieus ou iosep demouroit 
et trop bien ades li uenoit 
des choses don il se mesloit 
et en maisons de pharaon 
habitoit iosep saiges hons 
qui tres bien quenoissoit en lui 
que nostres sires est auec lui 
et ce ces choses li mest en mains 
que nostre sires en fera mains 
se ses choses a en sa puissance 
iosep li saiges et li anfes 
que dieus les fera 
et ia n amanrira 
si l a fait signor de sa terre 
preuost iosep et esgarderre 
et la mainie qu on li bailloit 
saigemant et bien gouurenoit 
et toute chose qu auoit en garde 
saigement garde riens n i fait parde 
mais a cent doubles multeplie 
ce qu il auoit en sa baillie 
et dieus en a beneist egipte 
pour iosep qui ainqui habite 
les maisons les chans la sustance 
multeplie dieus et auance 
ainsis dieus ades multeplie 
la ou li proudonme 
auint que pharaons li rois 
a une feste ala ueoir 
si conmanda tout a iosep 
fors sa fanme qu an maison est 
pour faire tout sa uoulante 
mais li diables a escité 
la roine pour iosep biaute 
en son cuer consut tel chalour 
qui li est tourné a enmour 
longuemant en son cuer luita 
que tel anfant mies n anmast 
quant par raison ne pout fuir 
s anmour uaincre ne eschuir 
 pour niant te conbas  se dist 
 ne sai quex dieus contre moi est 
ie meruoil quex chose s est 
aucune chose est se me samble 
qui a anmer trop bien resamble 
li conmandemant mon mari 
he sunt trop dur encontre mi 
tout li conmande forsque mi 
pour son uoloir faire aconplir 
certes ueraiemant trop sunt dur 
fi celui que tu as or ueu 
ainmes qui est serians hebreus 
quel cusanson as tu de li 
d un ser wels faire ton mari 
oste l anmour de ton coraige 
se pues meschans don tu enraiges 
se ie garie seroie 
et dou tout tele anmour fuiroie 
mais ie ne puis nouelle force 
me trait a anmour et efforce 
li dieus d anmour me fait anmer 
et mes cuers le welt eschuer 
ie me conbas aucune fois 
que trop bonne chose anmer fait 
et si le los et enseu mal 
fanme de roi et qui t anorte 
que tu ainses ainsis ton hoste 
et si wels estre mariee 
a autre homme fors ta contree 
ceste terre ou tu ies nee 
te puet donner asses anmis 
don tu feras tous tes delis 
ie uouroie que cil fust mors 
nostre dieu car le tués or 
si ne m an sera plus niant 
n anmours ne m ira 
car la chose que on ne uoit 
fait mult anuis le cuer 
touteuoies uiue bien weil 
maisque n ou uoissent plus mi eul 
ne ne l ainse de nulle anmour 
que ai ie dist dou iouuancel 
quel pechie a fait cil iosep 
certes criouse celle seroit 
qui ces aages ne soufferroit 
et sa uertus et ses paraiges 
que tout ce li faille ie saiche 
sa biautes esmouuoir me puet 
certes mes pis est en son cuer 
s a ceste chose ne mes consoil 
mourir m estuet a grant trauail 
se ce sueffre que ie ne l ainse 
plus que tygre serai uilainne 
et plus que les roches de mer 
qui suellent pesoier les nes 
que ne fas ie que peris soit 
pour coi ne l esgarde n es uoi 
mes iex desloiaus n an retrai 
pour coi ne mande mes serians 
qu i le bousent fors de saians 
et l ocissent mes iex uoians 
li dieu weillent or millor chose 
que l ocisse uers lui ne pose 
chose don li mien soient peri 
car crious est mult mes maris 
sauoir uouroit la mort de li 
a non chaloir le meterai 
et saians ainsis le lairai 
le roiaume de mon mari 
destruirai ie ainsis parmi 
en sonanssent zz honme estrange 
qui est mes sers hons sans fiance 
reuoise s an en son pais 
d une autre fanme soit maris 
et ie demourai ci par mi 
sans pechie deles mon mari 
se faire puet ie croi qu il a 
zz autre fanme en ces las 
mieus uaut que le face occirre 
ces uisaiges qu il a benignes 
setui consoil ne me loe mies 
la noblesce de son coraige 
la biaute de lui moi enraige 
sa grace otroira mon folaige 
roine suis bien le puis faire 
a riche honme lait trestout faire 
ie li donrai grans dons ansois 
et li fiancerai par fois 
et les dieus plesges en donrai 
que m ocissent ce ne le pai 
que dis tu ua doutes tu riens 
tes maris ia n an saura riens 
et c il le set cil t anmanra 
en son pais la si seras 
par les cites orgueil manras 
et la gens de ti noncera 
uoi ci la fanme que iosep 
a amenee con iouuancel 
qui est sans fanme bien puet faire 
ce doit rauir qui fait a plaire 
donc lairai ie ma roiaute 
et mon pais par nisete 
uere que maus est mes maris 
et estranges est mes pais 
et mes roiaumes est nians 
au regart de si bel anfant 
anmours est grande dedans mi 
pour ce grant chose ne lairai mi 
et auec ce ie apanrai 
estrange et quenoistrerai 
les mestiers les cultiuemens 
les menieres de iuerie gent 
qui les choses m aporteroit 
de tout le mont et otroiroit 
maisque n anmasse le iouuancel 
le bel anfant le bel iosep 
ie uos diroie tout uos cuit 
maisque l aie et ainse lui 
dieus con or bien mariee 
iusques en ciel sera leuee 
dieus qu ai ie dist il m anmanra 
bestes sauuaiges en la uoie a 
que tout depiecent et deuorent 
nuns n an eschape sans demore 
nuns par aillours ne puet passer 
qui welt en lor pais aler 
pour ce les fait bon redouter 
a elles se conuient conbatre 
qui ne welt morir en la place 
fanme sui ne a batillier 
ie n ai aprins maisqu a filer 
mais se ie suis les mon anmi 
en son giron et deles li 
par les peris ie m an irai 
nulle chose et ne douterai 
car lui enbracié auerai 
et se ie doute soulemant 
de mon mari le bel anfant 
iosep doutrai et auenant 
dist que tes maris sera 
certes roine trop dis mal 
regarde la desloiaute 
que faire wels et nisete 
fui le pechie ainsque soit fais 
andemantiersque il te lait  
ainsis a dist deuant ses iex 
drois et pities  chastes es tu  
droiture dist  n est mie drois  
anmours li semont  si est uoir  
chates li dist  tu as manti 
ia feroit contre son mari  
li maus d anmours ia la laissoit 
pour tex choses qu elle pansoit 
quant zz iour uist le iouuancel 
qui li apparut trop plus bel 
plus que ancor ne l auoit ueu 
quant enbrasa li estins feus 
donc de s anour li resouuint 
et toute rouge en deuint 
d anmour toute si embrase elle 
con la petite estancelle 
qui reponnue est en la cendre 
suet rauiuer quant li uens uente 
et sa uigour tantost repanre 
ne garde l eure dou feu manre 
nait zz grans feus qui trestout art 
par le uent qui soufflé i a 
ainsis l qui fu petite 
qui lainguissoit rauiuer ueisses 
puisqu elle uist le bel anfant 
toute ambrase de son cors gent 
par auanture fu en cel iour 
plus biaus li anfes de iacob 
tu peusses bien a cel iour dire 
pour niant n art mi la roine 
et li peusses pardonner 
son pechie pour iosep biaute 
donc l esgarda quant uoit son uis 
en lui s areste et estarcist 
son oil a la ne ne l an muet 
en quelque leu que iosep muet 
bien li samble que elle uoice 
uisaige de dieu et quenoisse 
son cuer son cors con fuer dou san 
ne puet mouoir dou uis l anfant 
les cheuox uoit desor son col 
ne mi peignié samblant a or 
 dieus  fait elle  c estient peignié 
quel serient il et afaitié  
ses iex ueoit resplandissans 
plus qu estoille et reluisans 
et ueoit sa petite bouche 
cui ne sousfeist se ne l atouche 
et ne la baise et acole 
ses dois ses bras et ses mains loe 
a lui donques en est uenue 
son col li lasse de sa main nue 
et li a dist  biaus dos anmis 
ie uos proi que dormés ou mi 
de uostre anmour ar et enraige 
secourrés moi si serés saiges 
ie uos donrai mult grant tresor 
mais i aie de uos l anmour 
ia mes maris mot n an saura 
ne cheualiers qu an ma court a 
ie dirai que malade sui 
et si n ou saura ia nelui  
li quex acorder ains ne wolt 
a ce que a la dame plout 
et dist  mes sires a baillié 
tout quanqu il a et otroié 
et riens ne sest de ce que a 
en sa maison tout me bailla 
et tout ai en ma poeste 
forsque toi sa fanme a garder 
donques conmant ce mal ferai 
encontre dieu et pecherai  
ainsis la fanme zz chacun iour 
tantoit l anfant que preist s anmour 
et si est mult tres doulante 
iouuancel quant il s antante 
a ce que dist tost metoit 
l anfes ades la refusoit 
et li a dist  dame roine 
ce que dites ne feroie mie 
se n ou sauoit uostres maris 
s ou sauroit dieus de paradis 
que ie ne weil mie courrecier 
ostés ostés uostre loier 
que ia tel chose ne ferai 
mieus ain morir ia n ou ferai 
uirginite ai a anmour 
ia ne trahirai mon signour 
et ne ferai ia puterie 
se dieu plait tant con soie en uie  
zz autre iour auint entra 
iosep en maison et fait a 
ouure que a lui apartint 
tous seuls fu la roine i uint 
qui bien sauoit qu illuecques fu 
souuant l espie car mult li plut 
tout coiement laians entra 
que n ou sout nuns puis l araina 
de sa roube a prins le las 
 que te samble ies pourpancés 
dor auec moi fai que senés  
par le las encor le tenoit 
quant il l oit si s an fuioit 
li mantex en mains la roine 
demoura iosep le saintime 
onques ne la pout escouter 
ains s an fuist fors de l ostel 
quant en ses mains a ueu la fame 
la uesteure ne qu a sa flanme 
iosep ne s acordera mie 
despite l a ne n iert s anmie 
si a huchié a zz grant son 
tous les honmes de sa maison 
et parla a eus en apert 
 mes sires acheta il ser 
qui est iuis pour ce que ou mi 
gesist et feist ces delis 
a moi s en est icil uenus 
pour ce qu o moi feist ces ieus 
et si me dist or iestes soule 
sousfrés dame que uos acole 
car de uostre anmour trestous ars 
sousfrés dame mener mes gas 
quant tex mos li oi sonner 
et tel ordure a moi parler 
et ie me ui soule ou soi 
et qu ancontre lui n auroie pooir 
si huchai tost aiue aiue 
quant il ma uois a entandue 
si s an fuist et i ou retins 
par le mantel et le saisi 
mais le mantel de soi lascha 
par tel barast et m eschapa 
li mantiaus montrera grant foi 
que il ou moi gesir uouloit 
quant mes sires uenus sera 
de par moi noncié li sera 
si en fera qu a lui plaira  
pharaons li rois si reuint 
apres zz pou que ce auint 
celle qui fu enflee en cuer 
quant sout le roi uenu de fuer 
a lui s an est con esgaree 
uenue toute escheuelee 
et li a dist  rois ne saués 
li sers que tant aués anmé 
a force wolt ou moi gesir 
et ma chaate me wolt tolir 
sire  fait elle  et ie le tins 
se li ostai ce mantel ci 
pour ce que m an creusiés sire 
qu il wolt faire tel desuerie  
quant ces choses a oi li rois 
qui trop as paroles creoit 
de sa fanme que li disoit 
si fu doulans et courreciés 
apeler fait ses sers iriés 
quant uenu sont il lor a dist 
 iosep quirés et menés ci  
