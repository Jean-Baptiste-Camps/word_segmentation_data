or me couuient tel cose dire 
dont ie uous puisse faire rire 
car ie sai bien c en est la pure 
que de sermon n aués uous cure 
ne de corsaint oir la uie 
ne uous prent il gaires d enuie 
mais de tel cose qu il uous plaise 
or se gart cascuns qu il se taise 
se uous me uoliés entendre 
tel cose i porés aprendre 
qui moult iert bone a retenir 
si me suelt on por fol tenir 
mais i ai oi dire en escole 
de fol home saige parole 
lons prologues n est preus a faire 
or dirai ne me uoel plus taire 
une branche et zz seul gabet 
de celui qui tant set d abet 
cou est renars bien le saués 
si conme oi dire l aués 
de renart ne ua nuls en destre 
renars fait tout le monde pestre 
renars atrait renars afole 
renars est de belle parole 
de lui ne ua coroies ointes 
nuls tant soit uoiseus ne cointez 
moult par est saiges et uoiseus 
renars issi n est pas noiseus 
mais sor le monde n a si saige 
qui a la fois n aut a folaige 
or uous dirai quel mesestance 
auint renart et quel pesance 
l autrier estoit alés por querre 
sa garison en autre terre 
conme cil qui auoit soffraite 
por le fain qui si le dehaite 
tornés s en est en une pree 
si conme il uint a l auespree 
s en ua renars par une brouce 
moult fu dolans moult se courouce 
qu il ne puet tel cose acuper 
qu il peust auoir au souper 
mais n auoit riens en la pasture 
lors s en reua grant aleure 
fors dou bois et uint en l orelle 
arestés s est de fain baaille 
graisles par flans uains esbahis 
moult grant fain a en son pais 
d eures en autres s estendelle 
et ses uentres moult s esmeruelle 
et li boiel qui sont dedens 
qu il fait des poes et des dens 
de l angoisse et de la destrece 
gient de la fain qui moult le blece 
et dist qu il fait maluais las tendre 
la ou on ne trueue que prendre 
a icest mot par un sentier 
courut zz grant arpent entier 
onques ne uolt issir dou pas 
tant que il uint a un trespas 
lors s areste et a coloiét 
con cil qui moult a foloiét 
si com il a le col bassie 
si a coisi par zz plassie 
par encoste d unes auainnes 
une abeie de blans moisnes 
et une grainge tres deioste 
u il uolra faire une ioste 
li mur erent de roche bise 
la grainge ert grant et bien asise 
tout aual ia n en mentiron 
et fu close tout enuiron 
d un fosse dont haute iert la riue 
si que ne li riens qui uiue 
tolir par force nule cose 
desque la porte iert ferme et close 
planteue iert de norreture 
qu il erent en bone pasture 
moult par estoit riche la graigne 
mais a pluisors estoit estraigne 
asses i auoit tel uiande 
con renars li houpilz demande 
gelines chapons seiornés 
renars est cele part tornés 
parmi les uoies ua les saus 
tous abrieués de faire assaus 
onques ne fu ses frains tenus 
dusqu il est as fosses uenus 
sor le fosse s est arestés 
de gaaignier tous aprestés 
et des gelines asalir 
mais il n i pooit auenir 
cort et racort entor la graigne 
mais il n i trouoit pont ne place 
ne pertruis si s en desconforte 
lors s acroupi deuant la porte 
et uit le guicet entrouert 
et le pertuis a descouuert 
cele part uint outre se lance 
or est renars en grant balance 
car s il puent aperceuoir 
que il les uoelle deceuoir 
li moisne retendront mon gaige 
u lui meismes en ostaige 
car felon sont a demesure 
cui chaut tout est en auenture 
renars ua or par le pourpris 
grant poor a d estre souspris 
uint au gelinier si escoute 
c est la uretes que moult se doute 
et bien seit que fait musardie 
retornés est de couardie 
car poour a que on ne l uoie 
de la cort ist uient a la uoie 
et se conmence a defroter 
mais besoins fait uielle troter 
car li fains qui moult le tormente 
u bel li soit u s en repente 
l a fait arriere refichier 
por les gelines desnichier 
or est renars uenus arriere 
en la grainge entre par derriere 
si coiement que ne se murent 
les gelines ne n aperchurent 
sor zz tref en ot yy nichies 
qui a mort estoient iugiés 
cius s atorna por faire guerre 
et monta sor zz tas de fuerre 
por les gelines acroichier 
les gelines sentent hochier 
le fuere si s en tressalirent 
et en un angle se tapirent 
et renars cele part se torne 
se s a prises toutes a ourne 
la u il les uit en anglees 
toutes yy les a estranglees 
des yy a fait ses grenons bruire 
et la tierce enporte por cuire 
quant ot mangié si fu a aise 
de la grangne ist par une haise 
et la tierce geline enporte 
ensi com il uint a la porte 
si ot moult grant talent de boire 
icius qui suet la gent decoiure 
zz puis auoit dedens la cort 
renars le uit si i acourt 
por sa soif qu il uoloit estaindre 
mais ne pooit a l euue ataindre 
car parfonde ert a grant meruellez 
zz truel i auoit as yy selles 
quant l une iert plainne et l autre wide 
moult fu faite par grant estuide 
a terre a mise la geline 
renars et sour le puis s acline 
mais ne se set a quoi tenir 
car ne puet a l euue auenir 
renars est ore en moult grant painne 
en mainte guise se demainne 
tramble et tressaut sa barbe leche 
de soif li cuist la barbe et seche 
ne puet par nul engien sauoir 
com il peust de l euue auoir 
lieue la teste et les orelles 
si a ueuez les yy selles 
pendues sor le puis a destre 
  dieus  dist renars   cou que puet estre 
que n os boire et si muir de soi 
et si n i a palis ne soi 
ne chose quel me contredie 
ie sui couars que que on die 
mais la male flanme me parte 
ancois que de cest lieu me parte 
se ie n en boic ains que m esuainnes 
ia n en querrai congie as moisnes 
lors sali por la corde prendre  
la u il uit le saiel pendre 
et cuide que d euue soit plainne 
oés con son pechie le mainne 
si conme il se prist a la selle 
et la corde li descoreille 
qui ert entors le truel entorté 
et ens ou puic parfont l enporte 
or puet boire se il comande 
car l euue a toute en sa comande 
grans perilz iert dou reuenir 
or se puet cius por fol tenir 
qui les autres suelt afoler 
ne puet ramper ne puet uoler 
ne porpenser par quel maniere 
il se puisse uenir arriere 
  dieus  dist renars   que deuenrai 
en quel guise me contenrai 
il m estuet ci doner paaige 
ia me suelt on tenir por saige 
n i a noient dou retourner 
or me couient ci seiourner 
cou est la fine uerites 
se par autrui n en sui ietés 
g i remanrai ie l sai de uoir 
et s on me puet aperceuoir 
deschirés iert mes pelicons 
des moisnes qui ont les fricons 
a peschier me couient aprendre 
ne puis de moi bon consel prendre 
desque ie sui en la riuiere 
et ne m en puis retraire arriere  
or est renars en grant angoisse 
en maint endroit pense et deboise 
conment se porroit consillier 
sans sa gonelle despoillier 
mais ne se sot tant porpenser 
coment il la puisse tenser 
ne set li chaites que il face 
mais la corde tient et enbrace 
et l anse dou saiel qui flote 
poour a de perdre sa cote 
or n i a fors de l esgarder 
maluaisement se sot garder 
que qu il ert en celle misere 
euous ysengrin son conpere 
que li fains ot dou bos geté 
et ie uous di en uerite 
qu il n i uint pas por renart querre 
mais por sa garison porquerre 
au guicet uint outre se met 
de grant folie s entremet 
car moult saura de la trestorne 
s il sans damaige s en retorne 
l abeie uet dediant 
et entor la graigne espiant 
sauoir se il trouer peust 
cose qui mestier li eust 
or uait par la cort desduisant 
li leus a la lune luisant 
et si conme il uint pres dou puis 
si escouta celer ne l puis 
dedens oi celui grignier 
qui les autres suelt engignier 
lors ot ysengrins moult grant ioie 
bien cuide auoir encontré proie 
d annes u de brebis u d oes 
dont il farsisse bien ses ioes 
mais n i a riens de quanque il cuide 
ains ne l pot tenir frains ne bride 
cele part uint tous abrieués 
mais a mal port sui ariués 
sor le puis se ua acouter 
et comenca a escouter 
sauoir se c est oisel u beste 
et renars tint droite la teste 
si esgarda contre la lune 
si com le demaine fortune 
  dieus  fait se il   biaul sire pere 
es cou ysengrins mon conpere 
qui s est apoiés la deseure 
que uait il querant a ceste eure 
c est il ie l ai bien conneu 
uif dyauble l ont esmeu 
qui ci iluec l ont amené 
certes ie l tienc a forsené 
a icest mot l en apela 
  ysengrins estes uous cou la 
par la foi que uous me deués 
por qu estes si matin leués 
parlés a moi uous n aués garde  
ysengrins l ot si se regarde 
basse la teste si orelle 
mais ne uoit riens si s esmeruelle 
garde sor destre et sor senestre 
  ha dieus  dist il   cou que puet estre 
u es tu ua qui me demandes 
ie te l dirai se tu conmandes  
fait cius qui tout le mont afole 
  c est renars qui a toi parole 
qui est en paradis terrestre 
u nuls pechieres ne puet estre  
ysengrins a aperceu 
renart si l a bien conneu 
  renart  fait il   ne te puis croire 
car maintes fois cou est la uoire 
m as deceu par tes mencoignes 
or me recontes ci tes songes 
et paroles ne sai de quoi  
et renars respont en requoi 
  sire ysengrins or m entendés 
saués con ie sui amendés 
et con i ai cangié ma uie 
por tout l or qui est en pauie 
ne uous feroie cose acroire 
n a nul autre s el n estoit uoire 
por noiant en aués doutance 
que que i aie fait en m enfance 
or sui preudons ce uous pleuis 
car hons qui est en paradis 
n a mestier de mencoigne dire 
bien le deués sauoir biau sire 
  renart  fait ysengrins   ne l dites 
n estes pas encore si cuites 
de traison ne de pechies 
dont uous estes toz entechiés 
qu en paradis sachiés la uoie 
si sai  fait il   se dieus m auoie 
a toute honor et a grant aise 
car n i uoi riens qui me desplaise 
tout a mes cuers quanqu il desire 
de nule riens ne s en consire 
et trestuit li autre ensement 
qui chaiens ont herbergement 
a mengier auons tot ensamble 
gelines tant con boin nous samble 
si en uerras ia la prouende 
que tu n en soies en doutance 
or te regarde si te cline 
si troueras une geline  
ysengrins l ot si se regarde 
baisse le chief uers terre esgarde 
si a la geline trouee 
  bien sai que c est uretes prouee  
fait ysengrins a soi meismes 
moult est li paradis saintismes 
u on meniue tel uiande 
folz est qui autre char demande 
a icest mot prent la geline 
et meniue trusqu a l esquine 
tous fors les os et la plume 
c onques n i fist samblant ne frume 
au puis reuint sans demoree 
quant la geline ot deuoree 
puis li a dit renart bial frere 
aies merci de ton compere 
ensegne moi par ta franchise 
en quel maniere et en quel guise 
ie poroie estre en paradis  
ce dist renars   ie l te deuis 
ses tu conme entrer i poras 
a tot le monde pardonras 
premierement ci n a que dire 
courous et maltalens et ire 
puis si auras misericorde 
et te pendras a cele corde 
et li angle t enporteront 
qui de toi grant ioie feront  
tant li renars et consele 
et tant li a mis en l orelle 
a ysengrin qu il s aparelle 
por prendre la corde et la selle 
il ne douta si fist enfance 
la nuit i prist male fromance 
a la corde se tient et lace 
ysengrins et la selle embrace 
puis s agenoille sor senestre 
por ueoir paradis terrestre 
ne sot mot que qu il s agenoille 
que la corde le destouroille 
plus tost que flos de mer ne monte 
que uous feroie iou lonc conte 
moult trast la nuit pute auenture 
ou puis s en ua grant aleure 
ia soit icou qu a lui em poise 
et cius se lieue qui mains poise 
renars monta et cil auale 
ceste partisonz est moult male 
car cius en rit et cilz en pleure 
cilz ua desous et cilz deseure 
en une hurete s encontrerent 
cil qui onques ne s entramerent 
ysengrins conmenca a dire 
  u irés uous renars bial sire 
biaus conperes se dieus uous uoie 
dites quel part en iert la uoie  
cius respont   qui moult sot de frape 
et qui de grant peril eschape 
ie m en uois car n i puis mais estre 
tele est de paradis terrestre 
li costume quant li uns uient 
et li autres son chemin tient 
ie m en irai tu remanras 
auoec les moisnes as blans dras 
a cest mot en uint contremont 
cius qui engigne tout le mont 
ioins pies saut sus enmi la place 
puis s en reua toute sa trace 
et uait et erre col eslassié 
tant que il uint en plassie 
or est renars a garison 
et ysengrins est en prison 
ou puis se crout dedens la selle 
pensis et tristes a meruelle 
ne set que faire ne que dire 
la corde tient et saiche et tire 
mais por folie se trauelle 
que ne li uaut une maaille 
n i a fors dou bel contenir 
tout ou li ert a auenir 
la nuis s en ua li iors repaire 
la lune couche l aube esclaire 
et li moisne sont esuillié 
atorné et aparillié 
et uont au puc de l euue traire 
ains qu il uoisent en lor afaire 
uns moisnes a la corde prise 
et ou puis a la selle mise 
et fait la cordelle laschier 
por l euue qu il en uoet sachier 
et ysengrins s en ua montant 
que uous iroie iou contant 
ceste auala cele monta 
ou li leus en qui poor a 
dou puc le geterent li moisne 
deliurés est de toute paine 
et quant il l orent trait deseure 
et il uit que d aler fu eure 
de la cordelle se desserre 
et de la selle saut a terre 
de ioie s esqueut et defripe 
et hors de la porte s esquipe 
et li moisne l ont escrié 
mais por noient l ont deffié 
iamais de lui n auront saisinne 
car il s en ua plus de rauine 
c ostoirs ne uole de randon 
quant il uoit mallart a bandon 
moult par li est bien auenu 
quant ne l ont mort u retenu 
ne doute mais home qui uiue 
de grant peril est trais a riue 
