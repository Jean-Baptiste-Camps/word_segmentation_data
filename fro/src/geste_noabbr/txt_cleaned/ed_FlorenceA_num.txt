Ha  Deus  ce dit Florence  qui sofris paision  
Comme par est or Miles de male traïson  
Qant il uoit mort mort son frere an mé ceste maison  
Puis se uuet marier a coite d   esperons  
Mès par icel apostre c   on qiert au Pré Noiron  
Iemais de mariage n   aurai benieçon  
Et s   auenoit or chose que preïsse baron  
Por trestot l   or dou segle ne pranroie Milon  
Ie ne m   i fieroie  trop resanble felon  
 Dame  ce respont Miles  li traïtes prouez  
Par saint Pere de Rome  de folie parlez  
A moiller uous prandra  s   est li plaiz deuisez  
Qar li miez des barons s   est deuer moi tornez  
Les traïtors apele  ses a aressonez  
 Seignor  franc cheualier  a moi an antandez  
Il n   i a cel de uous ne soit moult bien armez . 
Les bons branz acerins  près de uous les tenez  
Qar par icel signor qui an croiz fu penez  
Ne uous i uadroit force . II . deniers menoez 
Ie ne face de uous totes mes uolontez  
 Se Deu plait  dit Florence  ia le ior ne uerrez  
Or orrez d   Agrauain con il s   est demenez . 
De la mort de son perefrere ne s   est pas obliez  
Au plus tost que il pot  s   en est d   ielluc anblez  
Et uient a l   apostoile  si s   i est confessez . 
Ie cui q   as traïtors sara estorz liurez  
Ie i sarai auecatot . M . homes armez  
 Sire  dit Agrauain  Deus an soit aorez  
Qant l   apostoiles sot la traïson matal  
Bien conut Agrauain con baron natural . 
Il fist armer . M . homes qit furent uassal  
S   ont cintes les espees 
Par les renges de soie qui 
Puis esfublent les chapes  on 
 Seignor  dit l   apostoiles  
Tuit li traïtor sont ou palais 
Nes ociez uous mie  pour Deu l   esperital 
Anz ou fonz de ma chartre 
Tant que uiegne Esmerez 
Ie croi q   il lor fera t 
Q   il ocistrent son frere  moult par 
Ne croiroit pes li rois 
Ou palais sont uenu ansanble par igal  
Et montent les degrez de marbre anperial . 
Qant il furent antré dedanz tut communal  
Chescuns sesist le suen  c   onqes n   i ot estal  
Fors Milon le traïte  o le cors desloial . 
Il a trate l   espee  qar il sot moult de mal . 
Damedeu a iuré le pere esperital 
Q     il n   i a si hardi duc  prince ne chessal 
Miles dit Agrauain  trop estes esbahiz  
De Sanson g   auez mort sui ie moult mal bailliz . 
Danz gloz  uous n   estes pes anperes desliz  
uos auez mort mon perefrere  pour ce estes traïz  
Or aproche li termes que uous sarez honiz  
L   apostoiles de Rome ne fu pes esbaïz 
uenuz a le samiz 
assez fu hardiz 
es tot tot sanglant le uiz 
bien est droiz uostre diz 
oiles sanglant a tot le uis 
tort est cil Sanses ocis 
iens cors soit oniz 
ris 
pes uestis 
Certe mant fu Esmerez traïs 
Se freres  par saint Po d   Epolis  
Ne uous garantira pas trestoz l   or de Brandis 
Que ne fussiez detraiz a coues de roncis  
Comme Miles l   antant  li sans li est fuis  
De la honte q   il ot fu tanz  a an palis . 
Qant ore ot Florence la mortel traïson  
De grant duel ot grant ioie  qant ele uit Sanson . 
En une aute tor anfermerent Milon  
Anz ou fonz de la chartre furent mis li gloton . 
Q   il mistrent an prison trestoz d   une matire . 
Miles fut tot par lui  noblemant  comme sire  
An la plus aute tor que l   an li pot eslire  
Fables et chançonates font dedeuant le sire 
Harper et uioler  conter et romanz lire  
Mès il fu moult dolanz  si n   ot talan de rire . 
A li atre gloton sont tuit a une tire  
Deuant ces n   a lumiere  ne chandoile de cire  
Or dirons d   Esmeré et dou fort rois  
Qar li uaillarz s   an fuit  dolorous et plains d   ire  
Pour ses homes qui sont liuré a tel martire . 
Et li bers uai après  pour lui tot desconconfire  
Mès Grifon ne ont mais de nule part ou fuire 
Q   Esmerez les chace o ces de son anpire . 
 Seignor  ueez la gent uer cui mes cors s   aire  
Droit uers Costantenoble icest uanz si nous tire  
Moult i ai grant tresor  ie sai sanz contredire  
uous an aurez l   onour  et ie an sarai sire  
Moult est Costantenoble cité de grant deport  
Li mur an sont fermé lez la mer et . I . gort  
D   arbres et de loriers i ot de moult bon ort . 
Mès Garsires s   an fut sanz ioie et sanz deport  
Pour ses homes qui furent deuant Rome tuit mort . 
Droit uers Costantenoble sont uenu près d   un port . 
Dou duel et de la honte s   est apoiez au bort . 
