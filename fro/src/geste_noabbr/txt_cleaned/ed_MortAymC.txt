Seignor  oez qui chançon demandez  
Soiez en pès et si m oez conter 
D une auenture onques ne fu sa per  
Coment les iestes uindrent a decliner  
Les ancienes dont l en soloit parlers  
C est d Aymeri de Nerbone lo ber 
Et de son fil lo chetif Aïmer 
Et de Guillaume lo marchis au cort nés  
De Charlemaine lo fort roi coroné 
Qui a ses filz dona ses heritez  
A Looys et a Lohier l ainznés  
Lohiers en est en Alemaigne alez 
Et Looys est en France reméss  
Cil troueor les ont lessiez ester . 
Hui mès orrez du lignaie parlers  
La ientil ieste doit on renoueler . 
Ce fu en mai que l en dist en esté  
Fuellissent bois et rauerdissent pré 
Et totes eues reuienent en canel  
Danz Aymeris de Nerbone li bers 
Seult adès fère les quintaines leuer  
Mès or se muert en sa bone cité . 
A Pentecoste  a une feste anuel  
Granz fu li cors a Loon la cité  
Asez i ot et demaines et pers . 
Un diemenche au soir  après soper  
S est l emperere en son estant leuez  
Si apela sa ient et son barné  
 Seignor   fet il   un petit m entendez . 
 Ici uos ai par deuant moi mandez . 
 uenu i estes  si uos en sai bon gré . 
 A ceste feste me soliez enorer  
 Corone d or i soloie porter  
 Et hui encores m est il renouelé  
 uos me soliez tenir en grant chierté  
 Mès or sui uilz et entre piez botez 
 Or me lessiez gerroier et foler  
 Hues Chapez m a malement greué  
 Arse a ma terre et mon païs gasté  
 Et mes chastiax peçoiez et robez  
 De ci as portes de Paris est alez  
 Prise a la proie par deuant la cité . 
 Grant honte fètes se uos l i consentez  
 Homes pariures uos en puis apeler . 
 Mès une chose ai ie or en pensé 
 Que ie ferai  qui ne puet demorer .  
Prent la corone qui molt fist a loer 
Ou li clou d or reluisoient molt cler 
Que li palès en est enluminez  
 Seignor   fet il   la corone prenez  
 Cui uos plera en fètes coroner  
 Recluz serai a un de ces autés .   
Xu . contor ont de pitié ploré  
IIII . roi saillent qui l ont recoroné  
 Danz rois   font il   ne soiez si irez  
 Hues est mors  s il puet estre trouez  
 Il en perdra la teste .  
 Seignor baron   dist li rois Looys  
 Hues Chapez m a malement bailli  
 Arse a ma terre et gasté mon païs  
 . Xu . chastiax peçoiez et maumis  
 Prise a la proie as portes de Paris . 
 Uns miens baron me seult uenir seruir  
 C est de Nerbone li frans quens Aymeris  
 Il est mes hom et souuent a uoir dit  
 Et Charlemaines  mes pere  lo nori 
 Et li dona Nerbonois a tenir  
 Tote a la terre quite et lo païs  
 Lo suen conseil uodroie ie oïr  
 Manderai lo annuit ou lo matin  
 Si m aidera ma guerre a maintenir 
 Contre Huon qui si m a enuaï .  
Gautier apele de Termes  si li dist  
 Sire fillex   dist li rois Looys  
 uos en irez lo mesaie fornir 
 En Nerbonois au preu conte Aymeri  
 Si li direz uiegne  soie merci  
 A beles armes et a destriers de pris 
 En sa conpaigne de cheualiers . x . mil . 
— uolentiers  sire   Gautiers li respondi  
 I irai sans plus atendre .  
Li preus Gautiers en uint a son ostel  
Ses armes rueue  l en li ua aporter . 
Il uest l auberc qui fu au roi Lambé  
L elme laça ou l escarbocle pert 
Si que par nuit rendoit tele clerté 
. M . cheualier en uoient asez cler  
Il çaint l espée a l aufaie Barbé  
L escu li ont si chanberlanc liuré  
Tarie roonde que l en soloit porter  
La lance roide et l espié noielé  
A . u . clox d or lo confanon fermé . 
Bauçant li ont en la place amené  
A grant merueille estoit bien atornez  
Bele ert la sele que el dos ot fermé  
Li arçon sont a cristal noielé 
Et les . ii . auues d iuoire d otre mer  
La couerture de brun paile roé  
Mieudre destrier ne couint demander 
Por corre tost ne por soef aler . 
Gautiers monta  a estrier n en sot gré  
. X . cheualier se corent adober 
Qui auuec lui en uoloient aler . 
Gautiers cria   Seignor  ne uos mouez  
 Par cele foi que ie doi Deu porter  
 Ia nuls de uos ne conuient remuer  
 I irai tot sol lo mesaie conter 
 Au seignor de Nerbone .  
Gautiers en uet  congié a pris au roi   
Ses garnemenz a trossez entor soi  
Bauçanz li anble docement sanz desroi  
Passe les terres  les bois et les marois  
Les eues rades qui corent par destrois . 
Tant cheuaucha et au main et au soir  
Nerbone uit ou Aymeris estoit 
Que tuit si home plorent . 
Quant li mesaies entra en la cité  
De totes parz oï la ient plorer 
Et Aymeri lor seignor regreter  
 Filz de baron  ientils quens naturels  
 Tant nos auez tenuz en grant chierté   
 Or uos morez  ce est dels et pitez . 
 Hui est li iors que barnaie est remez 
 Ne il n est hom qui l en puist destorner . 
 Qui tels est or cheualiers adobez 
 Iusqu a un an sera bouiers clamez  
 A la charue le couendra aler  
 Son destrier uendre et auoine achater .  
A ces paroles en chiéent . x . pasmé 
Por Aymeri lo conte . 
Gautiers de Termes descendi au perron  
Au sicamor  lez lo dois del lion  
A un branche pent son escu roont  
Les autres armes a mises enuiron  
Et aresna Bauçant lo coreor . 
Si est uenuz en la sale maior 
Ou se seoit Aymeris li contor 
Dedenz un lit  d arient sont li crepon 
Et de roie or sont li pomel d entor  
Et furent tuit d iuoire li limon  
Totes les cordes de uermeil soie sont  
Coutes i ot ne sai o . iu . o . ii . 
Et trauersiers et linciex et uelox  
Et orilliers et martrin couertor 
Point a oisiax  a bestes et a flors . 
Iluec se gist Aymeris li meillor 
Qui onques fu iusque en Inde maior . 
Cil cheualier lo plorent tot entor  
Dame Hermeniarz se pasme de dolor  
Souant regrete Aymeri son seignor  
 Hé  riche conte uaillant de grant onor  
 Quant uos morez c est domaie et dolor  
 Haï barnaie  com fallez hui cest ior  
 Cheualerie pert los et bruit et flor . 
﻿  Que ferai  dolerose   
Gautiers de Termes est el palès entrez  
Qui fu neueu dant Aymeri lo bers  
Bel ot lo cors  escheui et molé  
Gros par espaules  grele par lo baudré  
Longues les iambes  et les piez bien tornez  
Et uairs les euz  comme faucon mué . 
N ot pas mantel  ançois fu defublez  
Chauces de paile  n i ot giens de soler  
Camoisiez fu de ses armes porters  
En nule terre n ot plus bel bacheler . 
Dame Hermeniarz lo reconut assezs  
Si l acena  que nel pot apeler  
Tant ot lo piz et lo cuer enserré 
De son seignor replaindre et doloser . 
Il uint au lit ou quens Aymeris erts  
Si s aienoille por lo conte esgarder  
Les euz li uoit en la teste torner  
Et la color treschangier et muers  
Tote la char li reuertist en blef . 
La destre main li manoia soef  
N i senti uoine batre ne remuers  
Dont quide bien qu il soit de uie alez . 
Tel duel l en prist de son ami charnel 
Li cuers li ment  que ne pot endurer  
Desor lo marbre estoit cheüz pasmez . 
Quant se redrece si est haut escrïez 
Et se clama chetif maleürés  
 Hui muert li mieudre de la crestientés   
Dame Hermeniarz li prist a demanders  
 Sire Gautiers   dist ele   dont uenezs  
 Ou est li roiss  gardez ne lo celez . 
— Par mon chief  dame  a Loon la cités  
 A ceste feste l auomes coronés  
 Mès il mandoit dant Aymeri lo ber 
 Qu en doce France li alast aïder 
 A tot . x . mil de cheualiers armez  
 A hanstes roides  a confanons fermez . 
 Hues Chapez l a malement menés  
 Arse a sa terre et son païs gasté  
 . Xu . chastiax peçoiez et robez  
 De ci as portes de Paris est alezs  
 Prise a la proie par deuant la cité 
 Et mon palès de Termes deserté  
 Ars et brisié et tot l auoir porté  
 Et mes . iifilz en sa prison ietez . 
— Sire Gautiers  po uos estes hastezs  
 N ira ia mès danz Aymeris li ber  
 Car il se muert  près est del deuïers  
 Il ne parla . iuiors a passé .  
Gautiers l oï  si comence a plorers  
Dame Hermeniarz lo prist a regreters  
 Aymeri sire  dels est que uos morezs  
 Bien deüssiez encor a nos parler 
 Et une fois de uos euz regarder 
 Et lo barnaie de ceenz conforters  
 A toz iors mès nos en fust plus soef . 
 Mort car me prenne m i lesse durer . 
 Dès que ie pert lo conte naturel  
 Si decline barnaies   
Gautiers se pasmes  dame Hermeniarz s escrie  
Ront ses cheuex et sa robe descire  
Si se clama dolerose  chetiues  
 Aymeri sire  franc cheualier nobile  
 uos uos morez  dont c est dolor et ires  
 Hui est li iors que barnaie declines  
 Si pert son los flor de cheualerie  
 Ia mès par conte n estra si essaucies   
Desus Gautier chiet pasmée souine . 
C . cheualier par lo palès saillirent 
Qui a lor bras la lieuent et sotindrent . 
Li dels del conte et de la dame riche 
I fist plorer maint fil de palazine 
En la sale a Nerbone . 
Granz fu li dels en la bone cité 
Tot por lo conte dant Aymeri lo ber . 
Hermeniart tienent  ne la porent tenser 
De son seignor et plaindre et regreter . 
Gautiers de Termes la prist a conforters  
 Dame   dist il   molt grant tort en auezs  
 Encor garra li contes naturels  
 Car de grant mal reuient on en santé .  
Ele responts   Pour neant en parlez . 
 Li quens se muert  iel sai de uerités  
 Car nos laira dolenz et esgarez . 
 Biau fil Guibert  que uos ce ne sauez  
 Qui estïez sor Sarrazins alez 
 Au port d Ossau sor Iudas l amirés  
 Ne uerrez mès dant Aymeri lo ber  
 Ne ne porrez a sa boche parler 
 Qui uos soloit les bons conselz doner .  
En la sale ot un sarrazin Esclers  
Espiez fu Corsuble l amirés  
Dedenz Nerbone ot un mois conuersé 
Por lo païs ueoir et esgarder . 
Quant uit lo conte de la mort apressé  
Et Guibelins ert en Espaigne alez 
Et que li rois est en France mellez  
Honir le uuelent li baron del regné  
Il ne uost plus targier ne demorers  
Tot belement issi de la cité . 
Hés  Dex  quel duel li barnaies nel sets  
Si le feïssent ocire et desmenbrer . 
Cil le confonde qui en croiz fu penezs  
Il le dira Corsuble l amiré 
Qui lor metra lo sieie en la cité 
Dont li païs sera ars et gastez 
Et li mur fret et li pan esfondré 
Et la tor peçoiée . 
Quens Aymeris estoit chargiez de mal . 
Si plot a Deu que il li alaschasts  
D entor lo cuer la dolor li tresua  
Ouri les euz li quens  si esgarda 
Et uit plorer mil cheualiers loialss  
Deuant lui fu as piez dame Hermeniarz  
Toz ses cheuex ronpi et descira 
Et Aymeri son seignor regretas  
 Haïs  baron  ientils quens naturals  
 Quant uos morez c est domaies et mals  
 Se nostre Sire lo feïst parigal 
 Que li miens cors quant et uos deuiast  
 Dedenz mon cuer tele ioie n entra . 
 Mort car me pren  ie lo uodroie ia 
 Que la moie ame o la soie en alast 
 En Paradis tot droit a une parts  
 Seignor   dist ele   ne uos merueilliez pas 
 Se i ai grant duel del conte naturals  
 Ia mès contesse tel cheualier n aura . 
 Lasse  or remanrai ueues   
Quant Aymeris ot sa feme parler 
Et entor lui ses cheualiers plorer  
Ouri les euz  ses a reconfortezs  
 Seignor   dist il   merci por amor Dés  
 Ie ai tel mal ne me puis remuer .  
Dame Hermeniarz ot son seignor parler  
Ne fust si liée por . xiiiicitez  
Qui li donast tot l or de Barlesguezs  
Les mains li bese et la boche et lo nés 
Et lo uiaire et les euz qu ot troblezs  
 Sire  por Deu   dist ele   respasez  
﻿  Et si ne morez mie . 
— Seignor baron   dist Aymeris li frans  
Li riches quens  li hardiz  li uaillanz  
 Ie ai tel mal onques mès n oi si grant 
 Ne ne me puis remuer tant ne quant .  
Gautiers de Termes  et li preuzGuinemenz 
Et Hermeniarz la contesse auenant 
Aymeri liéuent en son lit en seant 
Et li apoient les costez et les flans 
De moles coutes uolsés de pailes blans 
Et si l afublent d un mantel auenant  
A listes d or furent conioint li pans  
XIIII . pierres ot el tassel deuant 
Qui plus reluisent que chandoile ardant . 
 Seignor baron   dist Aymeris li frans  
 Tel poor ai que toz li cuers me ments  
 Un auison me uint ore deuants  
 De uers Espaigne uenoit un feu ardant 
 Qui mon païs aloit tot esprenants  
 Deuant aloit . inoirs oisels uolanz  
 Granz come bues estoit en son estant  
 Tot li plus cointe si rauissoit auant  
 Et s asseoit en son la tor plus grant 
 De totes parz en abatoit les pans . 
 Ie ui chooir lo clochier Saint uincent  
 Et alumer ceste sale uaillant  
 Et de ces murs fondoient li auuant . 
 . I . rais de feu me uenoit auolant  
 Par mi lo cors me feroit en lançant  
 Si m ardoit tot et la char et lo sancs  
 Et de ma boche issoit . ioisels blans 
 Come aloe ert et fez en tel senblants  
 Encontremont s en aloit rauissants  
 Un grant estoire trouoit de colons blans  
 En uers lo ciel l enmenoient uolant . 
 Une uoiz doce aloit l oisels chantants  
 Ne sai qu estoit  mès que poor ai grant  
 A Damedeu lo pére me commants  
 Tote la char me trenble .  
Dist Aymeriss   Oez  seignor barons  
 Une autre chose me uint en auisons  
 En riuiere ère alez o un faucon  
 S auoie pris une ane et un mallon  
 Ie m en uenoie toz liez et toz ioioss  
 D une montaigne sailloient . xiiiiors 
 Laiz et despers et iriez et hidos  
 Si ocioient mon destrier misodor  
 Deuant mes euz lo depeçoient tot 
 Et me sailloient uers lo uis contremont  
 uoloient moi mangier tot a bandon . 
 Par un desert uint corant uns lionss  
 Feu li uoloit par la gole a bandons  
 Si le siuoient . xxx . . mbroon . 
 De cele chose auoie ie poor  
 Mès il me fist un molt riche secors  
 Car deuant moi abati un des ors 
 Et dechaça par terres et par monz  
 Dont oi poor et ioie .  
 Quant li lions ot les ors enchaciez  
 De cele chose me fis ie forment liés  
 Mès droit a moi reuint toz eslessiez  
 Gole baée si com il fust iriez . 
 Grant poor oi ne me uosist mangiers  
 Cant après lui ainsi com erragiez 
 uint une muete de leuriers eslessiezs  
 Siuant l aloit l estoire des leuriers . 
 Une merueille lo ui senefiers  
 Très deuant moi a la terre cochier  
 Si me besoit et les mains et les piez  
 Tot entor li glatissoient li chien 
﻿  Et demenoient ioie .  
 Oez  seignor   dist Aymeris li franss  
 Une autre chose me reuint en senblants  
 Dame Hermaniarz o lo cors auenant 
 Ert tote nue soz ce pin uerdoiants  
 Tote estoit noire  mès un bras auoit blanc . 
 . II . noires choes li uenoient deuant 
 Qui li donoient sopes de fer en sanc 
 Et la contesse les manioit en plorant  
 Et la menoient droit a un feu ardant  
 Enz la uoloient ieter de maintenants  
 Ses filz Guiberz i uenoit apongnant 
 Ques ocioit a l espée trenchant  
 A la contesse donoit un mantel blanc . 
 Lors fenirent li sonie .  
En la cort ot un iuï Saolins  
Saies hom fu et de grant sens porpris  
Il ot un liure paré de toz latins 
Ou li art sont et li sonie descrits  
Lo liure prent  s entra en un iardin 
Et se cocha desoz l onbre d un pins  
Totes les arz reuersa et enquist  
Iluec uoit toz les sonies Aymeri 
Et lo grant mal qui li doit auenirs  
Si a ploré des biax euz de son uis . 
uint en la chanbre  sor l esponde s asists  
Ia li dira noueles . 
 Aymeri sire   dist li iuïs sachanz  
 De uostre sonie orrez ci lo senblant  
 Quant uos ueïstes uenir lo feu ardent 
 Qui cest païs aloit tot esprenant  
 C est un estoire de paiens mescreanz 
 Qui t assaudront en ta cité plus grant . 
 Li noir oisel que ueïstes uolant 
 Grant come buef et fet en lor senblant  
 Ce seront roi do regne des Persanzs  
 Tot le plus maire qui rauissoit deuant 
 Et s aseoit en son ta tor plus grant  
 De totes parz en abatoit les pans  
 Ce est l orgoil Corsuble l amirant 
 Qui te ferra de son espié trenchant 
 Par mi lo cors  ia n i auras garant . 
 Chooir ueïs lo clochier Saint uincent 
 Et alumer ceste sale uaillant 
 Et de ces murs fondoient li auuant  
 C est ta fiertés qui se ua declinant 
 Et tes barnaie que auoies si grant . 
 Tu te morras  ia n istras de cest ans  
 Fai departir ton or et ton arient 
 Et lo tresor qu as amassé si grant  
 Done le tost por Deu omnipotents  
 T ame sera florie .  
 Aymeri sire   li saies clers a dit  
 Li rais de feu que tu ueïs uenir  
 Qui enz el cors maintenant te feri  
 Tote la char et lo sanc t en esprist  
 Ce ert li glaiues dont tu seras ocis . 
 Li blans oisels qui de ta boche issi  
 Qui uers lo ciel contremont se raui  
 T ame sera qu ira en paradis 
﻿  En perdurable uie .  
 Aymeri sire  de l autre auison  
 Quant en riuiere fustes o lo faucon  
 Pris auiez une ane et un mallon  
 Si en ueniez tot liez et tot ioios  
 C ert cheualchiée que tu feras un ior  
 Et conquerras un eschec merueillos  
 Que en ta uie n en conquis un greignors  
 Mès Sarrazin le te retodront tot  
 Ne t en leront uaillant un esperons  
 Ce senefie  sire  les . xiiiiors . 
 Soz toi ocistrent ton destrier misodors  
 C èrent paien qui encor te prendront 
 Et enz el cors d un espié te ferronts  
 Ce senefie  biau sire  del lion 
 Siuant l aloient . xxxmile broon  
 Qui deuant toi abatuz ot . iiors 
 Et dechaciez par terres et par monzs  
 Ce ert Guiberz uostre filz li menor  
 Qui uos fera un molt riche secors . 
﻿  Par lui aurez aïe .  
 Aymeri sire  de uostre autre senblant  
 De la contesse o lo cors auenant 
 Que uos ueïstes soz lo pin uerdoiant  
 Tote estoit noire mès un bras qu ele ot blanc  
 Ce seront duel et poine et ahan 
 Que li feront Sarrazin mescreant . 
 Ce senefie les sopes et lo sanc 
 Que ele aura de mangier tel talent 
 Onques contesse n en ot encor si grant  
 La ueueté ou el sera lonc tenss  
 Ia n aura mès seignor en son uiuants  
 Ce senefie qu ele auoit lo bras blanc . 
 Itant de ioie aura de ses enfanz 
 Ses filz Guiberz li fera secors gent 
﻿  Qui durement l a chiére .  
Quens Aymeris ot lo iuï molt chier  
Bien croit tot ce que li ot desrainier  
Mès il fu ber  ne se uolt esmaiers  
 Seignor   dist-il  donez moi a mangiers  
 Ie ne maniai . iiiiiors a entiers  
 Et de cest mal sui forment traueillez  
 Et de ces sonies qui si m ont angoissié .  
A doner l eue sonent . iiiigrellier  
Lo ior i leuent iusqu a . ccheualiers  
Itant l en ot ses filz Guiberz lessié . 
Ne uodrent mie au mestre dois mangier  
Ançois s asistrent sor lo marbre ionchié 
Tot enuiron Aymeri lo guerrier . 
Lo riche conte seruirent uolentiers  
Et la contesse ou il n ot qu enseignier . 
Mes entr els . iii ot petit mangier 
Car fierement se dotent . 
Quant ce fu chose que Franc orent disné  
Tréent les napes  s ont lo uin demandé . 
A henas d or lor a l en aporté . 
Quens Aymeris a Gautier apelé 
Qui lo mesaie lor ot dit et contés  
 Biau sire niès  un petit m entendezs  
 A Looys mon seignor li direz 
 Que ie li mant saluz et amistez  
 Et si li pri por sainte charité 
 Que il me uiegne ueoir et esgarder 
 A tot . xxmil de cheualiers armezs  
 Congié penrai a lui et a ses pers  
 Car ie me muir  l en le m a deuiné  
 Uns miens prouoire qui est des arz parez .  
 uolentiers  sire   ce dist Gautiers li bers . 
Ses armes crie  l en li a aportez  
El destrier monte quant il fu adobez . 
Par mi la porte issi de la cité  
Broche Bauçant par andox les costez  
Et il li ua coranz et abriuez . 
Tant a au soir et au matin erré 
A granz iornées et a maluès ostés  
Qu il est uenuz a Loon la cités  
Si descendi soz lo pin  au degré . 
L emperere ert de son mangier leuez  
Il apela sa ient et son barnés  
 Seignor   dist il   un petit m entendez . 
 Ie m esmerueil d Aymeri lo barbé 
 Et de Gautier qui tant a demoré .  
Ez lo mesaie enz el palès montés  
Li rois lo uoit  grant ioie en a menés  
Son destre bras li a au col posé  
Lez lui l asist el faudestué doré  
Cortoisement l en prist a apelers  
 Sire fillex  un petit m entendezs  
 Com se contient danz Aymeris li bers  
 Puet il or mès ses garnemenz porter  
 Espée ceindre ni en cheual monters  — 
 Par mon chief  sire  ia orrez uerités  
 Par moi uos mande saluz et amisté  
 Et si uos prie por sainte charité 
 Que uos l aliez ueoir et esgarder 
 A tot . xxmil de cheualiers armezs  
 Congié uuelt prendre a uos et a uos pers  
 Car il se muert  en li a deuiné  
 Uns siens iuïs qui est des arz parez . 
— Molt uolentiers   dist Looys li ber . 
﻿  Ie irai a Nerbone .  
 Oez  seignor   dist li rois Looys  
 Hues Chapès m a malement seruis  
 Arse a ma terre et gasté mon païs . 
 Or le quidoie detrenchier et honir  
 Fere iostice au los de me amis  
 Icest besoing m estuet metre en respits  
 S irai ueoir lo preu conte Aymeri 
 En ma conpaigne de cheualiers . xxmil .  
Gautiers responts   Molt par auez bien dit .  
Dedanz Nerbone fu li quens Aymeriss  
Il est malades  si se dote a morirs  
Or se porpense que mandera ses filzs  
Mande Bernart de Brubant lo ientil  
C est li ainznez des filz dant Aimeri  
Et de Gironde sire Hernauz lo hardi  
Et si manda Bueue de Conmarchis  
Et d Anseüne lo pogneor Garin  
Et a Orenge Guillaume lo hardis  
Au port d Ossau enuoia Aufelis 
Por Guibert querre lo menor de ses filz 
Qui ert en ost sor Iudas l arrabi . 
Ne manda pas Aïmer lo chetif 
Que en Espaigne ont Sarrazin ociss  
Mès il manda de ses autres amis  
De ses neueuz la ou il les sot uis  
Qu il uiegnent a Nerbone . 
Quens Aymeris a toz ses filz mandez 
Et ses neueuz et son riche barné . 
Li mesagier ont congié demandés  
Danz Aymeris lor a a toz doné . 
Chascuns s en ua son mesaie porter  
Uns auant autre issent de la cité . 
Mès ainz que soient uenu ne retorné 
Aura besoing danz Aymeris li ber  
Que en sa uie n en ot onques nul tel . 
Hui mès deuons del sarrasin chanter 
Qui fu espié Corsuble l amiré 
Et en Nerbone ot un mois seiorné . 
Tant a au soir et au matin erré 
Qu a un batel passa otre la mers  
En Babiloine est li gloz arriuez 
Por lo mesaie iehir et raconter 
A l amiré de Perse . 
Barrès chemine et passe lo païs 
Isnelement  ne prist cesse ne fins  
Uns palefroiz ne s i poïst tenir . 
Tant a erré qu en Babiloine uint . 
L amiré trueue sus el palès antifs  
De Mahomet un ient salu li dist . 
Quant il le uit sel besa et ioï  
Son destre braz desus lo col li mist  
Lez li l asist el faudestué d or fins  
Cortoisement a apeler lo prist  
Si li demandes   Dont uenez uos  cosinss  
De quels noueles sauez uos lo latins  
Com se contient li forz quens Aymeriss  
 Puet il or mès ses garnemenz sofrirs  
 Porter ses armes et son escu tenirs  
 Il est or sires de Nerbone la cit 
 Qui fu mon pere lo riche roi Sorbrin . 
 Danz Aymeris de Nerbone l ocist  
 Et Charlemaine  li rois de Saint Denis  
 Si li dona Nerbonois a tenirs  
 Ma terre tient et quite lo païs 
 Mahomet sire  donez m en esclarcir 
 Mès un domaie merueillos li refis 
 Quant li ocis Aïmer lo chetifs  
 A Porpaillart la teste li toli . 
 Si ferai io lo uieil conte Aymeris  
 Il est et rolle seelé et escrit  
 Ie l ocirrai a mon espié forbi .  
 Par Mahom  sire   Barrés li respondi  
 De ceste chose  a li rolles mentis  
 Quant ie tornai de Nerbone la cit 
 Si se moroit li preuz quens Aymeriss  
 Quart ior auoit que il ert amuïz . 
 Mien escient que il l ont enfoï . 
 N i estoit pas li enfes Guibelins  
 Au port d Ossau a menez ses cosins 
 Ou est en ost sor Iudas l arrabis  
 Des cheualiers a gasté lo païs  
 Et cuer de France s est mellez Looys . 
 Or pues Nerbone auoir sans contredis . 
 Par Mahomet  menbre toi de Sorbrin  
 Du riche pere qui soef te noris  
 ua  si sesis la terre .  
Li rois Corsolz en apela ses homess  
 Seignor   fet il   or puis auoir Nerbone 
 Quant feniz est danz Aymeris li conte . 
 Ses filz Guiberz  en a mené ses homes  
 Au port d Ossau est alez sor mon oncle .  
Droit en Sezile fet ses mesaies corre  
En Pincernie en uont poignant . iiHongre  
En Alixandre enuoie por ses homess  
D ices contrées li uindrent . iiiitorbe 
XXXX . . mde Sarrazins a nonbre . 
Sor la cité ot une eue orguellose  
Paiene ient l apelent Perillose  
D une montaigne li afilent les ondess  
L erbe i est uerz  la praerie longue  
Li oliuier i sont qui li font onbre 
Ou Sarrazin descendent . 
Quant Sarrazin furent tuit descendu 
Par la riuiere furent li tré tendu 
Grant . iiiiliues  que d amont que de ius  
Dexs  tant pan d or et tant riche aigle i luist . 
Contre soleil gietent clarté et bruit . 
X . roi païen se sont de l ost issu  
En Babiloine en sont corant uenus  
L amiral trouent desoz un pin foillu 
Lez un piler de marbre ou il se iut 
Qui toz fu poinz de flor de uert azurs  
De Mahomet li ont tuit dit salus  
 Sire amiral  por quoi te taries tus  
 Uns granz estoiret est de paiens uenuz  
 LX . mil as uerz elmes aguz  
 Qui de Nerbone peçoieront les murss  
 ua  si sesis la terre .  
Li rois Corsolz en apela Maudras  
Un Sarrazin felon de pute part  
Ainz ses linaies n   en ot uestuz de dras  
Toz fu ueluz iusqu as talons aual  
Et quant il rit si senble Satenas . 
Dist l amirals   uenez auant Maudrass  
 uos en irez por ma ient de Baudas  
 De Pincernie  de Perse et de Damass  
 Dites mes homes que ne demorent pas .  
Li gloz en ua  onques mot ne parla  
Qui plus tost cort que brachez ne cheuals . 
Icelui ior . iiiiterres cerchas  
Et l endemain  ainz que midis passast  
Un grant estoire de paien aiosta  
XXXX . mil de la ient criminals  
Si les conduist l amiral de Baudas . 
Soz Babiloine porprainent lor estals  
Durement aiment et prisent l amiral . 
Molt lor est bel que a Nerbone ira . 
Tex s en fet lié qui ia n en reuendra 
Ne ne uerra Espaigne . 
Li rois manda por sa ient de montaigne  
XX . mile Turs o les chieres grifaignes  
Qui n aiment Deu ne rien qui a lui tiegne . 
Uns amirals les aconduit et maine . 
Soz Babiloine se loient en la plaignes  
﻿Cil desirent la guerre . 
Li rois manda sa ient de Foleroche 
Et cels de Meque qui Mahomet aportent . 
Li rois Galafres lor amaine un estoire 
XX . . mturs de la ient d Antioche . 
Soz Babiloine encontrent les estoiress  
Cil iront a Nerbone . 
Li rois Corsolz fet soner ses tabors  
XX . . mgrelles en ses plus hautes torss  
Iusqu a . uliues responent li frimor 
Dont est monté l estoire perillos . 
CM . home de la ient paienor 
Droit a la mer cheuauchierent lo iors  
La ueïssiez tant baries  et dromonz 
Et tant enseignes de paile de color . 
Quant la nuit uient et trespasa li iors 
Et du soleil perdirent la luor 
uindrent es baries et es dromonz Corsolts  
Drecent lor uoiles et adrecent lor tors 
Par mi la mer plus haute . 
Quant Sarrazin orent lor nés garnies  
Asez i metent pain et uin et farine  
Et char salée et autre manantie  
Hauberz et elmes et espées forbies  
Destriers de garde et bons murs de Sulie . 
Quant ce fu chose  que li nés sont garnies  
Tréent lor ancre  si ont drecié lor sigle . 
En mer s enpaignent  quant la terre ont guerpies  
Braient cil or et cil broon glatissent  
Rechanent mur et cil destrier henissent  
Cil esperuier sor ces perches s escrient  
Sonent cil cor  cil olifant bondissents  
Haute mer courent de lanternes esprises . 
Bons fu li uenz qui droitement les guie  
Desoz Nerbone a droit port les ariue . 
Paiene ient ne s esmoierent mie  
Lor ancre ietent  si abessent lor sigle  
uestent hauberz  et les elmes sesirents  
Si sont issu des nés et des galies  
Es destriers montent  sors et baucenz et grises . 
Par tot lo regne ont la proie acoillie  
Ces chastiax ardent et ces bois et ces uiles . 
Dexs  tant enmainent et chetis et chetiues 
Que en colers a lor sieie en traïnent  
De totes parz ont la cité asise  
Li Sarrazin cels dedanz enuaïssent 
Et encontr elsdurement escremissents  
Tréent et lancent et batent et ocient . 
Dame Hermeniarz s en est molt esmarie  
Deu reclama lo fil sainte Marie  
Li glorios que il li face aïes  
 Aymeri sire  or sui ie mal baillie 
 Quant uos estes malades .  
Uns mesagiers l ala dire Aymeri 
Qui iut malades en son palés antif 
Dedenz un lit a flors d or ieteïxs  
 Hes  ientils quens  com somes mal baillis  
 Assis nos ont Paien et Sarrazin  
 Es barbacanes des fossez se sont mis  
 A maux de fer fierent as murs antis . 
 Se Dex nel fet  nos seromes ia pris .  
Aymeris l ot  forment s en est marriss  
Deu reclama qui onques ne mentis  
 Sainte Marie qui Deu portas a fil  
 Defendez hui ma cité de perir  
﻿  Que cil Païen ne l aient .  
Quens Aymeris li chanuz et li blans 
En apela ses mestres chanberlens 
Qui l ont uestu et chaucié ientements  
De son lit ist soef et belements  
Enbracié l a Hues de Montaiments  
 Seignor baron   dist Aymeris li frans  
 Ne m atachiez ne de tant ne de quant . 
 Se ne me puis sostenir en estant 
 Po me crienbront Sarrazin et Persant .  
Lo conte lessent sor lo marbre en estants  
Mès Aymeris ala tot chancelant  
Por un petit que il ne chiet auant . 
Armes demande Aymeris li ferranzs  
Sor un perron l adobent en seants  
El dos li uestent un auberc iazerant  
Forz est la maille  legier en sont li pan  
El chief li lacent un uert elme luisant  
Ceint Finamonde a son senestre flanc  
Au col li pendent un escu d olifant  
En son poig prist un roit espié trenchant  
A . uclox d or lo confanon pendants  
Defors la sale li amoinent Ferrant 
A grant merueille conreé richements  
Aymeris monte  mès que poine i ot grants  
Bien li aïdent Ioceaumes et Guimanz 
Et Hermeniarz au ient cors auenant . 
Quant il se sent es estriers maintenant  
Dont fu plus fiers que Sesnes ne ioianzs  
Com il s afiche sor les estriers deuant  
Li fers en plie et li cuirs en estent . 
Lo destrier broche par anbe . iiles flans  
Et il li ua laries sauz porprenants  
Brandi la lance et l escu met auant  
Torne la resne  si s en ua galopant 
A Hermeniart au coraie uaillants  
 Franche contesse   dist Aymeris li frans  
 Or sont entré Sarrazin en mal an . 
 Mar issirent d Espaigne .  
Paien assaillent la cité d anbe parzs  
A itant furent iusqu as murs communiax  
Li forrier fuient contremont as querniaxs  
Treent saietes  lancent guiures et darzs  
Quens Aymeris son olifant sona  
Tot en bondirent et li pui et li uals  
Fors s en issi par la porte roial  
Mil cheualier le siuent contreuals  
Quens Aymeris ses cors les chadela . 
Si est uenuz as tentes l amiral  
Trenche les fetes  les cordes et les las  
Mil pauelions i uerse d un estal 
Li danzels de Nerbone . 
Quant Aymeris ot les trés abatuz  
Trenchié les cordes et les fetes ronpuz  
Li amirals i est poignant uenuz 
Qui as estax desoz Nerbone fu 
A . iiiimile Sarrazins a escuz . 
François les uoient  entr ax se sont ferus  
La ueïssiez un estor maintenu  
Tant hanste fraindre et percier tant escu  
Tant cheualier chooir et abatu  
Li nauré braient et li mort chient ius  
Li destrier fuient par mi cest pui agu . 
Danz Aymeris a Galafer ueü 
Un roi paien qui d Antioche fus  
Broche Ferrant  sore li est coru  
Et li paiens s en est aperceüz  
Esperonant en est des rens oissuz  
Et Aymeris li broche par uertus  
Granz cox se fierent par desus les escuz  
Desoz les bocles les ont frez et fenduz  
Comunement chaïrent anbedui . 
Quens Aymeris se senti abatu  
Molt a grant honte  si home l ont ueüs  
Dame Hermeniarz li escria del murs  
 Aymeri sire  ientils hom  que fes tus  
 Se ie t i pert tel domaie ne fu . 
 Sainte Marie  miracles et uertus   
Aymeris l ot  ne fu mie esperduz  
L espée tret  si enbrace l escus  
Au tor françois est au paien uenuz  
De Finamonde l a sor l elme feru  
Trenchié li a lo mestre coing desuss  
Li blans aubers ne li uaut un festu  
Tot li detrenche de ci as denz menuzs  
Estort son cop  si l a mort abatu . 
Xu . François li ont Ferrant rendus  
Aymeris monte a son col son escu  
Mès l amirals i est poignant uenuzs  
As beles armes l ot bien reconeü . 
Point Brisegaut  qui li saut par uertu  
Brandi la hanste o li confanons fu  
Fiert Aymeri deuant en son escus  
Desoz la bocle li a fret et fendu  
Enpoint le bien et bote par uertu  
Mès ainz li quens des arçons ne se mut . 
Li Sarrazins se departi de lui  
Quens Aymeris l a auant porseü  
De Finamonde l a el elme feru . 
Trenchié li a lo mestre coing desus  
Li braz li est des enarmes issuz  
Si qu a la terre li chaï son escu . 
L amirals s est en la presse feruz  
Mès li uiellarz l a auant porseü  
De plain lo fiert el auberc qu ot uestu  
XIIII . mailles en abati o plus  
Par un petit ne li copa lo bu . 
Dame Hermeniarz si escria del murs  
 Aymeri sire  cest cop ai ie ueüs  
 Bien ait la brace qui ainsi l a feru . 
 Cuuert paien  mal uos est auenu  
 Danz Aymeris mes sire est reuescuzs   
A la rescosse fu li chaples tenuz  
Iluec iosterent les fers o les escuzs  
Et li François s asenblerent as Turs  
Quant l amirals a escrié ses druzs  
 Seignor paien  ne soiez esperduz . 
 Bien les ferez es cors et es escuz 
 Et es aubers et es elmes aguz . 
 Se uos eschape  onc tel honte ne fu  
 Li uiellarz de Nerbones   
Li amiralz ot les estriers recouré  
Quens Aymeris l ot forment estoné  
Quassé son elme et el chief l a naurés  
Il uit François a une part torners  
De bien ferir furent entalentés  
L amirals s est fierement escriés  
 Seignor baron  de bien ferir pensez .  
Par . iiiienpointes ot l olifant sonés  
XX . mile grele li respondirent cler  
Par tote l ost sont Sarrazin monté . 
Quens Aymeris a sa ient apelés  
 Seignor baron  enuers moi entendezs  
 ueez paiens et Sarrazins armez 
 Com se derenient des loies et des trezs  
 Nes porions sofrir ne endurer . 
 Alons nos en en la bone cité  
 Car il est lieus de foïr o d ester .  
Et il li dients   Si com uos comandez .  
Ferir les uont  des rens se sont torné . 
Quens Aymeris est derriere remezs  
Souent trestorne por lo fet qui granz ert . 
Premiers l enchauce Corsolz li amirez  
A sa uoiz clere comença a criers  
 A foi  danz uelz  po uos estes hastezs  
 Melz uos uenist tot premerains alers  
 Ia penrez fin  se a cop m atendez .  
Aymeris l ot  si est uers lui tornez  
Granz cox se donent sor les escuz dorez  
Desor les bocles les ont frez et troez . 
Bons aubers ont  maille n en pot faussers  
Otre s en passent par tel nobilité  
L uns ne trebuche ne l autre n est uersez . 
Mès l amirals ne s est desesperez 
Qui trop conuoite lo conte a enconbrers  
Point Brisegaut qui li cort de son gré  
L hanste brandi ou li confanons erts  
Fiert Aymeri sor son escu listés  
Desor la bocle li a fret et troés  
Fors fu l auberc  maille n en pot faussers  
Del destre pié l a tot desestriués  
Desor la crope del destrier l a uersé  
Par un petit ne l abati el pré  
Quant se retint li contes naturels . 
Et li paiens li a estal mué  
Ne l atendist por . xiiiicitez . 
Un cop li giete li frans quens naturels  
Mès en la sele n en pot mie trouer  
Sor lo destrier fu auant aclinez 
Par son l arçon de cristal noielé  
Et lo cheual a l espée encontré  
Deci en terre l a trenchié et copés  
Tot en un mont abat en mi lo pré . 
L enseigne uerse et li hui est leuez  
Poignant i uienent . mSarrazin armé 
Por lor seignor rescorre et aïder . 
uoit l Aymeris  molt est espoantezs  
Parfetement reclame Damedé 
Que lo defende d ocire et d afolers  
Broche Ferrant si est d ax deseuré  
Auuec ses ienz entra en sa cité  
Et descendist desoz lo pin ramés  
Dame Hermeniarz i fu au desarmer 
Qui Finamonde li desceint del costé  
La contesse nobile . 
Danz Aymeris est a pié descenduz 
Et l amirals est el pré remasuzs  
uit Brisegaut sanglant et estendus  
Il le regrete que molt dolenz en fus  
 Has  bon cheual  morz sui et confonduzs  
 Quens Aymeris uos a copé lo bus  
 Par un petit que ne l ai abatu . 
 Mahomet sire  po m auez secoru  
 uos estes or matez et confonduzs   
XIIII . roi li ont Flori rendu  
Un bon cheual qui d Alixandre fus  
L amirals monte  dolenz et irascuz  
A ses herberies en est corant uenuz  
Et descendi soz un arbre foillus  
La le desarment si ami et si dru . 
uit Mahomet qui en l estaie fu  
Prent un baston  cele part est uenuz  
Par mi lo chief l a . iiiicox feru  
Que de l estaie l abat tot estendus  
XIIII . roi li ont lo pel tolu  
Et li ont dits   Mauuès hom  que fes tu 
 Del meillor deu qui onques encor fusts  
 Fetes li droit  ne uos atardez plus .  
Il prist son gant qui fu a or batu  
Par mi le plie  si li a estendu  
Gaie li offre de ce qu il l ot ferus  
Mès ainz Mahom nule foiz ne se mut 
Qui gist sor la colonbe . 
Li rois Corsolz fu orgoillos et fierss  
Il apela Brugant et Manesier 
Et tant des autres  . xxroi furent paiens  
Des autres homes a fet lo tré uoidier 
Et a . cccse fist eschaugaitier 
Que ne les oient serient ne esquier . 
Li rois Corsolz a parlé tot premierss  
 Seignor  fet il  sauez moi conseilliers  
 De Galafer ai molt lo cuer irié 
 Qui d Antioche ert amirals proisiezs  
 Quens Aymeris li a copé lo chiefs  
 O Finamonde li ui par mi trenchiers  
 Tel duel en ai ia mès ne serai liez 
 Se ie ne suis del traïtor uengié . 
 Forz est Nerbone  ne la porai baillier  
 Et Aymeris est orgoillos et fiers . 
 Mahomet le confondes   
Li rois Corsolz fu plains de grant otraie  
De traïson fu plains et de grant raie . 
Il apela sa ient et son barnaies  
 Seignor  fet il  que loez que ie faces  
 Forz est Nerbone  ne la porai abatres  
 Haut sont li mur et d ancienor marbres  
 Et Aymeris est molt de fier coraie  
 Par sol nos . iili manderai batailles  
 Il i uendra  de ce n ai ie pas gardes  
 Si la ferons sor la riuiere d Audes  
 L erbe i est uert  la praerie larie  
 Li oliuier i sont qui font l onbraies  
 Iluec porons mostrer no uaselaie 
 Si que Francois et Paien nos esgardent  
 La soe ient des murs et des entailless  
 Et uos serez adobez de uos armess  
 Si le prenez  gardez que ne s en aille . 
 En Babiloine le metrai en ma chartres  
 A feu grezois li ferons lo uis ardre .  
Et cil responents   Riche roi  amorabes  
﻿  Mahom le te doinst feres   
Or ont Paien dite la traïson 
De Naymeri le nobile barons  
Desoz Nerbone uoirement le prendront . 
Dex le defende qui sofri passion 
﻿Et fu nez de la uiries  
Li rois Corsolz en apele un mesaie  
Cheualiers fu et meruellos et saiess  
Si li a dit d Aymeri lo mesaies  
 uos en irez a Nerbone la larie  
 Et si direz au uiellart a la barbe 
 Que ie li mant par nos . iila bataille .  
Cils est montez sor un mulet d Arabe  
Corant s entorne contreual lo riuaies  
uint a Nerbone  si dist qu il est mesaies  
Dedenz la porte l acoili li barnaie 
Por oïr sa parole . 
Desoz un pin descent li mesagiers . 
A un perron de cristal entaillié 
Fu Aymeris li bers ou il se siet  
Enuiron lui si baron cheualiers  
En droit midi fu leuez del mangier . 
Li Sarrazins a parlé tot premierss  
 Aymeri sire  tu ne ses que ie quiers  
 Li rois Corsolz m a a toi enuoiés  
 Par uos . iicors bataille te requiert 
 Defors la porte  desoz les oliuiers . 
 La uos porez prouer et essaier 
 Si que uerront Sarrazin et Paien 
 Et uostre ient del mur et del terrier . 
 Mès une chose ne uos quier a noiers  
 Par Mahomet mon seignor droiturier 
 Li rois Corsolz est orgoillos et fiers 
 Et tel uassal n i a meillor soz ciels  
 Se il te troue armé sor ton destrier 
 Tel te donra de l espée d acier  
 Tot par mi l elme ou l escarbocle siet 
 Qu en abatra des flors bien un quartier  
 Et te fendra iusq al neu del braier .  
De Barzelone i ot un cheualier  
Sodoiers fu Guillaume lo guerrier 
Qu il ot auant a Nerbone enuoié 
Les ostés prendre ou il dut herbergiers  
O lui mena . x . mile cheualiers . 
Quant il oï parler lo mesagier 
Et Aymeri son seignor menacier  
Sauoir poez que il en fu iriezs  
Par maltalent est tost sailliz en pié  
En sa main tint un baston de pomier  
Lo Sarrazin en uuelt ferir el chief 
Quant . iuconte le corent enbraciers  
Et li paiens s en est molt coreciez  
L espée tret plus qu en mi la moitié  
Qui li lessast  ia li copast lo chief  
Quant Aymeris par lo braz lo retients  
 Sarrazin frere   dist Aymeris li fiers  
 Il n est pas sens mellée comenciers  
 A l amiral uostre seignor poigniez  
 Et si li dites que soit apareilliezs  
 Il m aura ia armé sor mon destrier .  
Quant cil l oï onques ne fu si liez  
uint au mulet et es arçons s asiet  
Par mi la porte s en uint tost eslessiez . 
Il ira ia a l amiral noncier 
﻿Que Aymeris s adobe . 
Quens Aymeris  li ientils et li bers  
Ses garnemenz plus chiers a demandés  
Si chanbellenc li corent aporter . 
En son dos uest un blanc auberc safrés  
En un tresor a Rome fu troués  
Qui la fleror en sent el tens d esté 
Ou en iuer  quant il est eschaufez  
De Paradis li poroit remenbrer . 
Puis lace l elme Raguenel de Moncler  
Un roi paien Ullague fu de mers  
Set uint galies seult auuec lui mener 
Quant il aloit sor crestiens rober . 
Ceint Finamonde al senestre costés  
Au col li pendent un escu noielés  
Pierres et pasmes i gietent grant clartés  
Il n est oisel qui tant par ait biauté  
Poisson ne beste qui n i soit figurés  
II . aumatiz i ot d arient fondez  
A blanc iuoire  a cristal seelés  
C . dionicles i pent d or esmerés  
uoiz de seraine ne s i poroit ioster  
Rote ne timbre  uiele ne iugler 
N i contreuaut lo pris d un ail pelés  
Pent a son col danz Aymeris li bers  
Par les enarmes l a un petit crolés  
Les dionicles comencent a soner  
Tote en tentist Nerbone la cités  
La hanste ot fort en l espié noielé  
A . uclox d or lo confanon fermés  
Ferrant li ont en la place amené  
A grant merueille richement conreés  
Li arçon sont a cristal atorné  
Les auues sont d iuoire d otremer  
La couerture d un brun paile roé  
De ci en terre taillié et gironé . 
Li quens i monte  a estrier n en sot gré  
Toz ses barnaies lo comanda a Dés  
Dame Hermeniarz comença a plorer  
Qu ele forment se dote . 
Danz Aymeris s en ist par mi la portes  
Clerc et chanoine et ces moine ploroient  
A oroison a terre se cochoients  
Por lor seignor Damedé reclamoients  
Chases et croiz a ces iglises portent  
Ces gros sainz sonent et ces petites clochess  
As murs en corent molt merueillos estoire 
De cheualiers  de boriois et de dones . 
Et Hermeniarz fu en la tor plus noble 
O ses puceles  ne sai . xuo . xiiii . 
Et Aymeris cheuaucha a grant force  
La bone enseigne desploiée et destorse . 
En mi lo pré ficha sa hanste grosse  
Prent l olifant par . iiiifoiz le corne 
Que tote l ost des Sarrazins en crole  
Et de Mahom la mestre sinacogue . 
Paien l oïrent et ioie grant en orent 
Qui la traïson menent . 
Quens Aymeris s estut en mi lo chanps  
Ses destriers grate del destre pié deuants  
Par . iiiienpointes a soné l olifant  
Bondir en fet Nerbone la plus grants  
A uoiz escrie a Corsolt l amirants  
 Roi  car t adobes . Que uas tu gopillants  
 Se uels bataille  encui l auras molt grant  
 Ainz n eüs tel en trestot ton uiuant . 
 Dame Hermeniarz o lo cors auenant 
 Aura ta teste ainz lo soleil cochants  
 Ie li rendrai a tot l elme luisant  
 Que ie li ai promise .  
Li amirals fu de molt male lois  
Premierement fet armer . iiiirois  
A mil paiens fist prendre lor conroi  
Que laist es trés enbuschiez detrès soi 
Et il s en ist brochant tot a desroi 
Sor un destrier a merueillos conrois  
Destort l enseigne qui entor l hanste estoits  
Luès qu il desplie  si maine tel rauoi  
Tot en tentist li pui et li maroiss  
Deuant sa tente s eslessa . iiiifoiz . 
Dist Aymeriss   Par ça uos en uendroizs  
 Se uos rendrai salu a l acier froiz 
 Et en trerai del sanc del plus uermoil .  
Dist l amiralss   Tu ne plains mie toi  
 Ne la grant honte qui auenir te doit . 
 Ie te quit tel conreer ainz lo soir 
 N aura parent qui te uoille ueoir . 
 Or te defi de Mahom et de moi .  
Lors lessent corre les destriers demanois  
Bessent les lances o les confanons froiz  
Granz cox se donent es escuz uianois  
Desor les bocles peçoient les fers froizs  
Ainz l amirals ne se mut une foiz  
Mès Ferranz chiet ou Aymeris seoits  
Dist l amiralss   Ia mès ne monteroiz  
﻿  Qu ançois perdrez la teste .  
Quens Aymeris se senti abatu  
Il n en pot mès  que Ferranz fu cheüzs  
Honte ot li quens  si home l ont ueü  
Boriois et dames del palès et del mur . 
Il se dreça et Ferrant sailli suss  
Li quens monta dolenz et irascuzs  
Et l amirals ne s est mie esperduzs  
Lo destrier point qui li cort de uertu  
Brandi la hanste ou li confanons fu  
Fiert Aymeri deuant en son escu  
Desoz la bocle li a fret et fendus  
Enpoint lo bien et bote par uertu 
Que del auberc sont li doble ronpus  
Tot de plain l a par mi lo cors feru  
De l autre part s en est l espié issuz 
A tot le fer et une aune de fusts  
Li confanons remest dedenz l escu . 
Quens Aymeris se sent el cors feru  
Li cuers li mant  li uis en ot oscurs  
Molt afebloie del sanc qu il ot perdus  
III . foiz se pasme sor l auferrant quernu . 
Li amirals ne s est mie esperduz  
Esperonant est cele part uenuz  
En son poig tint lo branc d acier molu  
Par mi son elme l a quatre cox feru  
Par un petit que ne l a abatu  
Quant se retint Aymeris li menbruz  
Sus les estriers s afiche . 
Quant Aymeris se sent naurez el cors  
Il mist sa main en trauerciers son dos  
Trueue lo fust  s en a tret lo fer hors  
Desus l arçon deuant lui l a destorts  
S or ne se uenie  ia sera de duel morz . 
Et l amiral li uint toz les galos  
Et Aymeris lo fiert par tel esfors  
Grant cop li done sor son escu a or  
Qu il li peçoie et l auberc li desclot  
Et son espié li passe lez lo corss  
Plaine sa lance l abat del destrier sor . 
Bien le garissent deable de la mort  
Car en char ne le toche . 
Quant Aymeris ot lo roi abatu  
De Finamonde l a sor l elme feru  
Trenchié li a lo mestre coing desus  
Quant a l auberc s est li cox retenuzs  
Ia l eüst mort s il eüst sa uertu  
Mès foibles fu del sanc qu il ot perdus  
Et ne porquant si l a il abatu 
A ienoillons que François l ont ueü . 
Sarrazin uoient lor sire est cheüz  
Poez sauoir ne se celeront plus  
Issent des tentes et del bruellet foillu  
Et Narbonois sont de la porte issu . 
Communement se sont entr ax ferus  
La ueïssiez un estor maintenu  
Tante anste fraindre et percier tant escu  
Et tant auberc desmailié et ronpu  
Tant cheualier cheoit et abatus  
Li nauré braient et li mort chient ius  
Li destrier fuient par mi lo pré herbus  
Et seles uoides et les poitrax ronpuz . 
uerser i firent tresqu a . iiiimil Turs 
A la premiere pointe . 
Forz fu l estors et merueillos et granz . 
Bien se defent quens Aymeris li blanss  
u . Amoraiueslor i a morz el chanp . 
Par la bataille  ez un paien  Cobrants  
Rois fu de Niques et cosins l amirants  
Cheual ot bon  merueillos et corants  
Trestoz fu noirs mès que les piez ot blans  
Et les orilles et les nasiers deuants  
Paien l apelent Tranchemor lo bruiants  
N a tel destrier deci en Orient . 
Li paiens fu hardiz et conbatanz  
Ocis nos a Ioceaume et Guinement . 
Molt en pesa conte Aymeri lo blancs  
Cele part uint a esperon brochant  
Fiert lo paien sor son elme luisant  
Les mestres quierres en abat par deuant  
Li blans aubers ne li ualut un gant  
Tot le trencha deci en l auferrants  
Estort son cop  si l abati el chanp . 
XIIII . roi sont uenu poignant 
Qui uont ferir Aymeri lo ferrant  
u . en l escu et . iiiien l auberc blanc 
Et . iiien l elme et . iiisus l auferrants  
Abatu ont dant Aymeri el chanps  
Paien lo fierent contre terre en iesant . 
Premiers i uint Corsolz li amiranz  
Trois cox li donc de l espée trenchants  
XXII . roi l enmenoient ferant  
Quant il lor rent s espée . 
Quant ont ueü François de lor seignor 
Qu il a rendu son branc a l aumaçor  
Sauoir poez que il en ont dolors  
Hanstes bessiées se fierent entre lor . 
La ueïssiez un communel triboul  
Tant hanstes fretes  tant paien doleros  
Tant cheualier destroit et angoissos . 
Ia fussent mort et Aymeri rescos  
Quant l amirals fist soner ses tabors  
XX . mile greles a force et a uigors  
Dont est montez l estoire perilloss  
XX . mile sont de la ient paienor 
Qui nos François tornerent al desoz  
Ce fu domaie et pertes  
Quant François ont de lor seignor ueü 
Qu il ot son branc a l amiral rendu  
Sauoir poez grant duel en ont eüs  
Lances bessiées se sont entr ax feru . 
La ueïssiez un estor maintenu  
Tant hanste frete et percié tant escu  
Tant cheualier cheoit et abatu . 
A nos François en est mal aduenus  
De mil qu il erent n est que . xx . remasu . 
Par mi les rens en sont ferant issus  
Cil ont l entrée de Nerbone perdu  
Que Sarrazin la lor orent tolu . 
Fuiant s en uont tot un chemin batu 
Qui ua en France la droit ou li rois fus  
Au dos les siuent bien quatre mile Turs  
Quant se retraient  que nes enchauchent plus  
Si lor lancierent lor espiez esmoluz . 
De . xx . qu il erent ont les . uabatuz 
Qui el chemin orent les chiés perduzs  
Or ne furent que . xu . 
uont s en li Franc brochant a esperon  
Deci en France que ia ne fineronts  
A Looys lor seignor le diront 
Que Aymeris est pris par traïson . 
L amirals uint deuant son paueillon 
Et descendi desoz un pin roonts  
La le desarment si dru et si baron 
Et l afublerent d un mantel uermeillon  
Entailliez fut a bestes et a florss  
Il le conquist au port d Inde maiors  
La li donerent marcheant par amor 
Pour ax conduire par lo ual Tenebrox 
Iusqu a la terre Murgalent de Monflor . 
C est une terre de molt riche ualors  
Marchié et foire i corent chascun ior . 
Deuant li fu Aymeris son prisons  
IIII . Amoraiue le gardent enuiron  
A trenchanz haches  a fuz et a bastonss  
Mahomet iurent que iostice en feront . 
Lors le desarment li encriesme felons  
Si li delacent lo uert elme roont  
Si li osterent lo auberc fremillons  
Tot remest sengles en l hermin peliçon . 
Par desoz ot lo uermeil siglatons  
Gros ot les braz et carrez ot les poinz  
Fiere la chiere et regart de lion  
Les euz ot uerz et clers comme faucon  
Blanche la barbe qui li pent al mentons  
Naurez estoit d un espié a bandon  
Li sans l en raie deci a l esperons  
Si bel uiellart ne uit onques nus hom . 
Premiers l apele li niés a l aumaçor  
Li plus bels hom de tote paienors  
Dame nel uoit que uers li n ait amors  
 Aymeri frere  bien uois que pris t auonss  
 Se tu uels fere ce que nos te dirons  
 Que tu aores Teruagan et Mahom  
 Nos prierons a l amiral trestot 
 Que te lest uiure et si te doinst onors  
 De Corcenie porteras l oriflor  
 Dru l amiral seras clamez toz iors . 
 Se tu nel fez  tu morras a dolors  
 De toi ferons un destruit merueillos  
 Une quintaine ou Sarrasin ferront . 
 De mil espiez seras encui seignor  
 Froiz et forbiz  trenchanz et perillos  
 Qui enz el cors et el cuer te ferront  
 Car tes lignaie nos a pené toz iors  
 Et tu meïsmes en est li plus cruoss  
 Mahomet te confondes   
 Di uas  paien   Aymeris lor disoit  
 uos m auez pris  bien sai que m ocirroizs  
 Ia ne ferai nes un de uos uoloirs  
 Ne chose nule que dire me sachoiz . 
 Fetes Mahom uenir deuant lo rois  
 Se il parole la maintenant a moi  
 Et me pleuist ici la soie foi  
 Et les couanz a tenir que m orroiz  
 Lors le crerai  s en mon conseil le uois  
 Ou se ce non  par Saint Pol de ualcois  
 Ie le ferrai de mon poig une fois  
 Qu en chose mue ne metrai mon espoir 
 Qui el cors n a la uie .  
L amirals ot lo preu conte Aymeri 
Que ne uuelt rien fere de lor plesirs  
Par mi tot ce que Sarrazin l ont pris 
Menace il Mahomet a ferir . 
Tel duel en a a po n enraie uiss  
Par maltalent en est en piez sailliz  
En sa main tient un baston pomerin 
De la retaille d un espié poiteuin  
Par mi lo chief uost lo conte ferir  
Quant . iiiiroi li corurent tolirs  
Si li escrients   Por Mahomet  merci . 
 Droiz amirals  trop es preuz et hardiz . 
 Si sauons bien que par toi l as conquizs  
 Lesse le uiure de ci qu a lo matin  
 Par mi les braz sera penduz toz uis . 
 Une quintaine en feront Sarrazin  
 Si i poindront paien tot ademis  
 La l ocirons a nos espiez forbizs  
 Iluec uerras qui melz saura ferir .  
Dist l amiralss   Et ie l otroi ainsi . 
﻿  De tel mort uueil qu il muire .  
Quens Aymeris s estut en mi lo tref 
D un grant espié par mi lo cors naurezs  
Li sans li raie contreual lo costé  
Moillié en ot les esperons dorezs  
Li cuers li ment  li oil li sont troblés  
Trois fois se pasme  ne s en pot consirrer . 
Et paien crients   uos mar i fustes nezs  
 Se uosissiez Mahomet aorer  
 uos fuissiez ia gariz et respassez .  
Premiers parla Corsolz li amiréss  
 Seignor   dist il   un petit m entendezs  
 Par Mahomet  quel conseil me donezs  
 Par Teruagan  mon seignor naturel  
 Ie ne uosisse por trois de mes citez 
 Que il morust deuant moi en cel tref  
 Ainz en feïsse une iostice tel 
 Deci a Rome en oïst en parler .  
Dist Clarabins  l aumaçor d otremer  
Li plus bels hom de . lcitez  
Dame nel uoit que ne le uueille amers  
 Sire amirals  un petit m entendezs  
 Se or uolez par mon conseil ourer  
 Bien uos dirai comment porrez errers  
 Fetes espines coillir et aüner  
 Deuant Nerbone fetes fere un grant ré  
 A feu grezois le fetes alumer  
 Quens Aymeris i soit toz nuz menezs  
 Par les . iibraz sera dedenz ietez . 
 Ia fu il pere au chetif Aïmer 
 Que oceïstes a Porpaillart sor mer 
 Qui nos lignaies a pris et afolez 
 Et destruites nos iestes .  
Li amirals fu plains de grant boisdie  
De traïson et de grant felonie . 
Par lo conseil que Sarrazin li dient 
Deuant Nerbone fet fere une aramies  
De char salée et de feu l a esprises  
Trestot lo giet d une pierre petite 
En ua amont la flanbe tote uiue . 
Lo conte i moinent por fere la iostices  
II . cheneliu lo batent et detirent 
O esglentiers et o ueries d espines . 
En . xxxlex li trenchent la char uiue  
Li sans en saut en . xlex o en . xu . 
Dame Hermeniart a en la tor choisie  
A haute uoiz li frans quens li escries  
 Franche contesse  ia fustes uos m amie . 
 Ie morrai ia  que près sui del iuïses  
 Dex en ait l ame et li sainz Esperites  
 Mès une chose uos uueil prier et dires  
 Por amor Deu  lo fil sainte Marie  
 Por nule rien que Sarrazin uos dient  
 De la cité ne lor rendez uos mie  
 Ançois me lessiez ardre .  
Dame Hermeniarz ot son seignor parlers  
Bien le conut quant el le uit mener . 
Li cheneliu qui le durent garder 
Des esglentiers li batent les costez  
En . xxxlex en font lo sanc uoler . 
uienent au feu  enz le uuelent ieter . 
S il ot poor ne l estuet demanders  
Deu reclama qui en croiz fu penezs  
 Glorios pere  qui me feïstes né  
 Garis moi  sire  que n arde en cel ré .  
Es murs en corent de la bone cité  
Home et feme  meschine et bachelers  
Et cheualiers et demaines et pers 
I ueïssiez par ces querniax pasmer 
Et Aymeri lor seignor regreters  
 Filz de baron  ientils quens naturels  
 Molt nos auez tenuz en grant chiertés  
 Or uos ueons a tel honte mener  
 Ne uos poons secorre n aiuer .  
La ueïssiez maintes noches ieter  
Et maint anel peçoier et quasser 
Qui erent d or a cristal noielé . 
Dame Hermeniarz ne pot un mot soners  
Pasmée chiet sor lo marbre listé  
Quant ses puceles l en corent releuer  
Et si li prient por sainte charités  
 Franche contesse  por quoi uos dementezs  
 Mès or alons a l amiral parler 
 Se ia nul plet i porrions encontrer  
 Que nos rendist lo conte naturel  
﻿  Lo seignor de Narbone .  
Quant Aymeris uit lo feu angoissos 
Qui fu ardanz  bruianz et doleross  
Deu reclama par ses saintismes nonss  
 Glorios pere  qui feïstes lo mont  
 Et en la uirie preïs anoncion  
 Nestre deignas por raenbre lo mont  
 Lo ber saint Pere meïs en pré Noiron 
 Et conuertis saint Pol son conpaignon  
 Ionas ietas del uentre du poisson 
 Et garesis Daniel del lion  
 La Madelaine feïstes lo pardon  
 Quant herberias dedenz l ostel Simon  
 Et a uos piez se mist a ienoillonss  
 Iluec plora par bone entencion  
 Ses uos laua entor et enuiron  
 uos l en leuastes amont soz lo mentons  
 De son seruise ot molt bon guerredon  
 Qu ele est lasus en ta grant mansions  
 A Moises passas la mer sanz pont 
 Que n i queïst ne chalant ne noton 
 Quant tu noias lo pueple Faraons  
 Flueue Iordain feïs issir des fonz  
 Si t asseïs en mi sor un perron  
 L eue bruiant si te clost enuiron  
 L aniesdel ciel te mist lo cresme el front  
 Sainz Iehans dist que Crist auroies non  
 Crestienté i meïs en ton non  
 Puis en alas enz el desert parfont  
 Et conuersas o les apostres bons  
 Et ieünas toz les . xliors 
 Et lo quaresme lor cressis ton sermon  
 Iusqu au iuesdi de l asolucion  
 Que tu liuras ton cors a passions  
 Ce feïs tu por nostre raençon . 
 Si com fu uoir et croire le deuons  
 Garissez moi de cest feu angoissos 
 Que ie n i arde a duel et a tristor .  
Li amirals est uenuz lo corss  
Bien fu armez desor un destrier ross  
En sa main tint l amirals un baston  
Les chenelius en a batuz andoxs  
 Fil a putain  por quoi atargiez uoss  
 Ietez le moi en cest feu doleross  
 Fere li uueil un martire cruos .  
Dame Hermeniarz l apela de la tors  
 Sire amiral  entendez ma resons  
 Respitiez moi  se uos plest  cest prisons  
 N i doit ardoir  iel requier par amors  
 Escotez ma parole .  
L amirals ot dame Hermeniart parler  
Deuant li fist Aymeri arrester  
Les chenelius targier et demorers  
 Dame   fet il  dites que uos uolez .  
Ele responts   Ma reson escotez  
 Que d Aymeri uos uueil merci crier  
 Que sain et sauf et uif le me rendezs  
 Par nos . iicors nos en lessiez alers  
 Ie uos rendrai Nerbone la cité  
 S aurez les rentes et les establetez  
 Si com auoit danz Aymeris li berss  
 Et li boriois l ont dit et creanté  
 Se lor lessiez la lor loi aorer  
 Iureront uos amor et feelté .  
 Dame   dist il   de ce fet a parlers  
 I en parlerai a un conseil priué .  
X . aumacors a au conseil menez 
Et . xxx . rois sarrazins d otremer . 
Premiers parla Corsolz li amiréss  
 Seignor   dist il   un petit m entendez . 
 Par Mahomet  quel conseil me donez 
 De la parole que uos oï auezs  
 Ie ferai ia ci Mahom aporter 
 Et iurerai desus  se uos uolez  
 Que Aymeris ne sera ars el ré . 
 Ice ferai se uos le me loezs  
 Et quant sesi serons de la cité  
 Si le ferai en Espaigne mener  
 En Babiloine l amirable cité  
 Et en la chartre trebuchier et ieters  
 A feu grezois le ferai alumer  
 Tote la boche et lo uis et lo nés 
 Et tot son cors traueiller et pener .  
Et cil ont dits   Nos l otroions asez  
 Que or en fetes totes uos uolentez  
﻿  Site amirals de Perse .  
Li amirals fu molt mal talentos  
De uices plains et de granz traïsons  
Qui deuant lui fist aporter Mahom . 
Dame Hermeniart apela de la tors  
 Franche contesse  or entendez a noss  
 Par cele foi que ie doi cest seignor  
 Ie n ardrai pas Aymeri lo baron  
 Se uos me fetes deliurer ce donion 
 Et la cité qui fu mon ancesor  
 Lo roi Sorbrin qui tant auoit ualor 
 Que ocist Charles li forz enpereor .  
— Sire   fet ele   desliez ce contors  
 Se me rendez Aymeri mon seignor  
 Quite uos claim Narbone .  
Li amirals fu molt fax et eschis  
De traïson estoit plains et sotiss  
Adober fet . xmSarrazins  
Et conreer de blans aubers tresliss  
Enprès lor char les lor a fet uestirs  
Par desus ceignent les branz d acier forbizs  
Puis afublerent les mantiax sebelins 
Que ne reluisent li auberc doblentins  
Es destriers montent coranz et arrabiss  
Dant Aymeris firent molt bien uestir 
D un chier bliaut de paile alixandrin  
Puis l afublerent d un mantel sebelin  
El chief li metent un chapel ostarin  
Et le monterent sor un mul aufarins  
Droit a Narbone acueillent lor chemin . 
Totes les portes lor a l en fet ourirs  
A ioie grant les ua l en recoillir . 
Quant paien sont dedenz la cité mis 
Et passé ont les mestres arz uotis  
Les forteresces et les ponz torneïz  
X . mile grelles font ensenble tentir 
Et . mtabors soner et rebondirs  
Ce senefie Narbonois sont traï  
La cité ont perdue . 
Dame Hermeniarz uint a l uis de la tor  
Plorant en uint acolant son seignor . 
Tint une espice onques ne fu meillor  
Oster li uost des plaies la dolor 
Dont il estoit destroiz et angoissos  
Com el choisi l estoire paienor 
Qui ont traï la grant cité maiors  
Tot ont porpris la cité et lo borc  
La forteresce et la plus haute tor  
Et lo palès del tens ancienors  
Les boriois tuent a glaiue et a dolor  
Et les mameles copent a lor oissors  
Et as puceles les ronpent a tortors  
Es mostiers uont et biax et glorioss  
En despit Deu les roberent trestoz  
Et . ucent moines i ocistrent lo iors  
Si debriserent les chases et les cross  
L or et l arient en departent as lors  
Es sales trouent mil destriers coreors  
M . ors priuez et . mmurs anbleors  
Quatre uint sinies et aitretant fuirons  
Ostoirs de mue  esperuiers et faucons  
Et uers et gris et hermins peliçons  
Granz nés d arient a riche couertor  
A chieres pierres qui ietent grant luor . 
Mil boriois pristrent iluec des meillors  
Si lor lierent et les piez et les poinz . 
Mil Sarrazin corurent as adox 
Qui conduiront l auoir et les prisons . 
Onc tel auoir n orent lor ancesor  
Com il trouerent en la uile lo ior . 
De Nerbone ist la proie l aumaçors  
Quens Aymeris en auoit grant dolor 
Qui uitmener sa ient a desenor . 
Sor un somier lo leuerent garçon  
Si li lierent et les piez et les poinz . 
En Babiloine paien l enuoieront . 
Souent regrete Looys son seignors  
 Ha  Looys  ientil enpereors  
 Ne me uerrez ia  sire  a nul ior . 
 Ha  mi enfant  or me demorez uoss  
 Biax sire Guiberz  que ne le sauez uos  
 Que ie sui pris et menez a dolors  
 Car par deça  uendra uostre secors  
 Deuers Espaigne sordra uostre oriflor . 
 Dex m enuoit uostre aïes   
Quant l amirals ot Nerbone traïe 
Li suen baron corurent par la uile  
Tot ont lo borc et les rues sesies  
Les forteresces et lo palès plus riche  
Fors que la tor dont n a encore mies  
XIII . estaies a el palès nobile 
Auant qu on uiegne a la mestre establie  
Es hautes chanbres dant Aymeri lo riche . 
Plus i a or qu en Cordres n en Sezile  
N en Corcenie n en terre Femenie . 
Desoz les uotes  en la grant manantie  
Dame Hermeniart se conplaint et sospire 
Que de uitaille est forment escharies  
Si ot o li . xude ses meschiness  
Et si n i a . isol mangier dont uiues  
De son auoir chaniast une partie  
u . muis d arient por un mui de farine  
Et . xxxsolz por un sestier de sidre  
Por un tret d eue  . cmars d or a deuises  
Mès Sarrazin ne lor uendroient mie  
Ainz la leroient decoper et ocire . 
Li cuers li ment  li menbre li palissents  
Se Dex nel fet li filz sainte Marie  
Ia la contesse ne lor estordra uiue . 
Li amirals fu plains de grant uoidie  
De traïson et de grant boiseries  
Deuant la tor a pris herberieries  
Un tref i tendent paien que fée firents  
N i auoit corde ne feste ne cheuille 
Ne soit a or a pierre o a bericle . 
A Mahomet un grant estaie firent 
Sor . u . colonbes tailliées par mestrie  
Bloes et iaunes et uermeilles et indess  
La l ont leué li Sarrazin de Niques  
Son chapel est d un uert paile de Grice . 
Li amirals estoit plains de boisdie  
Porpensa soi d une grant lecheries  
Onques nus hom ne pensa tel folie . 
Il en apele Auquaire d Aumaries  
 Biau sire niés  uos ne me faudrez mie . 
 uos en irez en terre Femenie 
 Et si direz a Clarissant m amie  
 Qu el uiegne a moi  et si nel lesse mies  
 . XIIII . mil amoint de ses meschines . 
 Ie lor dorrai Nerbone tote quite 
 Que a force ai sor Aymeri conquise . 
 El mois de mai que la rose est florie  
 Desoz Nerbone grant est la praerie 
 Et li onbraies de la mananderies  
 La se poront deporter et deduire . 
 O uos menrez Sarrazins . xxxmile 
 Ques conduiront par les uax de Tubies  
 Que l en nes gait au port soz Aumarie 
 Qu eles ne soient enconbrées ne prisess   
Et dit Auquairess   Molt uolentiers  biau sire  
﻿  Irai ie el mesaie .  
Li Sarrazin ne uodrent prendre termes  
De beles armes se conroient et uestents  
XXX . mil furent a aubers et a elmess  
uindrent sor mer tot droit as basses terress  
Trouent les nés aaisiées et beless  
Dedenz entrerent la pute ient auerses  
Notent et tinbrent et harpent et uielent  
Par mi la mer se naient et gouernent  
Et arriuent au port soz Muciterne . 
En Femenie conterent les noueles 
A Clarissant et as autres puceles . 
XIIII . mil s en conroient de beles 
Des plus cortoises qui furent en la terre . 
Portent oisiax et moinent fieres bestes  
Sinies priuez et calandres et melless  
Iusqu a la mer ne finent ne ne cessents  
En . xxxnés drecent uoiles et perches  
Par mi la mer se naient et gouernent 
Droitement a Narbone . 
La ient paiene que li cors Deu crauant  
Ont a Nerbone pris lor herberiement . 
L amirals monte sa tor de maintenant . 
XX . aumaçor et . xxxroi puissant 
Droit a la tor uindrent esperonants  
Dame Hermeniart apelent en riants  
 Franche contesse  car issiez ça auants  
 Si parlerez a Corsolt l amirant . 
 Se uolez fere son gré et son talent  
 Il uos dorra un riche roi puissants  
 . XIIII . contes aurez des plus uaillanz 
 Qu onques ne fu danz Aymeris li blans  
 Qui au mangier uos seruiront deuant .  
Ele s escries   Taisiez  mauuese ient  
 Qui si m auez traïe malement . 
 Forz est la tor  n i enterrez oans  
 Toz li mortiers en fu pestri a sancs  
 uos i poez piquier iusqu a . xanz  
 N en abatrez solement plain un gant . 
 . C . dehait ait Mahon et Teruagan 
 Et tuit icil qui en els sont creant  
 Que uitaille ai ceenz a mon talent 
 Et cheualiers auuec moi iusqu a cents  
 uos les uerrez deci a po de tens .  
L amirals l ot  a po ne pert lo sens . 
Mil sarrazin s escrient hautements  
 Sire amiral  que te uas atardants  
 Assailliez les et derriere et deuant 
 A pis d acier et a cisiax trenchanzs  
 De cele tor lor abatrons les pans .  
Dist l amiralss   Ie n en ferai neents  
 Maumis seroit l azur et l orpiment 
 Et le cibuire seelé a arients  
 Que leenz ont uitaille pourement  
 Ies en trerai afamez et dolenzs  
﻿  Si aurai la tor saine .  
Or a li rois toz ses fès aconpliz  
Ne mès la tor dont il n est pas sesizs  
En Femenie en a ses mes tramis 
Por Clarissant au ient cors seignori  
Et en Espaigne enuoia Aymeri 
Que cuide fere a grant honte morirs  
Si l ont monté sor un poure roncin . 
Paien cheuauchent ioios et esbaudi  
Et li quens fu coreciez et marrizs  
Il a plore et ieté granz sospirss  
Deu reclama qui onques ne menti  
Et nostre Sire nel met pas en obli  
Ainz li enuoie secors  soe merci . 
Des porz d Osaut repaire Guibelins 
Axxx . mile de cheualiers hardizs  
Bien a gasté lo regne as Sarrazins  
X . citez fretes  . xu . chastiax conquis  
Molt en amene chetiues et chetis  
Turs et Turcoples  Acoparz et Herminss  
Entr els i a . iiiirois Sarrazins 
Qu il ot en chanp uaincuz et desconfizs  
Cil enpliront lo tresor Aymeri . 
Guiberz regarde  si a paiens choisis  
uint a ses ienz  fierement lor a dits  
 ueez ci flote de marcheanz uenir . 
 Adobez uos  seignor  uostre merci 
 Que ne soions engignié ne sospris .  
Et cil ont dits   Tot a uostre plesir .  
Isnelement se sont a terre miss  
La ueïssiez tant blans aubers uestir  
Lacier tanz elmes et ceindre branz forbiz  
Tanz cheualiers desor destrier saillir . 
Li rois Guiberz en apele Aufelin  
Un cheualier coraios et hardi  
Et li a dits   Alez auant  amis  
 Por demander se ce sont Sarrazin 
 Ou marcheant qui uienent lo chemin .  
Et cil responts   Ia n en serez desdiz .  
Point lo destrier  a l encontre lor uint  
Si lor demande qui il sont en latins  
Et cil ont dit  qui ne deignent mentirs  
 Nos somes homes Corsolt lo fil Sorbrin . 
 Prise est Nerbone  s enmenons Aymeri 
 En Babiloine  en l amirable cits  
 La le ferons a grant honte morir . 
— Mal l auez dit  gloton   dit Aufelins  
 Mes sire est li frans quens Aymeriss  
 Dedanz Nerbone molt soef me nori  
 Si m adoba et cheualier me fist .  
Lo destrier point  si a l espié brandi  
Fiert un paien orgoillos et eschis  
L escu del col li a fret et parti 
Et lo auberc derrot et desartis  
Par mi lo cors li met l espié bruni 
Que mort l abat del destrier arrabis  
Tire sa resne si est d ax departi . 
Paien l enchaucent deci qu a . iiiiuint 
Qui li lancierent maint roit espié forbis  
Ne le tochierent  Deu ne uint a plesirs  
Auberc ot fort qui de mort lo gari  
Destrier isnel qui tantost le raui . 
 Seignor baron   dit li rois Guibelins  
 Nostre mesaie s en uient tot ademiss  
 Mien escient aucuns en a ocis . 
— Seignor  sachiez ce sont ci Sarrazin . 
 Rengiez uos tost et pensez del ferir  
 Car n en iront sanz perte .  
Li rois Guiberz fu preuz et uertuos  
Hardiz as armes et fiers et coraios . 
A . mFrançois comanda ses prisons  
De toz les autres a fet ses conpaignons 
Qui uolentiers lo siuent par amor . 
Granz fu la plaigne et laries li sablonss  
Li rois Guiberz cheuauche Pliemont  
Un uair destrier qui fu a l aumaçor 
Que il conquist desoz Inde maior . 
Sarrazin uoient que il ne la garront 
Et sanz bataille pas n en eschaperonts  
Po furent ient  si lessent les prisons  
Fuiant en uont par mi un ual parfonts  
Franc les enchaucent qui aesmé les onts  
Qui il consiuent il est morz a dolors  
N en eschapa ne mès que uns toz solss  
Icil ot non Murgalant de Monflor  
Rois fu d Egite  a merueille orgoillos  
Destrier ot bon corant et rauinos  
Broche le bien  et il cort de uigor  
L anste brandi a tot lo confanon  
Guibert feri en l escu au lion  
Desoz la bocle li peçoie et confont 
Et lo auberc li desmaille et derront  
Lez lo costé li mist lo confanon  
Enpoint le bien et bote par tençon  
Mès onc li rois n en deguerpi l arçon  
Mès a l espée dont a or est li ponz 
Le ua ferir desus l elme roont  
Totes les pierres en deuale et confont  
Tot le copa entreci qu al pomons  
Trois moz li dit par contralioisons  
 Otres  paien  fil a putain  gloton  
 Dex destruie ta iestes   
Molt par fu liez li frans quens Aymeris  
Quant fu rescos et si boriois garis  
Tel ioie en a que toz li cuers li rit . 
Mès liez fu  ne se pot eslargir  
Et neporquant si broche lo roncin  
Par mi lo chanp s en uint a Guibelins  
Si li demandes   Estes uos ce  biax filzs   
 Oïl uoir  pere   li enfes respondi  
 Qui uos naura  la mès n ert mes amis  . 
Sor l erbe uert le descent del roncin 
Et a s espée li trancha lo seïns  
As piez li chiet si li crie mercis  
 Que ferai ie  sire   dit Guibelins  
 Irai m en ie  ou fuirai en essils  
 En hermitaie m en deuroie foïr . 
 Ie uos deüsse et garder et chierir  
 Si uos lessai comme dolenz chetiz .  
Dist Aymeriss   Iel te pardoig  biax filzs  
 Se ce feïs  iel comandai ainsi . 
 Li rois Corsolz m a malement bailli  
 Arse a ma terre et gasté mon païs 
 Et ma cité et mon donion a pris  
 Et moi nauré de son espié forbi 
 Par mi lo cors  que ia n en quit garir .  
Et dist Guiberzs   Biax pere  mal le fists  
 Conparra lo  se Deu plest et ie uif . 
 Se Dex me sauue et freres et amis .  
I . oignement a demandé et pris  
uint a son pere  en la plaie li mist  
Puis li benda les flans a un ceinsil . 
Armes demande li preuz quens Aymeriss  
El dos li uestent un blanc auberc treslis  
El chief li lacent un uert elme bruni  
L espée çaint dont li brans fu forbiz  
Au col li pendent un fort escu uoti  
Baillié li ont un espié poiteuin 
Et l ont monté el destrier arrabis 
Dont Guiberz ot lo sarrazin ocis . 
Or lerons ci del preu conte Aymeri . 
Huimès deuons as enfanz reuenir  
Au conte Hernaut  a Bueuon  a Garin 
Et a Guillaume d Orange lo marchis 
Et a Bernart de Brubant lo hardi  
Qui a Nerbone uienent a Aymeri 
A . xxx . mil de cheualiers hardiz . 
Descendu sont soz lo pui de Monbrin  
Gardent sor destre par delez un chemin  
De Femenie ont l estoire choisis  
Dames i a iusqu a . xiiiimil 
Et . xxxmil de felons Sarrazins . 
Deuant el chief uoient Mahom uenir 
Et l estandart Corsolt  cel arrabi  
L or et les pierres qui forment resplendist  
Tot en reluist la terre et li païs . 
As armes corent li fil dant Aymeri . 
Ci commence barnaie . 
Granz fu la plaigne par desoz Roche Agnieres  
N i ueïssiez ne conble ne bruiere  
N i trouissiez ieneste ne fochiere  
Fors l erbe uert florie en la ioncieres  
Li auferrant a lor piez la marchierent  
Bone fleror lor en uint a la chieres  
François cheuauchent les lances abessiées  
Cortoisement adobent lor eschieles . 
La ueïssiez tante pointe eslessiée  
Tant escu fret  tante tarie perciées  
Des abatuz fu la terre ionchiée . 
As premiers cox Mahomet abatierent 
Et l estandart par terre trebuschierents  
Et les puceles en furent esmaiées  
Entor Mahom se tenoient rengiées  
Tordent lor poinz et lor cheuex tirierent . 
Paien saillirent  la pute ient entiere  
Qui ont tel duel a po que n erragierents  
Et li François durement les requierent  
Quant uenu sont ensenble . 
Forz fu l estor soz lo pui de Monbrins  
Turc et François furent ce ior uoisin . 
Onques paiens por poor n i guenchi  
Ne cheualiers n i fu de ioindre eschiz . 
La ueïssiez un estor esbaudi  
Tante hanste fraindre et tant escu croissir  
Tant bon auberc desmailler et faillir  
Tant poing  tant pié  tante teste tolir  
Sanc et ceruele contre terre ialir  
L un mort sor autre trebuchier et chaïrs  
Tote ior dure la guerre et li estris  
De ci al uespre que paien sont guenchi . 
Bien les requierent li fil dant Aymeris  
De chanp les gietent la Damedé merci  
A lor espées nues . 
Quant Sarrazin furent de chanp ieté  
A molt grant poine sont des nos deseuré . 
A . xxxmil par conte tot nonbré  
Par itant furent as dames chadeler 
Et a l estor commencier et leuer  
N en est de toz que . iiimil eschapés  
Cil sont es cors et plaié et nauré  
Les escuz frez et les aubers faussez . 
A une part se sont el chanp torné  
uirent Mahom par terre crauenté 
Et l estandart dant Corsolt l amiré 
De l autre part trebuchié et uersé  
Enuiron li les puceles plorers  
Tel duel en ont a po ne sont desués  
Mahomet iurent et Apollin lor dé 
Ia ne fuiront de bataille chanpel . 
Bessent les lances  si sont alé ioster  
Et li François nes ont pas refusezs  
Fierent et chaplent des espées del lé  
Et des espiez trenchanz et afilez . 
La ueïssiez un estor communel  
Tant hanste fraindre et tant escu troer  
Et tant auberc derronpre et descirer  
Tant pié  tant poing  tante teste coper  
Sanc et ceruele encontremont uoler  
L un mort sor autre uerser et raoler . 
As Sarrazins en est mal encontré  
N en est des lor que . isols eschapez 
Qui ne soit morz  ocis ou afolezs  
Ne mès Auquaires li niés a l amiré . 
Cheual ot bon  par tant s en est tornez  
Par mi les rens en est fuiant alez  
Desor senestre est son chemin remés  
Une autre uoie sor destre en est tornez  
Par ou il quide droit a Nerbone aler . 
Molt ala tost  se ne fust esgarezs  
Florent l enporte corant et abriué . 
Ihesu de gloire qui en crois fu penez 
Et uint en terre por lo monde sauuer  
Li doinst anuit en tel leu assener 
Por quoi François resoient hérité 
De la cit de Nerbones  
Plest uos oïr com li nostre ont errés  
Ainz que l estor poïst estre afiné  
Fu nuit oscure  nus n i choisi son per  
Ne confanon ne bessier ne leuer . 
Entre les morz sont li uif ostelés  
Desore l erbe firent tendre lor trezs  
N i a cheual qui se uoille esfreer  
N i a uassal qui ne soit ahanez . 
A mangier font as puceles porter 
Qu il ont conquises des Turs et des Esclerss  
Prou lor en donent  que il en ont asez  
Que Sarrazin i orent aporté 
Et aconduit par mi l eue de mer . 
Mès d une chose sont François malmené 
Que danz Bernarz de Brubant la cité 
I fu el cors de . iiii . espiez naurez . 
Il li deslacent lo uert elme iemé 
Et li desceignent lo bon branc aceré  
Del dos li traient lo blanc auberc safré  
Et lo bliaut de paile gironés  
Tot remest nuz iusqu as braies oster . 
Les mortex plaies li ourent del costé  
Li sans en salt et li dus est pasmez . 
La ueïssiez si grant duel demener  
Tordre tant poing et tant cheuel tirers  
Plore Guillaumes li marchis au cort nés  
Hernauz et Bueues et danz Garins li ber  
Et se clamerent chetif  maleürés  
 Hui muert li melz de nostre parentés   
Mès as puceles en a pris grant pités  
La mestre d ax fist forment a loers  
 Seignor François   dist ele   ne dotezs  
 Ie l aurai ia gari et respassé .  
Entre ses braz prist lo conte soef  
Dist . iiiparoles de sainte Trinité 
Et de la croiz de la crestienté  
Dont estanchierent les plaies criminels  
Et de uin blanc li a fetes lauers  
Un oignement tret d un escrin paré 
Qui contreuaut tot l or de . xcitezs  
De tot l auoir a trois rois coronez 
Ne seroit il esligiez n achetez . 
Quant Ihesus Criz fu en la croiz penez  
Que Iuï l orent batu et flaielé  
Li trois Marie l alerent uisiter . 
Nicodemus dut la boiste garders  
En Femenie l en fist Longis porters  
Lo païs aime por ce qu il en fu nez . 
Les mortex plaies en a fait aesmer  
Dedenz tochier et defors adeser  
Et un petit l en fist lo col passer  
Et puis drecier et en estant leuer  
Ez uos lo conte gari et respassé . 
La ueïssiez grant ioie demeners  
 Seignor baron   ce dit Hernauz li ber  
 Ie sui toz sains  la merci Damedés  
 Onc si legiers ne fui en mon aé .  
Onc tel auoir n ot li rois Desramez  
Sansses li forz ne Tiebauz li esclers  
Ne l amirals d otre la Roie mer  
Com nos François ont el chanp conquestés  
Et si nel seuent mie . 
François se uentent  por les dames s orgoillents  
Cele nuit iurent entre l eue et la broilles  
Ni a cheual qui esfreer se uoilles  
Auquaires point  durement s esuiguore  
Et trespasse la terre . 
Auquaires broche et passe lo païs  
Isnelement  ne prist cesse ne fins  
Aler quida au fil lo roi Sorbrin  
Droit a Nerbone  a Corsolt l Arrabis  
Mès il i a de tot en tot failli  
Assenez est au franc conte Aymeri 
Et a Guibert lo menor de ses filz . 
En une lande de loriers et de pins 
Troue enbuschié lo conte auuec son fil  
Et li paiens s en fuit tot ademis  
Que n en sot mot iusqu en l agait fu miss  
François le corent de totes parz sesir  
Espées tretes  qu il le uuelent ferir . 
Il lor crias   Por Mahomet mercis  
 Ne me tochiez  franc cheualier hardis   
Demanda lor qui il sont en latin  
Et cil ont dit qui ne uuelent mentirs  
 Nos somes homes lo preu conte Aymeri 
 Et dant Guibert lo menor de ses filz  
 Et hui matin l escost a Sarrazinss  
 En Babiloine l enmenoient chetif . 
— Por Mahomet   Auquaires respondi  
 Tant par foisonnent li fil dant Aymeris  
 Or quidoie estre respassez et gariz  
 Et ie me sui en lor linaie mis .  
Il le menerent deuant lo uiel flori . 
Il fu cortois  a la terre s assist . 
Premiers l apele danz Guiberz li marchiss  
 Sarrazin frere   ce a dit Guibelins  
 Ton escu uoi peçoié et maumis  
 Et ton uert elme enbarré et croissi 
 Et ton destrier uoi de corre alenti  
 Toi uoi sanglant et ta chiere et ton uiss  
 Bien senbles home qui d estor soit partiz . 
 Ou uass  Dont uienss  Ou alass  Que queïss  
 Or di uerté  garde que ne mentir  
 Ou  par celui qui en la croiz fu mis  
 Ie te ferai toz les menbres tolir  
 Ardoir en feu et fere male fin .  
Et cil respont  ia n i aura mentis  
 De Femenie reperoie hui matin  
 Dames menoie iusqu a . xiiiimil  
 Et . xxxmde cortois Sarrazins  
 Et descendismes soz lo pui de Monbrin 
 En une lande de loriers et de pins . 
 La trouai . udes filz dant Aymeris  
 Ier tote ior a ax me conbati . 
 Mi conpaignon i furent tuit ocis 
 Fors que mes cors qui en eschapai uis . 
 Trestote nuit ere ça afoïz  
 Aler quidoie au fil lo roi Sorbrin  
 Droit a Nerbone a Corsolt l Arrabi  
 Por lo domaie raconter et iehir 
﻿  A Corsolt de sa perte .  
 Sarrazin frere   dist Aymeris li ber  
 Ie connois bien ce destrier que auezs  
 Florent a non  si fu Gaudin l escler  
 Un Sarrazin seignor de Durestés  
 A Finamonde li fis lo chief uoler  
 S en amenai lo destrier seiorné  
 . u . anz lo fis a Nerbone garders  
 Par nuit me fu en mes chanbres enblez  
 Or le me ra uostre sire amené . 
 Folement estes uenuz et assenezs  
 uostre seignor me uoloit ardre el ré  
 Deuant Nerbone l amirable cités  
 Ie uos ferai toz les menbres coper  
 Ardoir en feu et la podre uenter  
 Se ne uolez Damedeu aorer . 
— Aymeri sire   dit Auquaires li ber  
 Bien ai Mahom essaié et proués  
 Hui main lo ui par terre crauenté 
 Et a François trebuchier et uerser  
 Onc nel soi tant par besoing reclamer 
 Que me peüst secorre n aïders  
 Ie crerai mès en uostre Damedé  
 Celui qui fet et yuer et esté  
 Et qui nos done et lo pain et lo blé .  
Respont li quenss   Dex en soit graciezs   
Auuec Guibert ot uenuz . iiabezs  
Une fontaine sordoit en mi lo pré 
Et li abé la seignent de par Dé  
Et si i metent et lo cresme et lo sels  
Lo Sarrazin firent dedenz entrers  
Quens Aymeris l ala premiers leuer  
Li rois Guiberz et des autres assezs  
Mès onc son non ne uodrent remuer  
Ainz li aferment selonc crestientés  
Ce fu Auquaires  li ientils et li ber  
Li preuz  li saies  li cortois adurezs  
Mieudre conuers ne fu de mere nez  
Qui plus amast sainte crestienté  
Qui lor aida Nerbone a conquester . 
﻿Or uient cheualerie . 
 Seignor baron   dist li quens Aymeris  
 Or est Auquaires durement mes amiss  
 Mes fillex est et a Deu conuertizs  
 En sa fiance me metrai lo matin  
 S irai ueoir dant Guillaume mon fil  
 Hernaut  Bueuon et Bernart et Garin  
 La ou il sont soz lo pui de Monbrin . 
— Non ferez  pere   ce a dit Guibelins  
 uos n irez mie uos . iia escharnir . 
 Car un grant mal uos en porroit uenir .  
Respont Auquairess   Por neant l auez dits  
 Que par l apostre que quierent pelerin  
 Miex uodroie estre decopez et ocis  
 Que par moi fust engigniez ne traïz . 
— Et ie l otroi  fillex   dist Aymeris . 
 Dex te doinst bon coraie .  
Aymeris s arme et Auquaires li ber 
De bons aubers et des elmes iemez  
Et des espées et des escuz bendez  
Et des espiez trenchanz et afilez . 
Auquaires a son destrier remué  
Lesse Florent  s a Ploiemont mené . 
Quens Aymeris a Guibert apelés  
 Sire Guiberz  un petit m entendezs  
 Totes uos ienz fetes de ci leuer  
 En Florimont la forest les menez 
 Et les i fetes repondre et esconsers  
 Et si gardez  si chier com uos m auez  
 Que n en isse un por les menbres coper 
 Tant que orrez uostre olifant soners  
 Bailliez le moi  car iel uodrai porters  
 Quant uos l orrez et bondir et soner  
 Sauoir porrez par droite uerité 
 Que ie serai dedenz Nerbone entrezs  
 uos serez sampres sur les cheuax monté 
 As Sarrazins  as Turs et as Esclers  
 Lor conpaignon esserez a l armer 
 Et a l auoir departir et doner . 
— Pere   dist il   si com uos commandez .  
Lo cor li baille  a son col l a ieté . 
Aymeris monte li ientils et li bers  
Ses filz Guiberz li est alez aïders  
Cortoisement l en prist a apelers  
 Père   dist il   ie uos commant a Dé  
 Lo glorios de sainte maiesté 
 Qui uint en terre por lo monde sauuer  
 Que uos defende de mort et d afoler 
 Et Nerbone uos rende .  
ua s en Auquaires et Aymeris li bers  
Si ont lessié lo droit chemin ferré  
Car il redotent Sarrazins et Esclerss  
Auquaires en uet qui tot lo païs set . 
Or lerons ci de Naimeri esters  
Hui mès deuons de Looys chanters  
En doce France li fu dit et conté 
Que Sarrazin en auoient mené 
Dant Aymeri de Nerbone sor mer 
En Babiloine l amirable cité 
Et en lor chartre trebuchié et ietés  
Li rois en fu corrociez et irezs  
Il a mandé la ient de son regné  
L . mil de cheualiers armez  
Puis cheuaucha nostre emperere bers  
Iusqu a Nerbone ne se uost arrester . 
En la montaigne est li rois ostelez  
Sor la uert erbe a fet tendre son trés  
A . x . mil homes se fist la nuit garder . 
Gautiers de Termes fu de l ost desseurez  
Garda aual desoz Monbrin el pré  
Et uit les cieries ardoir et alumer 
Et la fremor oit as barons mener . 
Point lo destrier cele part est alez  
Tante bele arme uit iesir par lo pré  
Tant bon uassal adenz et enuersé 
Et tant destrier fuiant et esgarés  
 Damedeu pere   ce dist Gautiers li ber  
 Ci ot ester  qui que l ait afiné . 
 Dex que n i fui sor lo destrier armés  
 Tant i ferisse de l espée del lé 
 Deci as coutes en fuisse sanglantez .  
A pié descent del destrier seiorné  
Sor l erbe uert a son escu posé  
En terre fiche son espié noielé 
Et aresna son destrier abriués  
Parmi les tentes commença a alers  
Onques n i fu par home destorbez . 
As eschés ioe Guillaumes au cort nés  
Hernauz et Bueues et danz Garins li ber . 
Cil troi se sont encontre lui tornés  
Hernauz ses frere lor a un tret mostré 
Par quoi li autre furent del ieu maté . 
A ces paroles entra Gautiers el tref  
L espée ceinte ua l eschequier osters  
Lors le connut Guillaumes au cort nés  
﻿Qu il estoit de sa ieste . 
 Sire Gautier   li preuz Guillaumes a dit  
 Fustes pieça a Rains ne a Pariss  
 Com se contient mes sire Looyss  
— En po de terme le porrez ci ueïrs  
 En doce France li fu conté et dit 
 Que Sarrazin ont pris dant Aymeri  
 En Babiloine l en ont mené chetifs  
 Li rois en est corroços et pensiss  
 Si a mandé la ient de son païs  
 . L . mil de cheualiers hardizs  
 Forment cheuauche li forz rois Looyss  
 Herbergiez est soz lo pui de Monbrin . 
 De sa conpaigne estoie departizs  
 Tot belement aual me descendi 
 Car la clarté de ces cieries choisi 
 Et la fremor de uos barons sentis  
 Tant beles armes ui par lo pré iesir  
 Tant auberc rot et tant escu croissi  
 Tant cheualier detrenchié et ocis . 
 Fu ce batailles  Guillaume  qui la fists  
— Nos la feïsmes   dist Hernauz et Garins . 
 Ier tote ior nos conbatismes ci 
 A . xxxmil de cuuerz Sarrazins  
 Deci al uespre en dura li estris . 
 Toz les auons detrenchiez et ocis  
 Un tel eschec i auomes conquizs  
 Dames menoient iusqu a . xiiiimil . 
 ueez les la soz ces loriers iesir .  
— Nomeni dames   Gautiers lor respondis  
 Seignor baron  qui onques tel oïs  
 Si m aït Dex  molt grant barnaie a ci .  
Tant dementiers qu il parloient ainsi  
La nuit s en uet et li iorz esclarci  
Li soleus lieue par estranies païs 
﻿Qui abat la rosée . 
Cheual demande Guillaumes li guerriers  
Et l en li ua lo suen apareilliers  
L espée ceinte est montez el destrier 
Que il n i deigne autres armes bailler . 
Et Gautiers est droit au suen reperiezs  
Il i monta par lo senestre estrier . 
Il et Guillaumes ont lo tertre puié  
Droit a la tente Looys lo guerrier . 
Li quens Guillaumes i est entrez premierss  
Ou uoit lo roi si li chaï au pié  
Estroitement le li a enbracié  
L esperon bese qu est a or entaillié . 
Li emperere l en a sus redreciés  
 Sire Guillaumes  qui uos a corrociés  
 Par saint Denis mon seignor droiturier  
 Ia n aura mès m amor ne m amistié .  
— Droiz emperere   dist Guillaumes li fiers  
 Li rois Corsolz m a malement bailliés  
 Pris a mon pere Aymeri lo guerriers  
 En Babiloine l en a fet enuoier  
 Dedenz sa chartre ieter et trebuchiers  
 Prise est Nerbone dont granz damaie iert  
 Fors que la tor que la contesse tients  
 Forment redote qu ele n ait que mangiers  
 Por la uitaille la puet l en iosticier .  
Ce dist li roiss   Or ne uos esmaiezs  
 Par saint Denis cui hom ie sui del chief  
 Ia ne uerrez passer un mois entier  
 Mostrerai lor . xxmile cheualiers  
 Et puis . cmile as uerz elmes laciez  
 Estre serienz et les arbalestriers . 
 Ou sont uos homess  ou les auez lessiezs  
— Par ma foi  sire  soz Monbrin el grauier  
 Ou tote ior nos conbatismes ier 
 A . xxxmil Sarrazins et Paienss  
 Toz les auons ocis et detrenchiezs  
 Un tel eschec i auons gaaigniés  
 Dames menoient bien . xiiiimillierss  
 La mestre d eles qui des autres est chiés  
 Est mirienesse  que n a meillor soz ciels  
 Bernarz mes frere  li nobiles guerriers  
 I fu el cors feruz de . iiiespiez  
 En petit d ore l en ot assoagiés  
 Or est plus sains que poissons el grauier .  
Et dist li roiss   Cele me gardez biens  
 Si la menrai en France .  
Li quens Guillaumes droit a son tré reuint  
Iluec troua et Bernart et Garin  
Hernaut et Bueue  lo duc de Conmarchiss  
Lo roi alerent ueoir et conioïr . 
Nostre emperere fu molt preuz et ientilss  
Les dames fist par deuant lui uenirs  
Li emperere s i ioe etgabe et ri . 
Atant ez uos Auquaire et Aymeri  
Et Ploiemont a . iiiifoiz heni  
Que toz les trés en a fet retentirs  
François l oïrent si en sont esbahi  
M . en corurent les bons aubers uestir . 
 Estez seignor   dist li rois Looys  
 Ia por . iihomes n i ert escuz sesiz . 
 Iusques as tentes les lessomes uenirs  
 Messagier sont  ce quit  a Sarrazinss  
 Si nos diront noueles .  
Nostre emperere fu molt ientils et ber 
Qui les puceles fist deuant lui meners  
Li rois gaba et dist ses uolentez . 
Atant ez uos dant Aymeri lo ber  
O lui Auquaire qui tant fet a loers  
Mès molt sont las  traueillié et pené  
Et lor cheual durement tressué . 
A pié descent danz Aymeris li ber  
En terre fiche son espié aceré  
Et desor l erbe a son escu posé  
A son filluel a son cheual liuré  
Espée ceinte est es tentes entrez 
Que n i deigna cheualier saluer . 
Li emperere l a premiers apelés  
 uassal   dist il   uos n estes pas senez 
 Qui deuant moi uostre espée portezs  
 S or auiez felonie enpensé  
 En petit d ore m auriez ia tués  
 Par Saint Denis qui est mes auoez  
 Po ne uos faz toz les menbres copers   
Aymeris l ot  ne deigna mot soner  
Ainz deslaça son uert elme iemé 
Apres la quoife del blanc auberc safrés  
Sor ses espaulles l a lessiée colers  
La barbe ot longue iusqu al neu du baudré  
Dont lo connut Guillaumes au cort nés  
Hernauz et Bueues et danz Garins li ber  
Et Looys et des autres asez . 
Si le corurent besier et acoler 
Et après lui en entra tant el tref 
Qui l ont entr els si forment enserré  
Par un petit que il ne s est pasmezs  
 Seignor baron   dist Aymeris li ber  
 Por amor Deu uos uueil merci criers  
 Ie sui el cors d un grant espié naurez  
 Que ia n en quit garir ne respasser . 
— Biax sire pere   dist Guillaumes li ber  
 Ia m auoit l en en Orenge conté 
 Que Sarrazin uos auoient mené 
 En Babiloine l amirable cité  
 Et en lor chartre trebuchié et ieté .  
Li quens responts   Pris fui de uerité . 
 Il me menerent issi près de la mer  
 Que il me durent en lor dromont ieter . 
 Mes filz Guiberz lor fu a l encontrer 
 Qui tant lor a de son auoir doné 
 Que plus n en puent sostenir ne porters  
 Au branc d acier les a si encontrez 
 Que li plus sains ne pot l autre gaber .  
Respont Guillaumess   Dex en soit aorez .  
Et dist Bernarzs   Qui est cil adobez 
 Que uos auez auuec uos amenés   
Dist Aymeriss   Ia orrez uerités  
 Ier tote ior fu o nos en cest pré 
 Nostre conpainz a ruistes cox doners  
 De . xxxmil n en est plus eschapés  
 Anuit le m a nostre Sire amenés  
 A nostre loi l auons crestienés  
 Mes fillex est  s est Auquaires nomez . 
 Biau sire fil  alez le desarmer  
 Que ia n i ait se contes non o perss  
 Nos le deuons tenir en grant chiertés  
 Par lui aurai Nerbone ma cité 
 Dont Sarrazin m ont a grant tort ieté .  
Lors le desarment et si l ont afublé 
D un chier mantel a listes d or ouré  
Que l emperere li a fet aporters  
 Aymeri sire   dist Looys li ber  
 Filz a baron  or me di ton pensé 
 Comment tu quides dedenz Nerbone entrer 
 Quant ia l ont prise Sarrazin et Escler  
 Ne mès la tor qui tant fet a loer 
 Que tient ta feme Hermaniarz au uis clers  
 Par la uitaille la quident afamer .  
Dist Aymeriss   Ia orrez uerités  
 Totes ces dames ferons desconreer  
 Lor garnemenz nos conuient enprunter  
 Bliauz et pailes et chainses gironez 
 Que uestirons sor les aubers safrezs  
 De chieres guinples de soie d otre mer  
 Estroitement ferons nos chiés bender 
 Que ne reluisent li uert elme iemés  
 Et lesserons les destriers seiornez 
 Et monterons es mulez afeutrezs  
 Comme puceles chanierons nostre alers  
 Cel estandart ferons auant porter  
 Et l oriflanbe dant Corsolt l amiré 
 Baillerai io a Anquaire lo bers  
 Mes fillex est  ne me uodra faussers  
 Par lui aurai Nerbone la cité 
 Dont Sarrazin m ont a grant tort ieté . 
 Se ie i puis par son conseil entrer  
 Ie li donrai . xuchastiax sor mer  
 . X . fortereces et . iiiigranz citez . 
Li rois responts   Ie l otroi de par Dé . 
 Dex le uos doinst bien fere .  
Looys monte a la chiere hardie 
Et Aymeris a la barbe florie  
Li quens Hernauz que Ihesus beneïe 
Et auuec ax lor grant cheualerie . 
Cortoisement conduisent les meschines 
Par mi les landes desoz Esclabarie  
La cite frete desoz lo pui assises  
C . tors i ot  dreciées et bastiess  
Charles li rois a la barbe florie 
L arst et fondi quant ot Nerbone prise  
Que puis ce ior n i ot herberierie . 
Mès Saietaire l ont de nouel reprise  
Des uielles tors ont redreciées . xu . 
A une part des couuerz de la uile 
Une trenchiée i ont fete et bastie  
IIII . eues rades i corent et afilent 
Qui en mer chieent es porz soz Aumaries  
N ot si fort leu en France la garnie . 
Soz la cité est une praerie 
Qui contreuaut tot l or de Pincernies  
La croist la mente et la rose florie  
Et garingal  citoal et gingibres  
Et si i croist lo poiure et lo perirtre  
Les chieres erbes et les riches espicess  
Li Saietaire les coillent et cherissent 
Et a nauées les portent en Egites  
Iluec les uendent et poisent a deuise 
Fer et acier  car el n en prendent mies  
Armes en font de quoi il se garnissent  
Haches trenchanz et espées forbies  
Et les espiez qu il lancent et brandissent  
Et les saietes trenchanz de plusors guisess  
Miex traient d ars que nul home qui uiues  
Contre lor cox n a arme garanties  
Auberc ne broine ne li uaut . iicoquilles . 
Iceste ient uos dirai dont il uiuents  
Il ne gaaignent ne n ont moltoieries  
N ont giens de blé qu onques mie n en uiuent  
N onques de pain ne uirent une mies  
Mès la lor terre est essillie et gastie  
Et les forez plenieres et garnies 
D ors et de cers et d autre uenerie . 
Li Saietaire les bersent et ocient  
La char maniuent que il ne cuisent mie  
Et lo sanc boiuent  plus que uin le desirent . 
Se ceste ient que uos oez ci dire 
Puent trouer dant Aymeri lo riche  
Po li uaudra sa bele conpaignies  
N en reuendra cheualier ne meschine  
Ne n enterra en Nerbone la riche  
Ne Looys  en France la garnie  
Se Dex nel fet  li filz Sainte Marie . 
Mès alé furent lo ior a une assise 
Por acorder contre Turs d Orquenies  
C est une ient qui Deu ne croient mie . 
Par lor cors ont une terre sesie 
Sor une roche dedenz mer en une isles  
IIII . iornées est de la rocheeschiue  
Close est a murs et a granz tors antiues . 
Tuit sont seignor  por rien ne se iostissent  
Ne seruent home qui muire ne qui uiue . 
Li Saietaire les bersent et ocient . 
Ce est la chose qui or plus les iostisse . 
Le ior s acordent  s ont une trieue prise . 
François cheuauchent qui ne s atarient mie  
Ainz ne finerent deci en Ortobrie . 
Biax sont li bois et granz la praerie . 
IIII . eues rades i corent et afilents  
François herberient  li cheualier nobile  
Tendent lor trés  paueillons de Sirie  
Bersent les cers et les sanglers ocient  
Prenent les dains que portent a quisine  
Ietent ostoirs et fax de mue prime  
Prenent hairons  si abatent les ciness  
Cil damoisel ioent et esbaudissent . 
Bien se conroient li cheualier nobile 
Et les puceles de terre Femenie 
Que François ont sor Sarrazins conquisess  
Iceles sont molt richement seruies . 
La nuit se gaite quens Aymeris li riches 
A . xmil homes a espées forbiess  
Car fierement se dote . 
Plest uos oïr com François esploitierents  
En Ortobrie la nuit se herbergierents  
A . x . mil homes la nuit eschaugaitierent . 
Li Saietaire de lor plet reperierents  
Entor lor uile ont la terre cerchiée  
Trouent la rote des nobiles eschieles 
Et l erbe fresche contre terre plesiée  
Et les espices folées et marchiées  
Dont ont tel duel a po que n enragierents  
Tordent lor poinz et lor cheuex sachierent  
Chetif se claiment que les porz ne gaitierents  
Sonent lor grelles  s aiostent lor eschieless  
Quant sont ensemble a . uiimil se prisierent . 
Corent plus tost que cerf  ne dain  ne lieure  
Miex s entrencontrent que blachet ne leuriere . 
Deuant sont homes et cheual par deriere . 
Sor Rochebrune est la montaigne fieres  
El coing du pui ot fet une trenchiée 
Et el somet fu la roche dreciée 
Haute est et grant et en son batailliées  
Desoz fu crose  dolée et entailliées  
Chanbres i ot beles et aaisiéess  
Fées les firent qui en sont essilliées 
Par une guiure qui s i est herbergiées  
Bien a . uanz qu ele i est reperiée 
Et trente guiures la siuent et requierent  
Qui alé sont dedenz la roche fieres  
IX . testes ot merueilloses et fieres  
Les . udeuant et les . iiiiderrieres  
Et uole tost quant ele est corociées  
Feu ardant iete et ia n ert engigniée . 
Li Saietaire l ont lo ior enchauciées  
Ce est la chose qui onques plus lor grieues  
Ele se drece quant ele oï les pierres  
Par la derube ala en la trenchiée  
En mi la rote s est en trauers cochiée  
Au trespasser lor estera portiere . 
Li Saietaire de rien ne se targierent  
Quant il la uoient forment s en esmaierents  
Ferue l ont et deuant et derrieres  
La pel est dure  onques ne la percierent  
Ele se torne  a feu ardant les grieue  
Lo uis lor art  les cropes et les chieres  
Et cil s en fuient par puis et par rochiere  
Si guerpissent les rotes . 
Li Saietaire ont la rote guerpie  
La beste uint a sa herberierie . 
Iusqu au demain que l aube est esclarcie  
Quens Aymeris ne se uolt targier mies  
Ainz fist armer sa grant cheualerie 
De blans aubers et d elmes de Pauie  
Et desus ceignent les espées forbiess  
As males corent puceles et meschines  
S en traient dras de diuerses bailliess  
Sor les aubers as François les uestirents  
Quens Aymeris en uet son cors meïsme  
Et tuit si fil ou durement se fies  
Estroitement lient l or chiés de guinpless  
Les destriers lessent qui corent de rauine  
Et sont monté es mulez de Sulies  
A Auquaire ont l oriflanbe comise 
Et a Nerbone ont lor uoie acoillies  
Portent oisiax et moinent cers et biches  
Ors et lions et marmotes et sinies . 
Li emperere remest o les meschines  
En sa compaigne de cheualiers . xmile . 
François cheuauchent qui ne s atarient mies  
Deuant Nerbone sont uenu en droit primes  
El premier chief fu Aymeris li riches 
Et tuit si fil ou durement se fie . 
Dame Hermeniarz fu en la tor antiue 
Et n ot o li que . iiide ses meschines  
Les autres erent dedenz la tor fenies 
Por la uitaille qui lor estoit faillie . 
Lor ames soient sauuées et gariess  
L estoire uoit  molt est espoories  
Deu reclama lo fil sainte Marie  
Lo glorios qu il li tramete aïe 
﻿De la nobile ieste . 
Auquaires broche  li fillex Aymeri  
Qui l oriflanbe paumoia et brandi . 
Mainte uiële i oïssiez tentir  
De maint oisiax i oïssiez lo cri  
Chante la melle auueques lo mauuiz  
Iais et calandres  chascuns en son latin . 
Deuant el chief fu li quens Aymeris 
Et auuec lui si neueu et si fil . 
Dame Hermaniart sus en la tor choisi  
Molt uolentiers son conseil li deïst  
Mès por paiens ne li ose ieïr . 
A l amiral uienent . mSarrazins  
Il l en apelent  fierement li ont dits  
 Hé  amiral  uels noueles oïrs  
 Or pues tu dire bien t est Mahom amis  
 Bien as Pilate et Teruagan serui . 
 De Femenie pues l estoire choisir . 
 Dames i a iusqu a . xiiiimil  
 Et . xxxmil de cortois Sarrazins . 
 Bien deüssiez encontr eles issir .  
Dist l amiral il n ira mie ainsis  
 Deuant mon tref descendront ia icis  
 Si i uerrez . mencensiers espris 
 Qui seront plein d encens Alixandrin . 
 Après ferai drecier toz mes enginz 
 . XXX . perrieres et . xberfroiz garniz  
 Ia nes lerai ançois les aurai pris 
 Et de la tor a la terre ius miss  
 Si i merrai Clarissant au cler uis 
﻿  Et ses autres puceles .  
Seignor  oez un uers bon et seant 
De fiere ieste  de la melz conbatant 
Qui onques fu en cest siecle uiuants  
Par quel engin quens Aymeris li blans 
Reprist Nerbone sa fort cité uaillant 
Qu orent traï Sarrazin mescreant . 
Comme puceles muërent lor senblants  
Si ont lessié les bons destriers coranz 
Et sont monté sor les mulez anblanz . 
Deuant Nerbone uindrent esperonants  
L en lor ouri les portes maintenants  
Cil i entrerent  que n i uont arrestant . 
Auquaires entre trestot premierements  
Droit a la tor uienent esperonant  
Deuant lo tré Corsolt a l amirants  
Met pié a terre del destrier auferrants  
Com il le uoit  si li dist maintenants  
 Biax sire niés  uos soiez bien uenant . 
 Ou est m amie o lo cors auenants  
 C est Clarissant dont ie sui desirant . 
— El uient ci  sire  ne uos ert delaiant .  
Itel richece n ot mès nus hom uiuanzs  
La ueïssiez . mencensiers ardanz 
Qui furent plain de l encens d Oriant . 
Atant ez uos conte Aymeri lo blanc 
Cortoisement sor un mulet anblants  
Encontre uet Corsolz li amiranz  
Entre ses braz le descent en riant  
De sa main prist une flor blanchoiant  
Besier le uolt  mès la guinple est deuants  
A l acointier seront d autre senblant . 
Il tret l espée qui li pendoit au flancs  
Par mi lo chief en feri l amirant  
Deci es denz a fet coler lo branc  
Estort son cop  mort l abat a itants  
 Nerbone   crie   baron  ferez auant . 
 C est Aymeris li cheualiers uaillanz  
 Que uos uossistes ieter el feu ardant . 
 uos li rendrez sa pertes   
Quant ont ueü li fil dant Aymeri  
Lo roi Corsolt contre terre iesir  
Ietent les ginples et les mantiax hermins 
Et descendirent des mulez arrabiss  
Espées tretes uont les ostex sesir . 
Bien se defendent Paien et Sarrazins  
Mès li François furent li plus hardi 
Qui les ont morz  detrenchiez et ocis . 
As premiers cox menbra dant Aymeri 
De dant Guibert  lo menor de ses fizs  
Par . iiiienpointes fist l olifant bondirs  
De Florimont l entendi Guibelins  
uint a ses homes  fierement lor a dits  
 Seignor baron   dist li quens Guibelins  ` 
 Dedenz Nerbone oi corner Aymeri . 
 Secorons le  por Deu qui ne menti .  
Et il ont dits   Ia n en serez desdiz .  
La ueïssiez tant bon auberc uestir  
Lacier tant elmes  ceindre tant branz forbiz  
Tant cheualiers sor les destriers saillirs  
Iusqu a Nerbone ne pristrent onques fin . 
Lor conpaignon furent li Sarrazin 
As blans aubers endocer et uestir 
Et a l auoir doner et departir . 
Molt s i pena Guibelins li marchiss  
Parmi les tentes uet querant Sarrazins  
A . xxx . mil de cheualiers hardiz 
Qui lor detrenchent les costez et les piz . 
Puis icele ore que uos auez oï  
Que Rollanz fu en Ronceuax traïz  
Li . xiiper i parfurent ocis  
Ainz si fet glaiue ne fu de Sarrazins 
Com en Nerbone ot le ior establi . 
Li quens Guiberz les a bien enuaïz 
Et sa fiere conpaigne . 
Forz fu l estor  merueillos et pesanz . 
Li quens Guiberz i ot ce ior ahans  
Par mi les tentes uet Sarrazins querant 
A . xxx . mil de François conqueranz 
Qui lor decopent les costez et les flanss  
La ueïssiez tant paueillon uolant 
De Sarrazins  de Turs et de Persanz . 
Après lor uint un essoine trop grants  
Atantez uos Salatré  un Persant  
Par la bataille sor un chamelin blancs  
Car il n a cure de destrier auferrant  
Nel puet porter tant par ot lo cors grant 
Et le bu gros et le uentre pesant . 
D une plomée ua crestiens tuant  
Ça . ii  ça . iiiles ala crauentant . 
Et il s escrients   Aïde  Guiberz frans . 
 Sainte Maries  ia serons recreant .  
Guiberz l oï  cele part uint corant  
Et li paiens s adrece uers l enfants  
De sa plomée ua la uerie hauçant 
Que la mace ert par terre traïnant  
ua la corroie lariement estendant 
Et de ferir s ala apareillants  
Se il l atent ia aura un cop grant  
Et li frans hom n a de foïr talent . 
Un cop li iete li gloz en retraiants  
Nel toche mie  car Deu ot a garants  
Il s abessa sor son arçon deuants  
Detriés lui fiert Ioifroi de Boniuant  
Un cheualier hardi et conbatants  
Tot l abat mort et lui et l auferrant . 
Guiberz le uoit  a po ne pert lo senss  
A tot l espée dont li ponz fu d arient 
Le ua ferir si acesmeement  
Par sor les costes andox les braz en prent . 
Li Sarrazins escrie hautements  
 Que fetes uos  Mahom et Teruagans  
 Pilate sire  serez me uos garants   
Guiberz le fiert un cop par maltalent  
La teste o l elme li fet uoler el chanp . 
Li cors chaï delez un desrubant  
Sore lui passent maint destrier auferrant 
Qui li froissierent les costez et les flans . 
Adont saillirent li Tur et li Persant  
Li Amaraiue et li Popeliquant  
Et Bedoïn et Acopart saillant 
Qui lor seignor alerent regretants  
 Hé  riche ber  nobiles conbatanz  
 Laries donerre et mieudre conqueranz 
 Qui onques fu en cest siecle uiuants  
 Morz est l orgoil Corsolt a l amirant 
 Qui li soloit afiner toz ses chans 
 Et les batailles  ia ne fuissent si grants  
 Morz  car nos prens  que uas tu delaiants   
Dedenz Nerbone fu Aymeris li frans 
Qui sa cité ot pris a son talent . 
Tant i ot morz de Turs et de Persanz 
Que par les rues en coroit li clers sans . 
A eue froide lauent lo marbre blancs  
Les cors enportent contremont as auuanz  
Si les lessierent aual les desrubanz  
Defors Nerbone les ardent par les chanss  
C estoit costume de l ancienor tenss  
Poez sauoir la puor estoit granz . 
Dame Hermaniarz au ient cors auenant 
Reclama Deu lo pere omnipotent 
Qu il li enuoie secors prochienement 
Et si li rende lo preu conte uaillant . 
Si fera il ainz lo soleil cochant  
En la sale a Nerbone . 
Quant Looys ot Aymeri corner  
Adont sot il par droite uerité 
Que il estoit dedenz Nerbone entrezs  
Li emperere en est brochant alez 
A . xx . mil homes a armes conreez . 
Nostre emperere fu molt ientils et bers  
Totes les dames a fetes arrester  
Que nes lessa del bois au plain aler  
Ançois descendent por lo chaut qui granz erts  
A . cFrançois les conmande a garder . 
La ueïssiez grant ioie demener  
Et ces puceles treschier et quaroler . 
Li emperere en est brochant tornez 
A . xxmil homes a armes conreezs  
Ne mès que . cas dames sont remés . 
Ez Clabarin l aumaçor d otre mer  
A . xmil homes en est fuiant tornez  
Fuiant s en ua trestot desbaretezs  
Il et li rois se sont entr encontré  
De lor ient sont a tanz quanz per a per . 
Sarrazin uoient que ne garront par el  
Sanz la bataille ne puent eschaper 
Et plus redotent Guibert a encontrer 
Que l aloete ne fet lo fauc mué  
Quant el le uoit de bas randon uoler . 
Bessent les lances et sont alé ioster  
Et li François nes ont pas refusezs  
Fierent et chaplent des espées del lé 
Et des espiez trenchanz et afilez . 
La ueïssiez un estor communel  
Tant pié  tant poig  tante teste coper  
Sanc et ceruele encontremont uoler  
L un mort sor autre trebuchier et uerser . 
Li Sarrazin se sont forment hasté  
Fierent et chaplent  otre s en sont passés  
L une moitié des lor i sont remé  
Et de nos Frans iurent . mpar les prez 
Qui puis ne redrecierent . 
La ou François et Paien s entr encontrent  
Molt durement fierent et esperonent  
Piz et corailles et costez s i enfondrent . 
Tant i ferirent Paien qu il passent otres  
L une moitié i remaint de lor homes 
Et de nos Frans i iut . mpar la conbe  
Et qui d ilueques ne releuerent onquess  
﻿Ce fu domaie et perte . 
Quant Sarrazin sont des nos departi  
De . xxmil homes ne remestrent que . xs  
L une moitié i sont des lor ocis . 
Fuiant s en ua l aumaçor Clarabinss  
Si l enchauça li bons rois Looys . 
Il li escries   Retorne  Sarrazins  
 Aumaçor es et rois poesteïs  
 Rois sui de France  si ai non Looyss  
 La moie foi loiaument te pleuis  
 Onques encor par home ne chaïs  
 Se tu m abas grant los i auras pris . 
 Ia n i seras engigniez ne traïz  
 Se ie meïmes par mon cors ne t ocis .  
Dont s arrestut l aumaçor Clarabins . 
Dist a ses ienzs   Seignor  estez icis  
 S irai ioster au fort roi Looys . 
 Por une ioste ne seraior eschiss  
 Se une en uolt  ie l en liurerai . ui .  
Dient si homes   Mahom uos en aïsts   
Tornent les resnes et si mostrent lor uiss  
Plus tost les portent li destrier arrabis 
Que fax ne uole quant il chace perdrizs  
Granz cox se fierent sor les escuz uotis  
Trenchent les cuirs et lo fust de sapin  
Plient li fer de l acier poiteuins  
Otre s en passent que nus d ax n i chaï . 
Et li paiens fu merueilles hardizs  
uire la resne del destrier arrabi  
Il tret l espée dont li pons fu d or fins  
Desus son elme l empereor fiert si  
Lo mestre coig li trencha et ronpis  
Par un petit del destrier ne chaï . 
Li emperere estoit fiers et hardizs  
As crins se tint del destrier arrabis  
Et li paiens si s est de lui partizs  
Fuiant s en ua par delez un larrizs  
Au dos l enchauce li forz rois Looys 
Sor lo destrier que fu a l aupatris  
L espée tret qui fu au roi Pepins  
Chieres reliques i ot de saint Martins  
Hom qui la porte ne puet estre traïz  
Ne en bataille ne uaincuz ne honiz  
Ne ses destriers n iert desoz lui ocis . 
uoit lo paien qui s en fuit ademiss  
Si li escries   N en irez mie ainsi  
 Ançois lerez ostaies au partir .  
A ces paroles consuï l arrabi  
Par desor l elme le fiert del branc forbi . 
La teste trenche au paien Clarabin  
Monioie escrie  l enseigne S . Denis  
 La bataille ai uaincue .  
Quant ueü ont Sarrazin et Escler  
Lor seignor mort  ocis et afolé  
Que Looys li ot lo chief copé  
M . s en asenblent des plus riches chasezs  
A Looys en uont merci crier  
Si li besierent la chauce et lo solers  
 Sire  merci  por lo tuen Damedés  
 Lesse nos en nostre seignor porters  
 A nostre loi le ferons conreer .  
Looys l ot  si a lo chief crollés  
 Certes   fet il   ie l otroi et le gré  
 Et tuit franc hom uos en doiuent amers  
 Car son seignor doit l en bien enorers  
 Quex hom qu il soit  foi li doit on porter .  
Lors descendirent Sarrazin et Esclers  
En biere l ont sor . iicheuax menés  
Li emperere lor a conduit liuré 
A . cFrancois toz d armes conreez . 
IIII . liuées et plus les ont menez . 
Et l emperere en est brochant alez 
A tant de ient com il li fu remés . 
Ainz que uenist as loies et as trés  
Ot ia Guiberz tot l estor afiné 
Et les Paiens ocis et decopez 
Que un sol uif n en peüst en trouer . 
Li emperere entra en la cité  
Et après lui en i a tant entré 
Que il n i porent ne cheuir ne aler  
Ainz s en retornent molt grant partie as trés 
Prenent l eschec ilueques par les prez  
Que il auoient sor paiens conquestés  
Si l ont entr ax parti et deuisé  
Tot li plus poures en fu riches clamez . 
Quens Aymeris ot prise sa cité  
Aconpli ot son uoloir et son grés  
Mès po menbra lo conte naturel 
Du cruel sonie que il auoit sonié 
Que il morroit ainz que l ans fust passezs  
Se fera il  tot est aterminezs  
Dedenz un mois ert li quens afinez . 
De lui sera grant perte . 
Oez  seignor  que Dex uos beneïe  
Li glorios  li filz sainte Marie . 
Granz fu la ioie a Nerbone la riche 
Por Aymeri qui ot sa cité prise . 
Dame Hermaniart a en la tor choisies  
A haute uoiz li ientils quens li cries  
 Franche contesse  ne uos esmaiez mies  
 Encor serez dame de ceste uile . 
 Tote la terre nos est remese quite 
 Deci as porz desoz Esclabarie  
 La cité frete qui est el pui assise . 
 Ne sai quel ient l ont de nouel reprises  
 De uieilles tors i ont dreciées . xu . 
 ueüz les ai  moi et ma conpaignie . 
 Mès  se Deu plest lo fil sainte Marie  
 Ie lor ferai muer herberierie .  
Dame Hermaniarz a la parole oïe  
Ele deuale  mès ne parole mies  
Si n ot o li que . iiide ses meschiness  
Les autres sont dedenz la tor fenies 
Por la uitaille qui lor estoit faillies  
Lor ames sont sauuées et garies  
En Paradis coronées flories . 
Atant ez uos Hermaniart de Pauies  
Quens Aymeris en sa chanbre l en guie  
Et tuit si fil ou durement se fie . 
Si li aportent gastiax et tendres sines  
Braons de cers et char de maintes guises  
uin et piument  chastaignes et oliues  
Resins et pesches  menues uolatilless  
Dès or seront molt richement seruies . 
Mès po menbra as François des meschines 
Qui sont remeses dedenz les bois logies 
A . cFrançois  que plus n en i ot mie . 
Li Saietaire issent d Esclabarie  
Après François ont lor uoie acoillies  
Bien sont armé que ne dotent la guiure  
Ne ne finerent deci en Ortobrie 
Ou li rois iut o sa grant baronies  
Otre passerent que nel perçurent mie . 
Tant ont coru  Ihesus Criz les maudies  
Que lo bruit oent et lo chant des meschines . 
Tant s aprochierent que nos François choisirents  
François les uoient  forment s en esbahirent  
Lor armes prenent et es destriers saillirent . 
Li Saietaire tréent fort et afichent  
Les escuz percent et ces aubers descirent  
Les connoissances et les broines treilliess  
Mès no François sont po de conpaignies  
Ne sont que . cet cil sont . iiiimile . 
A lor espées en ont la teste prise  
Et les puceles en plorent et sospirents  
Tordent lor poinz et lor cheuex detirent . 
Li Saietaire les ont a force prises  
En lor coler les portent et traïnent 
Par mi les landes dures et enhermiess  
Adez i a esglentier et espine . 
Nule pitié ne lor prent des meschines  
Qu a nule feme ne prenent druerie . 
Onc ne finerent deci Esclabarie  
Et les puceles i ont en prison mises 
En une chartre dolerose  soullies  
Qui leenz est po puet prisier sa uie . 
Or recommence bone chançon nobile  
Si com barnaie se amonte et decline 
Et d autre part essauce et puis auile . 
Ainsi reprist danz Aymeris sa uile 
Que Sarrazin li auoient traïe  
Ce raconte l estoire . 
Li Saietaire furent en lor cités  
Deuant els font les dames amener 
Enchaainées et en charchans ferrez  
Et en tex bruies que nes porent osters  
Enz en la chartre les ont fetes ieters  
Qui iluec est molt a mauuès ostel . 
Boz et coloures i auoit il asez . 
Quant li floz monte  si enple lo fossé  
Par . iichanax lor en i entre asez  
Dont les conuient totes droites ester  
Iusqu as mameles les i conuient floter . 
Quant floz retret  si uoide lor ostels  
Li pauement lor remaint tot curez  
Ne mès des uers qu i suelent conuerser . 
C . crestiens ont la dedenz trouezs  
Marcheant sont de France lo regné 
Qui alé furent a une foire anuel 
Qui en Espaigne auoit . u . mois durés  
Si grant auoir en orent aporté  
XXu . somiers d or et d arient trossezs  
Et quant il durent en France retorner  
Li Saietaire en oïrent parlers  
Si les gaitierent a un destroit de mers  
Tuit furent pris  n en pot un eschaper . 
L auoir en firent en une tor porter  
Les François firent en lor chartre ieters  
Et les puceles les en ont apelez 
Et lor demandent de quel terre sont nez  
Et cil lor dient tote la uerité 
Des max qu il ont soferz et endurez  
De la puor qui lor uient de la mer . 
Li Saietaire furent tuit asenblés  
En droit midi firent l eue corner  
Desor les tables font lo mangier porters  
Mès il n i ot ne pain ne uin ne sel  
Poiure molu ne comin destenpré  
Mès la char crue qui bien lor uint a grés  
Cele maniuent  que il ne uiuent d el . 
As damoiseles font a mangier porter  
Char tote crue de cerf et de senglers  
François i corent qui furent afamé  
Crue la trouent  si n en porent goster . 
A une part la corurent ieter  
Adont saillirent serpent a grant plenté  
Box et coloures dont il i ot asezs  
En petit d ore les en ont deliurez  
Mès une mie n en peüst en trouer . 
Qui donc ueïst ces tortues aler 
Et ces serpenz rechiner et sifler  
Soz ciel n est hom n en fust espoantés  
Et les puceles commencent a plorer  
Les poinz a tordre  lor cheuex a tirer . 
Ihesus de gloire qui se lessa pener 
En sainte croiz por son pople sauuer 
Lor doinst secors por lor cors deliurers  
Se fera il ançois un mois passé . 
Li emperere se fu fet desarmer  
A lui ala Guiberz li adurezs  
Cortoisement l en prist a apelers  
 Droiz emperere  . ucmerciz de Dés  
 Por nos uos estes traueilliez et penez .  
Auquaires a Aymeri apelés  
 Sire parrainz  un petit m entendezs  
 Prise est Nerbone  la merci Damedés  
 A mon pooir m en sui ie molt penés  
 Lo guerredon uos en uueil demanders  
 Feme prendrai se uos la me donez .  
Aymeris l ot  si respont come bers  
 Sire fillex  un petit uos cessezs  
 Mollier aurez  quant uos la demandezs  
 En doce France la conuient a garder  
 Bele et cortoise et de haut parenté 
 Ou uos soiez richement mariez  
 Et si prendrez et chastiax et citez . 
— Sire   fet il   tot ce lessiez ester . 
 N ai soig de France  ne ia n i quier entrers  
 Deuers Espaigne me lessiez conuersers  
 Que molt me héent Sarrazin et Escler 
 Por ce que sui a uostre loi tornezs  
 Ne lor falt gerre en trestot mon aé . 
 De uostre terre un petit esgardez 
 Ou ie poïsse un sol recet trouer . 
 La cité gaste  se uos plest  me donez 
 Que hier ueïsmes el sauuaie regnés  
 Esclabarie ainsi l oï nomer . 
 El fu mon pere l amiral Salatrés  
 Mès Charlemaine li fist lo chief coper 
 Quant il conquist Nerbone la cités  
 Or la tient quite li forz rois Codroezs  
 Mès mar la uit  se uos la me donezs  
 Iceste guerre uueil le renoueler  
 Et Clarissant  se uos plest  me donezs  
 Totes les dames ferons crestiener  
 Si en ferons pueploier la cités  
 Dex i sera seruiz et enorez .  
Li rois s en rit et Guillaume au cort néss  
Et dist Bernarz de Brubant la cités  
 Biax sire pere  molt l a bien esgardés  
 Donez li tot ce qu il a demandé .  
Aymeris l ot  si respont comme bers  
 Sire fillex  ice trestot aurez  
 La cité gaste del sauuaie regné . 
 Ne sai quel ient sont dedenz ostelés  
 Ainz n en deignierent a moi congié rouer . 
 Or uos irai la terre deliurer 
 Et aquiter la marche .  
Oez  seignor  que Dex uos beneïe  
Li glorios  li filz sainte Maries  
Nus hom ne puet chançon de ieste dire 
Que il ne mente la ou li uers define  
As mos drecier et a tailler la rime . 
Ce est bien uoirs  gramaire le deuise  
Mèshom la fist de l anciene uie  
Hues ot non  si la mist en unliure 
Et seela el mostier Saint Denise 
La ou les iestes de France sont escrites  
Or est bien droiz que uerité uos die 
Que eles furent et de quel baronies  
Charles li rois a la barbe florie 
De Iersalem aporta les reliques 
De cel saint fust ou il sofri martire 
Et la corone qu il ot el chief d espines 
E les sainz clox et la sainte chemise 
Qu enprès sa char auoit sainte Marie 
Quant ele fu de son chier fil deliures  
Ce aporta en France la garnie . 
Ce fu une des iestes . 
L autre si fu du fort roi Charlemaine  
Cel qui conquist Bauiere et Alemaigne  
Bascle  Nauarre et Poitou et Bretaigne  
Et Normendie et Aniou et le Maine  
Oncle Rollant qui fu morz en Espaigne 
En la bataille fiere . 
La tierce fu dant Aymeri lo riche . 
La soe ieste fu la plus seignories  
Il ot . uiifilz  bons cheualiers nobiless  
Crestienté essaucierent et tindrent . 
Li bons rois Otes  li sire d Yspolite  
Icil fu oncle as cheualiers nobiless  
Moines deuint dedenz sa sainte uie  
Si en fu s ame et sauuée et garie  
En paradis coronée et florie . 
Hui mès commence bone chançon nobile  
Si com les dames de terre Femenie 
Sont en prison dedenz Esclabarie  
Enz en la chartre tenebrose et sotiues  
Par moi orrez com il orent aïde . 
En la cité auoit une chetiues  
De Nerbonois fu praée et rauies  
Li Saietaire du port de mer la pristrents  
Ensenble o li Ioifroi de S . Denise 
Qui de soudées uenoit d Esclauonie . 
Ioifroi ieterent en la chartre perrine  
Et la danzele n i uodrent metre mie  
Ançois l amoient por ce qu el les fet rire  
Qui chante et note  nus ne la puet desdire  
Lais et biax sons et harpes d armonie . 
Li Saietaire furent as desertines  
Et la pucele ne se uolt targier mie  
Sor une mule afeutrée petite  
Par mi la lande a sa uoie acoillie . 
Tant a erré l anbleüre serie  
Nerbone uit la fort cité garnie . 
Par mi la porte s est en la cité mise  
Si descendi au perron  soz l oliue  
Et aresna sa mulete petite . 
Dedenz la sale fu Looys li riches  
Et Aymeris et sa grant conpaignies  
Li emperere l a premerains choisies  
 Es  Dex   fet il   dame sainte Marie  
 Tant bele dame qui uient ici sotiues  
 Ia mar crerez nule rien que uos die 
 Se ne nos dist ia nouele effreïe .  
Cele parole  que ne s ataria mies  
 Cil Damedex qui fu nez de Marie 
 Et en la croiz lessa son cors ocire 
 Et d aubespine coroner son chief digne  
 Saut Aymeri et sa grant conpaignies  
 Bien le conois a la barbe florie .  
Li rois respont qui des autres fu sires  
Si li a dits   Dex te gart  bele amie . 
 Qui uos conduits  Ne le nos celez mie . 
— Par ma foi  sire  n i ai plus conpaignie 
 Que Damedeu  lo fil sainte Marie . 
 Aymeri sire  sés que ie te uueil dires  
 Par moi te mandent les puceles nobiles 
 Que l autre soir sor Paiens conquesistes  
 Que fet auez estranie uilanie  
 Que les auez uendues et traïes 
 As Saietaires ques ont en prison mises  
 En une chartre  dedenz Esclabarie .  
Aymeris l ot  n a talent que il rie . 
Li quens Auquaires a la parole oïe 
Que Saietaire ont la cité sesie  
Et Clarissant et sa grant conpaignie 
Est en la chartre dolerose et sotiues  
Detort ses poinz uoiant la conpaignie  
Et uient au roi  enuers lui s umilie  
Et docement por Deu merci li cries  
 Droiz emperere  qui France as en baillie  
 Quens Aymeris a la barbe florie 
 M auoit doné cele cité antiue 
 Que Saietaire ont par force sesie  
 Et en la chartre est Clarissant m amies  
 Par uostre amor ai ie ma loi guerpie 
 Et croi en Deu  lo fil sainte Marie . 
 Se par uos n est  ne li puis fere aïe .  
Li rois responts   Ne uos esmaiez mie . 
 Se Dex m aït  li filz sainte Marie  
 Molt uolentiers uos i ferai aïe 
 A la cité reprendre .  
Li ber Auquaires dant Aymeri apeles  
 Sire parrains  com ie puis dolanz estre . 
 Mon premier don uoirement quit ie perdre  
 Li Saietaire i menent et conuersents  
 Se par uos non  ne lor puis anui fere  
Dist Aymeris   Nos lor ferons si pesme 
 Qu il en perdront les uies et les testes . 
 Par en son l aube sera mise ma sele  
 Par fine force les irai la requerre 
 A . xxxmil de cheualiers a elmes . 
 Mar i sesirent sanz mon congié la terres  
 Nes garira ne puis ne uax ne tertre  
 Forez oscure  ne tors qui ne soit frete  
 Si soit forte ne hautes   
Li quens Auquaires ne l a mis en oblis  
Il en apele Guillaume lo marchiss  
 Sire   fet il   por amor Deu mercis  
 Doné m auoit mes parrains Aymeris 
 Cele cité delez ce pui antifs  
 Li Saietaire s i sont a force mis  
 Et Clarissant m amie o lo cler uis 
 Est en la chartre  dont ai lo cuer grami . 
 Por uostre amor ai io ma loi guerpis  
 Et molt m en héent Paien et Sarrazin . 
— uoir   dist Guillaumes   nos te serons aidiss  
 Ia Saietaire ne seront si hardi 
 Que il atendent mon seignor Aymeris  
 Demain a l aube les irons assaillir 
 A . xxxmil de cheualiers esliz . 
 Ne les garront li mur ne li palizs  
 Tuit seront mort  detrenchié et ocis . 
 Puis ferons bien la cité reuestir 
 Des cheualiers de cest nostre païs .  
Et dist Auquairess   Sire  uostre merci .  
Quant la pucele a des François oï 
Que il iront la cité enuaïr  
Tel ioie en a que toz li cuers li rit . 
El apela lo preu conte Aymeris  
 Sire   dist ele   entendez un petits  
 Ie m en irai  que trop ai esté ci . 
— Non ferez  bele   ce li dist Looys  
 Ançois irez auuec nos lo matin 
 Quant nos irons la cité assaillirs  
 Adont saurons se uos auez menti . 
 Mès par l apostre que quierent pelerin  
 Ie uos ferai toz les menbres tolir .  
— Sire   dist ele   por noient l auez dit . 
 Par icel Deu qui onques ne menti  
 Onques n i uing por uostre cors traïr  
 Ainz uing parler au preu conte Aymeri . 
 Se me donez seignor a mon plesir  
 Ie li rendrai la cité le matin 
 Par tel engin com uos porrez oïrs  
 Li Saietaire s en seront tuit issi  
 Clorrai les portes et lo pont torneïz  
 Et de la chartre ieterai . cchetiss  
 De doce France furent né de Paris  
 Et auuec ax Ioifroi de Saint Deniss  
 Cheualiers est coraios et hardiz  
 Ainz de mes euz si bel home ne ui . 
 Celui aim plus que home qui soit uiss  
 Se lui auoie  tot auroie acompli .  
Ot la li rois  uolentiers s en est ris  
 Et uos l aurez  bele   dist Looys  
 Quant la cité ert prise .  
 Par ma foi  sire   ce dist la messagiere  
 Ia la cité n ert par force bailliées  
 Haut sont li mur de mortier et de pierre 
 Encontremont . ulances penonièress  
 El coig del mont ot fet une tranchiée 
 . II . eues rades i descendent et uienent 
 Qui des montaignes uienent par la tranchiées  
 Quant eles hurtent  si menent tel bruiée 
 Que l en les ot molt bien de trois luiées . 
 N a que . iiportes en la cité prisiée 
 Totes d airain a cristal entailliéess  
 El chief deuant a une arche fichiée 
 Et el sommet a une tor dreciées  
 Haute est et fort et en son batailliée . 
 Et quant les portes sont par nuit ueroilliées  
 Ia plus la uile n en ert la nuit gaitiée . 
 Li Saietaire l ont si fort redreciée  
 De . xu . tors bones l ont enforciée  
 Qui erent arses et fondues et brisiées  
 El chief de la montaigne .  
Dist la puceles   Sire droiz enperere  
 Esclabarie est en un pui fermée . 
 El coig del tertre deuers la mer salée 
 Ont Saietaire une tor conpassée  
 Une luiée est contremont leuée  
 Iusqu as querneax enplie et arasée 
 D or et d arient et de porpre fresées  
 N a . xcitez ou ait tant bone espée 
 Et ars d aubor et saietes barbées . 
 N a que . iiportes en la cité loée 
 Quant eles sont en la nuit seelées  
 Li ponz se torne soz les arches fermées 
 Et de chaenes laiciées et coléess  
 Ia plus par nuit n ert la uile gardées  
 Ia n ert par force prise .  
Dist Aymeriss   Entendez  bele amies  
 Ie uos pleuis par foi sanz tricherie  
 Se ie la preig par si faite deuise  
 Com ie uos oi ici conter et dire  
 Seignor aurez  n i poez faillir mie 
 Preu et hardi de grant cheualerie .  
La main li tent  mès la foi n en prist mie  
De ce fist ele comme bien enseignie . 
Congié demande a la cheualerie . 
Looys monte a la chiere hardie 
Et Aymeris a la barbe florie  
Li quens Hernauz que Ihesus beneïe 
Et auuec ax la bele conpaignie . 
Par mi les landes ont lor uoie acueillies  
Deuant s en ua la pucele une liue  
Onc ne fina iusqu en Esclabarie  
Enz en entra par mi la porte antiues  
Si descendi au perron soz l oliue  
En une estable a sa mulete mise . 
Li Saietaire ne s en gardoient mies  
Ele lor a tel parole bastie 
Dont il perdront dedenz . iiiors la uie 
﻿A l assaut de la porte . 
Quant Aymeris entra en la cité  
S aloient ia li François adober 
Dedenz la uile et defors par les trés . 
Quens Aymeris fu molt ientils et bers  
M . cors d iuoire fist ensenble soner  
François l oïrent  si se uont adober 
As loies et as tentes . 
Quant François ont la parole creante 
Dont Looys et Aymeris se uante  
A la cité en iront en la lande  
X . mil François en brandirent les hanstes . 
Auquaires s arme cui forment atalente . 
Quens Aymeris li bailla l oriflanbes  
Fist un eslais deuant lo roi de France 
Et prie Deu qui fist et ciel et angle 
Que sa terre li rende . 
Guibelins s arme desoz l onbre d un lor 
Et uest l auberc qui fu Sanson lo forts  
Qui l a uestu il n a dote de mort  
Ne ne craint lance  espié ne iauelot  
Qu en li atraie gote de sanc del cors  
Si a dure la maille . 
Guibelins ceint Aigredure s espée  
Toise ot de lonc  plaine palme fu lée  
Donné en ot tant pesante colée  
Tant pié  tant poig  tante teste copée  
Dont tante dame en est ueue apelée  
Tante pucele  orfeline clamée . 
Si laça l elme Constantin l enpereres  
XIu . pierres ot el cercle fondées  
En or d Espaigne mises et seelées  
II . lunes ot en son lo coig plantées 
Ia n ert la nuit si oscure mellée  
Que l en en uoie entor une ruées  
Li rois Iudas en ot la teste armée 
Quant Floeuent li copa a s espée . 
A son col pent une tarie roées  
Onques ne fu planée ne dolée  
N i ot cuir mis ne pointure sodée  
Ainz fu par tot de colors desguisée 
Si fetement com el fu primes nées  
Ce fu l eschale d une ançoine barbée  
Qui plus tost noe par mi la mer salée 
Que fax gruiers ne uole a recelée 
Quant la conpaigne des perdriz a trouées  
Mès tant est dure et chauciée et serrée 
Que ne crient cop de lance ne d espées  
Trop sont les armes riches . 
Or ot Guiberz ses garnemenz plus chierss  
L en li ferma ses esperons es piezs  
Fées les firent en une cité uiezs  
Il n est nus hom por qu il les ait chauciez 
Que desoz lui recroie son destrier . 
Puis que il est des esperons tochiez  
Ainsi rauine com fet li esperuiers 
Quant l oiselet a parti del uergier  
Tot autresi rauine li destrierss  
Toz iorz desire a corre . 
Hanste ot Guiberz au roie confanon . 
En mi la place li traient Pliemonts  
Il i monta com hom de grant ualor  
Puis s en issi a qoite d esperon 
Par mi la porte deuant S . Simeons  
Deuant la uile auoit un pin roont 
Qui fu plantez del tens ancienor . 
Il prent un cor  sel sone par uigors  
François s en issent qui oient la rumor 
Des loies et des tentes . 
Premiers s en ist li bons rois Looys  
Hernauz et Bueues et Bernarz et Garins . 
 Droiz emperere   li quens Guillaumes dist  
 Nos en irons la cité assaillir  
 Esclabarie qui est el pui antifs  
 Icil la tienent qui ne nos sont amiss  
 Ce ne sont pas Paien ne Sarrazin  
 Mès Saietaire a qui ia Dex n aïts  
 Des ars turquois tréent par tel aïr  
 Les granz quarriax entoschiez de uenin . 
 Qui a lor cox ne puet arme garir  
﻿  Aubers  elme ne broigne .  
Aymeris fet soner . xxx . olifanz  
Bondir en fet Nerbone la plus grant  
La mestre tor et lo dur aymant . 
Li quens Guillaumes porte lo roial brant  
Auquaires tient cel Aymeri lo blancs  
Et icil . iicheuauchierent auant 
Et trespasserent les porz de Montirant  
Une cité que bastirent Iaiants  
C . tors i ot totes de marbre blanc  
Et de uermeilles en i ot autretant . 
Charles li rois sist au prendre . xans  
S en abati les murs et les auuanz  
Et en ieta les Sarrazins dedenz 
Que puis ce ior n i ot herberiements  
Mès sauuagines et senglers i ot tant  
Ors et lions et granz serpenz uolant  
Nus nel set dire ne iouglere qui chant . 
Tote la ient dant Aymeri lo blanc 
Et Looys en passerent auants  
A lor forfet uindrent a l anuitant . 
En son un tertre la ou il fu plus grant 
Se herberia l enperere des Frans 
Et la soe conpaigne . 
Quens Aymeris et la soe mesniée 
Soz la cité iluec se herberiierents  
Et li rois fu desus en la costiere  
Desor une eue rade  bruiant et fiere . 
Totes ses ienz furent apareilliéess  
Li rois se dort et li autre ueillierent  
﻿Car durement se dotent . 
Seignor  oez chançon de uerité  
Bone et bien fete  nus ne la doit blasmers  
Il est escrit el rolle et seelé  
Ce fu li hom de la crestienté 
Qui toz iorz pot plus barnaie mener  
Et qui plus pot cheualerie amer  
Petit prometre et lariement doner  
Que Aymeris de Nerbone li bers  
Car ne fina en trestot son aé 
De guerre fere  de cenbiax afermer  
De terres prendre  de chastiax conquesters  
Mès icil sieie  se seüst deuiner  
Ne fust il fez  ainz le lessast ester  
Car ainz son terme l en conuint deuiers  
De . iiiiespiez fu feruz et naurez 
Et d une autre arme dont fu euenimez  
Que il ne pot garir ne respasser . 
Les nuiz sont cortes  que il estoit estezs  
Quens Aymeris fu molt ientils et ber  
Au matinet com il uit aiorner  
Des cheualiers a fet . madober 
Que lo cenbel portent a la cités  
Dedenz un brueil les a fait arresters  
La s enbuschierent quoiement a celé . 
Li Saietaire sont le matin leué  
En cheuauchiée en deuoient aler 
Sor l aumaçor de Cordres la cité . 
Sore li metent ques a deseritez 
De Babiloine  lo fié a l amirés  
Iaiant la firent ce dient par uerté 
Et Saietaire furent au conpassers  
S il ne lor rent  guerre li feront tel 
Ne li faudra en trestot son aé . 
Mès por neant ont il or tel pensé 
Que plus près d ax porront guerre trouer . 
Quens Aymeris ne uolt plus demorers  
IIII . olifanz fet ensenble soner  
Tuit en tentissent li mont iusqu a la mer  
Les hautes tors de la bone cité . 
Li Saietaire en furent esfreé  
Isnelement se corent adober  
Puis issent fors et rengié et serré  
Ne mès que . cqui leenz sont remés  
Qui remés sont por la cité garder . 
Tant ont coru li gloton desfaé 
De nos François ont les aguaiz passezs  
Franc les corurent et tot sans escrier . 
Li Saietaire en furent esfreés  
A une part del chanp se sont torné . 
Ez uos l estor commencié et leué 
El chief de la montaigne . 
Li Saietaire ont lor estal porpris 
Et li François les alerent ferir . 
La ueïssiez un ester esbaudir  
Un mort sor autre trebuchier et chaïr . 
A nos François en est il ia mal priss  
De . mqu il erent n en eschapa que . xx . 
Fuiant en uont tot par mi un larriz . 
Cil les enchaucent que nes uodrent guerpir  
Tant qu en l agait des François se sont miss  
Cil les corurent de totes parz ferirs  
Li Saietaire  en furent esbahi  
Car il n auoient pas tel estor apris  
Ansus se traient tuit rengié de ferir 
﻿D espiez et de saietes . 
Li Saietaire se sont tuit arresté  
El coig del mont et rengié et serré . 
Quens Aymeris fist sa ient conreer  
El premier chief les a fet atorner  
XIIII . eschieles a fetes ordener . 
Blancheflor fu en la bone cités  
Si ot Ioifroi de Saint Denis amé 
Que tot en a lo dormir oblié  
Boiure et mengier quant uenoit au disner . 
Amors la tient  ne la lesse durer 
Qui a maint saie fet folie penser . 
Ele fu blanche come flors en esté  
Les euz ot uairs come faucon mué . 
Iusqu a la chartre ne se uolt arresters  
Ioifroi apeles   Biax amis  ça uenez .  
Quant cil l a ui  si fu desesperez  
Deu reclama  lo roi de maiestés  
 Glorios Dex  qui me feïstes nés  
 Si bele feme ou porroit on trouers  
 Car fusse ie par mi lo cors naurez  
 Mès que peüsse garir et respasser  
 Que une nuit l eüsse a mon costé 
 Desoz cortine  en un uergier planté  
 Si qu en feïsse tote ma uolenté . 
 Mès uilenie me fet tant endurer  
 Que ie ne uois auuecques li parler .  
Il se dreça  si la prist au baudrés  
 Ma doce amie  dites que uos uolez .  
Cele responts   Ia orrez uerités  
 S ert une feme qui uos uossist amer  
 Et uos poïst de la chartre ieter  
 uos conpaignons feïst toz deliurer  
 La uodriez uos de cuer loial amers  
— Dame   fet il   merueilles oi conter . 
 Il n est or feme en la crestienté  
 Se me pooit de la chartre ieter  
 Que ne preïsse a moiller et a per . 
— Sire   fet ele   or auez dit que ber . 
 Pleuissiez m en la uostre loiauté .  
Cil li afie  et li recroit sor Dé . 
Fors de la chartre en a Ioifroi ieté 
Et toz les autres en a o lui menez  
En une tor les a fet toz entrers  
Maint garnement i ont riche troué . 
François s adobent qui l orent desiré  
uestent aubers  lacent elmes iemez  
Ceignent espées as senestres costez 
A lor cox pendent les forz escuz bendez  
En lor poinz prendent les espiez noielez 
Et la pucele les en a apelezs  
 Seignor   dist ele   un petit m entendezs  
 De fors la porte a un estor chanpel 
 Que Looys de France i a leué 
 Et Aymeris li uielz chanuz barbezs  
 Li Saietaire i sont a els mellé  
 Ne mès que . cqui sont ceenz remé 
 Que i lessierent por garder la cités  
 Alez  seignor  les testes en prenez . 
— Franche pucele  la porte nos ourez . 
— Seignor   fet ele   a uostre uolenté  
Droit a la porte les a trestoz guiezs  
Li Saietaire ne s i sorent garders  
Tant qu il les ont par derriere escriez . 
A brans d acier lor ont assaut liuré  
Toz les ont morz  ocis et afolez  
Et après sont dedenz l estor entré . 
A haute uoiz conmencent a criers  
 Rois Looys  ou estes uoz alez 
 Et Aymeris  li uielz chanuz barbezs  
 Nos somes ci a uostre feauté .  
Quens Aymeris garda uers la cité  
Des elmes uit lo brun et la clarté  
Et l or reluires  si a Deu reclamés  
 Glorios pere qui me feïstes né  
 Donez nos prendre cele bone cité  
 Une abaïe i ferai estorer  
 Plus de . cmoines i metrai coronez 
 Qui i feront tot lo seruice Dé 
 Iusqu au ior del ioïse .  
La damoisele si fu durement liée 
Quant de l amor Ioifroi fu apoiées  
uint a la chartre si l a desueroilliées  
S en a ieté les puceles prisiées  
En une tor en sont o li poiées . 
Li Saietaire par lo pui se rengierent  
A nos François la bataille requierent  
Quens Aymeris sa mesnie a rengiée  
El chief deuant ala . leschieles . 
La ueïssiez tante pointe eslessiée  
Des abatuz fu la terre ionchiée . 
Li Saietaire de rien ne s esmaierent  
De lor saietes nos François abatiérent 
Qui onques puis sor piez ne redrecierent . 
Ce fu domaie et perte . 
Quant Aymeris uit ses homes morir  
Molt li en poise  ne uos en quier mentir . 
Lo destrier point por les suens garantir  
Et li François le siuent par aïrs  
Les Saietaires uont ensemble ferir  
De totes parz les reuont enuaïrs  
Adont conmence l estor a esbaudirs  
A ceste pointe font . mpaïens chaïr . 
François i fierent par merueillos aïr  
Sanc et ceruele font contremont bolir  
Les Saietaires trebuschier et morirs  
Des abatuz font la terre courir . 
A la cité quidierent reuertir 
Deci au pont ne finent de foïr  
Et la porte fu close . 
uers la cité s en uont li glot fuiants  
Deci au pont sont alé a itant  
Mès close fu la porte par deuant . 
Quant il le uoient  molt en furent dolants  
Il s escrierent par un fier maltalents  
 Ourez la porte  fel  gloton  soduiants  
 Mar la closistes  par mon deu Teruagans  
 Conperrez lo ainz lo soleil cochant . 
— uos i mentez   dist Ioifroiz li uaillanz  
 Querez ostel  que ci n auez neant . 
 Ceste cité gardons par tel couant 
 Que la rendrons Aymeri lo poissant .  
Quant cil l entendent molt ont grant marements  
Lors s arresterent desor lo pont deuant . 
Quant ueü ont que il n ont nul garant  
Les ars entoisent par un fier maltalents  
Ez lor François a esperon brochant 
Et Aymeris el premier chief deuants  
Desor lo pont choisi les soduianz  
Des esperons a brochié l auferrant  
Entr ax se fiert  entesé lo nu branc . 
Dexs  porquoi ua li ientils quens uaillanzs  
Lo ior fu morz  et par son hardements  
ueritez est  bien le seuent auquant  
Que n est nus hom en ce siecle uiuant 
Qui de sa mort  ce troue l en lisant  
Poisse trespasser l ores  
En la grant presse des glotons maleïz 
S est enbatuz li frans quens Aymeris . 
L espée tret dont li branz fu forbiz  
Lo destrier point  en la presse s est miss  
uII . en a morz li ientils quens hardizs  
Qui il consuit ne puet eschaper uis  
Tant que li uns l esgarda et choisi  
Mestre fu d ax et li plus seignoris  
C est Bugladans  li cuuerz maleïzs  
Onques a trere une foiz ne failli . 
Cil entesa au preu conte Aymeri  
Une saiete descocha  sel feri 
Soz la mamele  que lo auberc ronpis  
Tote la fleche el flanc li enbati 
A tot lo fer entoschié de uenins  
Deci au cuer la dolor en sentis  
Li autre lancent les bons espiez forbiz  
Son bon escu li ont fret et peri 
Et son auberc derrot et desartis  
Par mi lo cors l en ont il . iiiimiss  
Mès ainz li quens por ax toz ne chaï  
Point lo destrier  de la presse sailli  
Poignant s en uet desoz un pin foilli . 
Quant il uint la  ius du cheual chaïs  
III . foiz se pasme li frans quens Aymeris . 
Lieue la noise  si enforce li crizs  
Entor lui uienent si fil et si amis  
Tele dolor nus hom mener n oï . 
De pasmoison reuint quens Aymeris  
Confession demanda et requist  
Son chapelain amoinent deuant li 
A cui li quens ses pechiez reieï  
Et cil l asolt qui bien en fu apris . 
Et li frans quens a terre s estendi  
Enuers lo ciel andox ses mains tendi  
Seigna son chief et sa cope batis  
Onc puis li quens un sol mot ne tenti 
Fors qu en la fin cria a Deu merci  
Et puis  ançois que toz fu definiz  
Manda saluz Hermeniart au cler uis . 
Li cors s estent et l ame s en parti  
L ame enporterent li anie beneï 
O les martirs en gloire . 
Quant li bons quens ot la uie finée  
Lieue li criz  la noise et la huées  
Ne uit nus hom tel dolor demenée . 
Quant uint Guillaumes a la chiere menbrée  
Li ientils quens s a la presse seurée  
Molt hautement a sa uoiz escriées  
 Que fetes ci  franche ient enorées  
 Ne ueez uos cele ient desfaée 
 Qui uos ont hui fet si pesme iornées  
 Lessiez mon pere  n i a mès recourées  
 uenchons sa mort a la trenchant espée . 
 Se nos eschapent la pute ient desuée 
 Dont ert la perte et la honte doblée .  
A icest mot poignent de randonée . 
Rois Looys en oï la criée 
Et li baron de France la loée . 
Qui encor sont en la selue ramée . 
Tuit se derenient a grant esperonée 
uers Saietaires  chascuns lance leuée  
Si que d ax ont fete grant lapidée . 
Ez uos Garin d Anseüne la lée  
Lo franc conte nobile . 
Rois Looys de France l asolue 
Et li baron cui Ihesu face aiue 
Ont la bataille fierement maintenue . 
Ez uoz Garin qui tient l espée nues  
Quant de son pere sot la desconuenue  
Qui soz le pin gist morz en l erbe drue  
Del duel qu il ot  toz li sans li remues  
Point lo destrier  des esperons l argüe  
Fiert s en la presse ou plus grant l a ueüe . 
As Saietaires a chier s ire uendues  
Cui il consuit tost a uie perdue . 
Tant en ocist a l espée molue 
Que deuant lui est la place uestues  
Mès tant le fierent cele ient mescreüe  
Li uns de hache  l autre de lance agüe  
Tote sa tarie li ont frete et ronpue  
Et sa fort broine desmailliée et ronpue  
De totes parz est la maille cheüe . 
Ez uos lo mestre de la ient mescreüe  
C est Bugladans qui d une fleche agüe 
Feri lo duc par tel descouenue  
Tote li a enz el cors enbatues  
Deci au cuer a la dolor sentue . 
De la presse ist et d aler s esuertue  
Deci au pin ni a resne tenue  
Delez son pere a la barbe chanue 
Chaï pasmez par desor l erbe drues  
De la dolor toz li cors li tressues  
La mort l angoisse et destraint et argüe . 
Entor lui est la soe ient uenues  
Crient et braient come ient irascue  
Et li frans dus a sa cope batue  
S a uers lo ciel dreciée sa ueüe  
D un prouoire a confession eüe  
Puis s estendis  l ame s en est oissue  
Et li saint anie l ont prise et receües  
Si l enportent en gloire . 
Morz fu Garins au coraie uaillants  
Grant duel en font si baron et sa ients  
De lor dolor mar ira nus parlant  
Car trop la moinent et orible et pesant  
Quant lez lo pere uirent morir l enfant . 
Et la bataille fu merueillose et grants  
Li Saietaire que li cors Deu crauent 
A une part sont tret  li soduiants  
Darz et saietes tréent si durement  
N i a baron ne prince si uaillant  
S entr ax se met  qui ait de mort garant . 
Atant ez uoz dant Bernart de Brubants  
Quant li remenbre de son pere uaillant 
Que ocis ont li cuuert mescreant  
Lo destrier point par un fier maltalent  
Les Saietaires requiert el chief deuant . 
Après li uet a esperon brochant 
Li quens Guillaumes a l aduré talent  
De Conmarchis Bueues li conbatanz  
Guiberz li preuz au coraie uaillant  
Hernauz li rox de Gironde la ient  
Li quens Auquaires qui en Deu fu creant  
Et d autre part Looys li poissanz  
O lui . xxmile de la françoise ient . 
Les Saietaires requierent fierements  
Fierent des lances et d espées trenchanz . 
A cele enpointe en ont morz plus de . c  
Et cil lor tréent molt aïriement 
Darz et saietes et menu et souent  
Ausi espès com grelle qui descent . 
Molt grant domaie i orent notre ient  
Qu a lor saietes n a nule arme garant . 
En la grant presse fu Bernarz de Brubant 
Ou il feroit par molt fier hardement . 
Dexs  quel domaie del franc conte uaillants  
Li Saietaire li sont uenu deuants  
D une grant hache esmolue et trenchant 
Li a ocis li uns son auferrant  
L autre le fiert d un grant dart en lançant  
Qu il li transperce son auberc iazerants  
Dedenz lo cors li entre maintenants  
Molt près del cuer lo froit acier en sent . 
Si com il pot ist de la presse grant  
Lo pas s en uet  s espée traïnant  
Confession ua a Deu demandant  
Car la mort sent qui le uet angoissant . 
Si con Deu plot  est a pié alez tant 
Qu il est uenuz soz lo pin uerdoiants  
Quant il i fu pasmez est maintenant 
Delez son pere et son frere uaillant . 
Quant se redrece  sa cope ua batant 
Et de bon cuer Damedeu reclamant . 
Entor li uienent si baron et sa ient  
Un tel duel font  nus hom ne ui si grant . 
Et li quens torne son chief uers Orient  
A Deu cria merci  si parla tant 
Que confès fu d un chapelain sachants  
Puis s estendi contre terre en croisant 
L ame s en uet par lo Ihesu comant  
Et li saint anie la pristrent maintenant 
Qui l enporterent deuant Deu en chantant  
﻿En perdurable uie . 
Or furent mort li . iiibaron de pris  
Li quens Bernarz et ses pere Aymeris 
Et d Anseüne li ientils dus Garins . 
Et quant li frere uirent mort lor amis  
Tel duel en moinent a po n enraient uis  
Mès tel entente ont a lor enemis 
Qu aler ne pueent a cels qui sont ociss  
Car tel poor auoit li plus hardiz 
Que ia n en quide un sol eschaper uis . 
Molt fu dolenz li fors rois Looyss  
A haute uoiz a escrier se prists  
 Que fetes uos  mi cheualier de priss  
 Par cele foi que ie doi saint Denis  
 Se eschaper lessiez nos enemis  
 Ia ne tendrez terres en mon païs . 
 Or i perra qui sera mes amiss  
 Toz mes tresors li ert a bandon mis .  
Quant il l oïrent  ez les uos esbaudizs  
La oïssiez de cors tel soneïz  
Tuit en tentissent li pui et li larrizs  
Ez uos François de bataille ademiss  
Qui donc ueïst Guillaume lo marchis  
Guibert son frere  lo ientil roi de pris  
Hernaut lo rox  Bueuon de Conmarchis  
Lo conte Auquaire qui fu preuz et hardiz  
Cui la cité ot promise Aymeris  
Et se Deu plest encore l aura ils  
Auuec Francois s en ua tot ademiss  
El premier chief li forz rois Looys . 
Les Saietaires ont fierement requizs  
Lor recommence molt granz li fereïz 
Et des espées ruistes li chapleïzs  
Des glotons ont plus d un millier ocis 
Et cil des Frans ont les plusors malmis . 
La damoisele fu el palès uotiz 
Qui amé ot dant Ioifroi de Pariss  
A lui en uient li cheualiers de pris 
Et si plora des biax euz de son uiss  
 Ma damoisele  molt somes entrepriss  
 Ie oi la fors et grant noise et grant cris  
 S or eüssions bons destriers arrabis  
 Ia oississions la fors tot ademis 
 Por nos uengier de nos max enemis 
 Qui nos auoient ceenz en chartre mis . 
— Sire   fet ele   ia n en soiez pensiss  
 Ceenz a bien . cdestriers arrabis 
 Que Saietaire ont gardez et norriz 
 Et amenez des estranies païss  
 Prendre en poez tot a uostre deuis .  
Lors en done un a Ioifroi de Paris  
Et tuit li autre ont chascuns lo suen pris . 
Puis sont monté li bon uassal de pris 
Qui tuit estoient armé et feruesti . 
Par mi la porte s en issent ademiss  
El fort estor se sont a itant mis 
Ou se conbat li forz rois Looys 
Et si baron  si conte et si marchis . 
Tant ont feru li bon baron de pris  
Des Saietaires n i a mès que . cuis . 
Li Saietaires qui naura Aymeri  
C est Bugladans  li cuuerz maleïs  
II . cox a trez au fort roi Looys  
Desoz lui a son bon destrier ociss  
Il s aprocha del bon roi seignori 
Et d une hache dont l acier fu bruniz 
Feri sor l elme lo roi poesteïss  
Lo mestre cercle li copa sor lo uis  
Mès il ne l a ne nauré ne malmis  
De son estant a ienoillons l a mis . 
A icel cop uint Ioifroiz de Paris  
Il et si home uienent au chapleïzs  
Les Saietaires ont fierement requiz  
Deuers la porte les ont si enuaïz  
uoillent ou non  les ont fors del pont mis 
﻿A la premiere pointe . 
Li Saietaires a Ioifroi coneü 
Qui en sa chartre ot longuement ieü . 
Quant il lo uoit grant duel en a eüs  
D une grant hache a entor lui feru  
Qui il ataint  morz est et confonduz . 
uoit lo Ioifroiz  cele part est uenuz 
Par grant aïr  entoisé lo branc nus  
Par mi son elme a lo gloton feru  
Deci es denz l a trestot porfendu  
Estort son cop si l a mort abatu . 
François lo uoient  grant ioie en ont eü  
Et li gloton en furent irascu 
Quant lor seignor uirent mort et uaincus  
Tel poor ont li cuuert mescreü  
En fuie tornent  n i ont plus atendus  
Franc les enchaucent  si ont leué lo hu  
Après destendent li ione et li chanu  
Cil qui ainz pot a force et a uertus  
Qui il ataignent  mort l ont et confondus  
N en eschapa que . xdes mescreüz  
Que puis qu il orent lo mestre d ax perdu  
Furent il pris com oisiax a la glu . 
Tant ont l enchaut li baron maintenu 
Que tuit sont mort li cuuert mescreü . 
François retornent qui ont lo chanp uaincu  
A la cité sont arriere uenu  
Maudient la del uerai roi Ihesu 
Quant por li prendre ont tel domaie eü . 
Ainz por cité en cest monde ne fu 
﻿Tel dolor ne tel perte . 
Quant ocis furent la pute ient haïe  
Deuant la porte de la cité antie 
Est asenblée la riche conpaignie  
Rois Looys et sa grant baronie . 
Onques li conte ne la cheualerie 
Entrer ne uodrent en la cité antie  
Tel duel demoinent et baron et mesnie 
Por Aymeri a la barbe florie  
Et por ses filz dont chascuns se gramie . 
Mès de ce fist li rois grant cortoisie 
Qui a Auquaires dona Esclabarie  
Au bon conuers qui bien l ot deseruies  
S a Clarissant esposée et pleuie  
La ientil dame qui uint de Femenie  
Si com li ot donée et otroïe 
Quens Aymeris ainçois que perdist uies  
Lo païs tint Auquaires en baillies  
S ont Clarissant leuée et bautisie 
Et ses puceles o li par conpaignie  
Qu el amena de terre Femenies  
Totes remestrent en la terre garnie . 
S ont estoré et fete une abeïe 
El chanp o fu la bataille fornies  
Moines i ot de molt grant seignorie 
Qui la prierent Ihesum  lo fil Marie  
Por les barons qui orent perdu uie . 
Bernart lo conte a la chiere hardie 
Ont enterré la riche baronie 
Et Garin d Anseüne . 
Iluec ou fu la bataille pesant 
Font beneïr un cimetere grant  
Et un charnier molt bel et auenant 
Ou metre firent la crestiene ient 
Que ocis orent li felon soduiant . 
En un sarqu de fin marbre luisant 
Ont mis par soi dant Bernart de Brubant 
Et en un autre Garin lo conbatant  
Lo ientil duc d Anseüne la grant . 
A l enterrer ueïssiez duel pesants  
La se pasmoient maint cheualier uaillant . 
Que uos iroie celui duel acontants  
Ne m en creroit nus hom qui soit uiuant . 
Mès por lo conte Aymeri lo ferrant 
Font greignor duel li petit et li grant . 
Celui ne uodrent pas lessier si enfant 
Ne si ami ne si apartenant  
Ainz lo conroient et bien et richement 
Et enbasmerent de basme et d oignement  
En cuir de cerf cosu estroitements  
Courent lo conte d un paile d Orient 
Et a Nerbone l enporterent sa ient 
A Hermeniart la contesse uaillant . 
Biax sire Dex  uoirs pere tot poissant  
Quant el saura ce domaie pesant 
Del ientil conte qu ele auoit amé tant  
Molt aura bien Ihesu Crist a garant 
Se de duel ne chiet morte . 
Quant enterré sont li baron de pris 
Et enbasmez fu li quens Aymeris  
Li franc baron l ont en litiere mis  
Sor . iicheuax l enportent li marchis . 
Auquaire lessent por garder lo païss  
Mès en sa terre uet Ioifroiz de Paris  
Si enmena la pucele ientil  
Cele qui l ot fors de la chartre mis 
Et lo messaie porta roi Looyss  
O lui l enmoine Ioifroiz en son païs  
Si l esposa si com li ot promis . 
Et li baron n i ont plus terme quis  
D Esclabarie partent  s ont congié priss  
Mès au partir n i ot ne ieu ne ris  
Que morz i lessent de lor meillors amiss  
Les hernois trossent  a la uoie sont mis  
Aymeri portent lo franc conte de pris  
Plorant le uont et baron et marchis . 
Detriers les guie li forz rois Looys  
Hernauz li rox  Bueues de Conmarchis  
Li quens Guillaumes d Orange li marchiss  
Mès ainz lo soir  que iors soit definiz  
Aura poor trestoz li plus hardizs  
Se Dex n en pense  li rois de paradis  
Li plus poissanz sera griés et marriz 
Ainz que uoie Nerbone . 
uont s en François ou n ot que corrocier 
Droit a Nerbone lo chemin droiturier . 
Si com il uindrent deioste lo rochier 
Dont uos oïstes en la chançon arrier 
Ou ia soloit la guiure reperier 
Qui el païs ot fet tant enconbrier  
La pute beste lor uint a l encontrier . 
En son uenir demoine tel tenpier  
Tuit en fremissent baron et cheualiers  
Onques n i ot si hardi ne si fier 
Qui n ait poor quant uirent l auersier . 
As armes corent serient et escuier 
Et duc et conte et baron et princiers  
Lor ient aünent a un cor menuier . 
Li quens Guillaumes qui tant fet a prisier  
Il et si frere qui sont hardi et fier  
Contre la guiure en sont alé premier 
Et après ax maint uaillant cheualiers  
Deuant ax metent les escuz de quartier 
Et en lor poinz les roiz espiez d aciers  
Et quant de li les uit si aprochier 
La pute beste  cui Dex doinst enconbriers  
Se conmenca contr ax a hericier 
Et de sa gole feu et flanbe lanciers  
Et cil lo uoient  n i ot que esmaiers  
Lancent li lances et iauelos d acier  
Mès ne lor uaut la moitié d un deniers  
La pel ot dure plus que fer ne acier  
Lo feu ardent lor iete a l auersier 
Qui lor brula lor escuz de quartier . 
uoit lo Guillaumes o lo coraie fier 
Et iure Deu lo uerai iustisier  
Melz uolt morir ne se uoist esmaier . 
Lo fort espié conmence a paumoier  
Seigna son uis et brocha lo destriers  
Par maltalent corut a l auersier  
Enz en la gole li mist l espié d acier  
Plus de . iipiez l en fist el cors fichiers  
La guiure bret qui se sent angoissiers  
Del cri qu el fet retentist li rochierss  
Lors i acorent li baron cheualier 
﻿Qui li copent la teste . 
Quant a la guiure ont la teste copée  
A grant merueilles l ont entr ax esgardée  
Mes n i font plus li baron demorée . 
A l ainz que puent issent de la contrée  
Deuers Nerbone ont lor uoie tornées  
Aymeri portent qui la uie ot finée 
Dont grant dolor ont entr ax demenée . 
Tant ont erré li baron a iornée  
Nerbone uoient la fort cité loée . 
Dame Hermeniarz la contesse senée  
Fu totes iors as fenestres montées  
Molt fu la dame iriée et trespensée  
Que  puis qu issirent de la cité loée 
Quens Aymeris et sa ient enorée  
Ne l en fu dite nouele ne contée . 
Deuers la mer a la chiere tornée  
uit des barons qui uenoient l estrée  
Et uit la biere que deuant ont portée  
Li sans li fuit  s a la color muée 
Et tel dolor li est el cuer entrée  
A po ne chiet des fenestres pasmée . 
Dit Hermeniarzs   Sainte uirie enorée  
 Li uns des nos i a la uie otrée . 
 Se il ne fust de fiere renomée  
 Ia de si loig n en feïssent portée . 
 Aymeri sire  frans quens  chiere menbrée  
 Ie sui por uos durement esfreée  
 Ne soit de uos cele chose auerée 
 Que li bons clers uos auoit deuisée 
 De l auison qui si fu redotée .  
Quanque la dame est issi dementée  
Par la cité est la nouele alée  
Morz est li quens  n i a mestier celée . 
Et quant il ont la nouele escotée  
Ne uit nus hom ient si fort adolées  
De toz sens est la cité esfreée  
Petit et grant ont grant dolor menée . 
Et Hermaniarz a la noise escotée 
Bien sot de uoir  com ele ot la criée  
Que c est li quens qui la uie ot finées  
Ne pot mot dire  issi fu adolée  
Dedenz la sale chiet a terre pasmées  
IIII . puceles l en ont sus releuée 
Et en sa chanbre entre les braz portées  
Or quident bien sa uie soit finée . 
Et li criz fu par la cité loée  
N i remest cloche que l en n i ait sonée  
Boriois et dame et la ient ordenée 
I ont ensenble procession menée 
Encontre cels qui la biere ont portées  
A l encontrer fu la dolor doblée  
Mainte robe ont ronpue et descirée  
Maint poing detort  mainte cinple tirées  
A grant duel entrent en la cité loée  
Ainz ne tornerent en la sale pauée  
Mès por ueillier ont la biere portée 
A la plus mestre yglise . 
Dedenz Nerbone a grant procession 
Portent la biere a Saint Pol lo barons  
Iluec aiostent d entor et d enuiron 
Li cheualier et tuit li haut baron  
Clerc et prouoire  ient de religion  
Homes et femes et petit enfançons  
Plorent et crient et font tel marrison 
Qu en n i oïst nule rien se plor nons  
Et li boriois s escrient a haut ton . 
 Aymeri sire  ientil fil de baron  
 Bon cheualier  home de grant renon  
 Quant estes morz  que deuenir porronss  
 Qui uos a mort  de uerté le sauons  
 Tot a cest regne mis a perdicions  
 Or i uendront Paien et Esclauons  
 Si aorrons Teruagan et Mahom  
 N i crera l en Ihesu Crist ne son nons  
 Et nos dolant  en quel païs fuironss  
 Se ci nos trouent li encriesme felon  
 Ne nos garra auoir ne raençon 
 Que ne perdons les uies .  
Por Aymeri le franc conte poissant  
Firent un duel li petit et li grant 
Qu en n i oïst nes Damedeu tonant . 
Tote la nuit iusqu a l aube aparant 
Gaitent lo conte cheualier et serient . 
Et Hermeniarz la contesse uaillant 
Enz en sa chanbre ua tel dolor fesant 
Que nel diroit nus hom qui soit uiuants  
La la tenoient si home et si enfant 
Que ne la lessent remuer tant ne quant  
Ne a la biere aprocher plus auant . 
Por conforter la contesse auenant 
I uint li rois Looys li poissanzs  
Com el le uit si ala escriant  
El li a dit por un fier maltalents  
 Rois  qu auez fet d Aymeri lo ferrants  
 Et uos Guillaumes et uos Guiberz l enfant  
 Hernauz et Bueues  felon et soduiant  
 Rendez moi tost Aymeri lo poissant  
 Mon fil Bernart  lo seignor de Brubant  
 Et dant Garin d Anseüne la grant 
 Qui auec uos en alerent ioants  
 Rendez les moi ci et sains et uiuanzs  
 Ou ce se non  par Deu lo roiamant  
 Que ie dirai trestot a mon esciant  
 Que les auez uenduz as mescreanz .  
Quant il l oïrent de dolor uont plorant . 
Rois Looys les ala confortant 
Et si conforte la contesse uaillant 
Puis s en alerent a Saint Pol a itant 
Et font chanter la messe hautement . 
Clerc et prouoire i chantent en plorant 
Et li chanoine et li moine ensement  
Le ior ualut l ofrande tant besants  
En un sarqu de fin marbre luisant 
Firent la sepoture . 
Après la messe ont lo conte enterré 
En un sarqu de uert marbre listé 
Qui bien fu fez et noblement ourezs  
Dedenz fu mis lo cors a grant chiertés  
Ilueques furent et euesque et abé 
Et moine et clerc et prouoire ordené 
Et li chanoine de la bone cités  
Tuit reuestu ont lo conte enterrés  
Mès puis que Dex ot lo siecle estoré 
Ausi grant duel ne fu por home né  
Com le fesoient por Aymeri lo bers  
Se g i metoie un des iors de l esté  
N en aueroie la moitié aconté . 
Ça et la gisent li cheualier pasmé  
Et li baron sont en haut escriés  
 Aimeri sire  de la uostre bonté  
 Ne fu mès prince en la crestienté . 
 uostre proece  uostre nobilité  
 uostre grant sens et uostre larieté  
 Ne porroit estre par nul home conté . 
 Tot auiez par ualor sormonté  
 Les cheualiers de la crestienté  
 Princes et contes et demaines et pers  
 Barons et dus et les rois coronez . 
 Cheualerie est chaüe en uilté . 
 Or seront mès Sarrazin resposés  
 Par tote France feront lor uolenté  
 Que n en seront par home destorné  
 Puis que il sont de uos sol deliuré  
Ainsi ont tuit lo conte regretés  
Et li clerc ont lo seruise finé  
Plorant departent et estranie et priué 
Et li baron sont el palès entrés  
Mès Hermeniarz au ient cors enoré 
Tele par a si grant duel demené  
Que por li ont tuit li baron ploré  
Que puis n ot ioie en trestot son aés  
Nonain deuint et serui Damedé 
Por Aymeri que tant auoit amé  
Dont onques puis n ot lo duel oblié  
Qu ele en fu morte ançois un an passé . 
Grant duel en firent tuit cil de la cité  
A saint Pol ont lo suen cors enterré 
Lez Aymeri lo conte . 
De grant duel fu la terre replenie 
Quant Aymeris ot finée la uie 
Mes ainz que fust la semaine conplie 
Se departi la riche baronies  
Rois Looys a la chiere hardie 
Si s en ala en France la garnies  
O lui mena sa grant cheualeries  
Molt en lessa qui ont perdu la uie 
Dont granz dels fu en la terre nobile . 
Li quens Guillaumes a la chiere hardie 
uet a Orange sa fort cité garnie 
Ou lessiée ot dame Guibourc s amies  
Onques pès n ot a la ient paienie . 
Hernauz li ros ne s i ataria mie  
Droit a Gironde a sa uoie adrecie  
Et li dus Bueues a tot sa conpaignie 
S en retorna a Commarchis sa uile  
Et Guibelins qui ot grant seignorie 
O lui mena sa bele conpaignie 
Tout droitement a Andrenas la riches  
Et de Nerbone tint la terre en baillie 
Aymeriez qui ot la seignorie 
Que li dona ses parrains en sa uie 
Quant de ses filz ot fet la departie . 
Onques de princes dont chançons soit oïe 
N issi tex oirs ne tel cheualeries  
Tant les ama Ihesus li filz Marie 
Qu en paradis sont en sa conpaignie . 
Et l estoire est ci en droit aconplie . 
Damedex gart toz cels qui l ont oïe 
Et moi auuec qui la uos ai fenies  
Ne trouerez qui auant uos en die  
S il ne fausse l estoire . 
