unc au test de la coefe en abatit ou pré 
et des cheuoux du chief grant partie rasé 
Damedex le garda que en char ne l  a touché 
et li cuens refiert lui par uiue postaé 
i esma .i. grant cop sor le heaume iemé 
Fierabras uoit le cop que il l  a asiné 
Ce que il tint de l  escu a en contre geté 
que tot a descouert li flanc et li costé 
Oliuier l  apercoit mout l  a bien auisié 
au retraire le fiert du branc qui est letré 
par desor la maimelle li a grant cop doné 
Li blanc auberc li a desrot et desmaellé 
Le chaual par desoz lia tout detranchié 
Li cuens li apoia que li cuer ot irié 
Tout i a sa uertu et son branc bien boté 
Delez li flanc senestre li a li branc colé 
Duc enz en mie l  eschine l  a trachie et copé 
a poi que li boel ne li sunt hors uolé 
Mes i n en i ot nus maumis ne emperé 
Li sanc a grant foison li ist hors du costé 
Oez de Fierabras com fut de grant fierté 
Contremont uers li ciel a li rois regardé 
de damedex li membre et de la trinite 
et du saint esperit a li cors alumé 
Oliuier apela merci li a crié 
Gentix hons de bonhiere ne m  ocire por dé 
Si m  en iroi a Karles li fort rois coroné 
et ge ti creanc bien de sor me leauté 
que ge tendroi la foi et la crestienté 
et rendroi la corone et li sine aouré 
et les diues reliques dom i a tel planté 
por coi les pri ge onques chaetif maleuré 
honte m en est uenue ie soi de uerité 
Oliuier gentis hons aiez de moi pitié 
Si ge mer sarrasin il uos iert reproué 
Ber si tu ne m  i tienz ia m  i uerras uersé 
Quant l  entent Oliuier si de pitié ploré 
De soz l  arbre le chouche belement et soëf 
uaincue est la bataille et li champ afinez 
Oliuier prist li rois qui mout estoit nafrez 
Deuant lui le choucha belement et soef 
d  un peu de son bliaut li a bende les costez 
Sire dist Fierabras por dex car m  en portez 
uolentiers m  i feroi baptizier et leuer 
Si ge mer sarrasin il uos iert reprouez 
Certes dist Oliuier ie sui en grant pensez 
ia par moi n  i serez chargiez ne remuez 
Li sarrasins s  esforce pres de lui est alez 
adonques sunt asis belement lez alez 
Fierabras d  alixandre ueis li conte est alez 
Doucement le pria par grant humilitez 
Gentis quens Oliuier por dex car m  en portez 
Mout sui pres de ma fin ie ai li cuer creuez 
uoit ici .ii. destries coranz et abriuez 
ua pren le baucen sor qui la est aregnie 
Si monte par l  estriu qui d  or est painturez 
peis uien par dauant moi sor cest arbre rame 
Bien me porras porter es loges et an tref 
et si emporte plorance trop mi poise a moulez 
Lors aras .iiii. espees onques hons ne uit tex 
Bien ti sarra a destre ci blanchet afilez 
Tant m  aide que soie sor l  arcon trauerserz 
Mes si tu m  as chargie garde n  i demorer 
uoiz tu la ce bruillet a ces arbres plantez 
La laissoi hue matin .l. m. armez 
Or ait dex nos frans par la soe bontez 
Car ie ne uoi coment nus en puisse eschaper 
Or sont nostre francois enz en la tor carree 
sarrasin les asaillent la pute gent desuee 
Mes onques n  i forfirent une pome paree 
Li amirant apele malpin d  aigre moree 
N  ot si mestre larron iusqu a la mer betee 
Malpin dist l  amirant par ma barbe mellee 
Si sa ceinture auoies a flori. emblee 
ia puis francois n  aroient uers nos nule duree 
et si tu la m  enbloies c  est uerite prouee 
De mon or ti donrai une grant someree 
Tant com la ceinture aient n  ert la tor afamee 
Sire ce dist li lerre demain ainz la uespree 
aincois demain a l  aube que pere la rosee 
uos aure la ceinture a la dame liuree 
Quant l  entent l  amirant grant ioie a demenee 
Li ior uet a declin et torne la uespree 
Tant atendit li lerres pres fu de la iornee 
uenuz est es fossez s  a l  esue tresnoee 
puis s  en uet a la tor si l  a plus tost rampee 
Que escurol n  a chesne en la forest ramee 
en la tor s  en entra caiement a celee 
isnelement et tost uint a la cheminee 
une chandele a prise au feu l  a alumee 
uint a l  us de la chambre si la troua fermee 
et il a dit son charme tantost est deffermee 
Nos francois uoit dormant en la sale pauee 
Si a noz gent li lerre soduite et enchantee 
que il ne s esueillassent por la tor d  or comblee 
Li cuens Gui de borgoigne a la chier menbree 
ert a une fenestre deuers la mer salee 
por ueoir li grant ost qui la ert asemblee 
et li lerres ne fist plus longue demoree 
uient au lit floripas qu  ert plus bele que fee 
Tant a quis la ceinture que il l  auoit trouee 
enuiron lui la ceint par la bocle doree 
floripas regarda qu  ert plus bele que fee 
O le uoudra gesir car forment li agree 
par les flans la saisit tote nue sachee 
La pucele s esueille en haut s  est escriee 
Seinte marie dame reine coronee 
Ou estes uos fet elle trop fetes longue estee 
Ses puceles acorent checune escheuelee 
Quant uoient li larron plus noir d  une peuree 
Tote la plus hardie est en fuie tornee 
Li lerre a floripas desoz lui enuersee 
par le mien escient ia l  eust uergondee 
Quant Guion de borgoigne a la noiz escoutee 
a la chambre s  en uient corant de randonee 
il escrie a s  amie tesiez uos bele nee 
Quant li lerres l  oit du lit saut a uolee 
et li dus le ferit o le chief de l  espee 
en .ii. moitiez le fent la ceinture est copee 
La chandele au larron est adonc anublee 
Onc plus l  enchantement n  ot la dedenz duree 
Donc saillent sus li contes de la terre sauuee 
et Gui lor a la chose de chief en chief contee 
Le larron ont gete parmi une priuee 
O tote la ceinture dedenz la mer salee 
et dex por coi le firent si dure destinee 
Iames iceste perte ne sera restoree 
perdue est la ceinture et en la mer getee 
ele ualoit d  or fin une grant tor rasee 
Quant noz francois l  oirent mie ne lor agree 
que ou sanc de m  espee porras ton cors bannier 
Quant Fierabras l  entent ne se ueust corocier 
par de sor son mantel mist son cors a couchier 
Sor son escu estoit Fierabras acoudez 
Tant fut fiers et nobiles et de grant cruautez 
N  i prisa Oliuier ii. deniers monaiez 
uasal dit Fierabras si t  aist li ton dexz 
C  a moi di qui tu ies et de quel parentez 
et Respont Oliuier ia n  orrez ueritez 
L  en m  apele garin de peregorz fu nez 
fiuz a .i. uauasor qui ot non iocere 
l  autre ior fui ie primes de nouel adobez 
et si m  adoba Karles li fort rois coronez 
anuoie m  a a toi asez m  en a priez 
por desrenier son droit se ici enuoiez 
Ge ferroi la bataille si tu ies si ossez 
Or monte inellement que plus n  i demoreiz 
Quant l  entent Fierabras si a .i. ris iegez 
Garin car mi di ore garde ne mi celer 
por quoi n  i est uenu Rollant li adurez 
Ou li cuens Oliuier qui tant est redotez 
Berart de mondidier ou ogier l  alosez 
par dex dit Oliuier car i t  ont en uiotez 
Mes ge dom l  en n  a cure sui ici enuoiez 
Ge ferroi la bataille si tu ies si ossez 
Car par icel apostre que l  en quiert en erumprez 
Ge t  iroi ia ferir par en .ii. les costez 
Quant l  entent Fierabras gries en fut et iriez 
adonc a respondu com ia oir porrez 
al moi foi Garin ce saches por uertez 
Onque puis icelle ore que ie fui adobez 
ne ioste o nul home de si bas parentez 
Si n  i fut rois ou conte ou amirant clamez 
Si te ocis de coi sera mon pris montez 
Certes ainz seroit laidement auilez 
que au fiz d  un uauasor me soie en champ mellez 
Mes ce feroi por toi ne fis por home nez 
Orendroit monteroi u baucen pomelez 
Si aroi a mon coul mon fort escu litez 
et mi leroi chaer a terre de mon grez 
peis pren mon baucen et si l  ammaene au trez 
Si ge fac ce por toi ce sera amitiez 
et respont Oliuier de folie parlez 
Ou uous uoillez ou non li destrier mi leirez 
et si perdroiz la teste si uis ne uos rendez 
Quant l  entent Fierabras a poi n  est forsenez 
Garin dist Fierabras lei moi a toi parler 
hardi ies combatre miuz en faiz a amer 
par mahomet mon dex en toi n  a que blamer 
Mes o nul si bas home ne uoli onc ioster 
Car si ie t ocie mout m  en deuroit peser 
iames n  auraie anor ie nu te quier celer 
Se au fiz d  un uauasor ere uenu ioster 
Mes ge te uoil greignor anor mostreer 
De sus ce baucen sor m  i uerras ia monter 
et tu t  eslaiseras quant que puet randoner 
Ge m  i leroi chaier et de mon gre uerser 
Bien en pouz mon cheual et mon escu porter 
puis m  en uoi Rollant ou Oliuier son per 
Berart de mondidier et l  escoz gilemer 
Ou ogier li danois qui tant fait a loer 
et li nus n  i ose ne uenir ne aler 
Si en i uienge .ii. por lor cors esprouer 
ne li tiez ne li quart n i sera refusez 
Certes dit Oliuier de folie parlez 
et li uilains le dit pieça oï l  auez 
