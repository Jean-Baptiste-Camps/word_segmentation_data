ces creatures que io uei la ester 
fist deu pur homme seruir e honorer . 
ueir dit Girars  ço ne quier io celer . 
en nule terre que seit deça la mer 
ne purreit l   en si beles recouerer . 
si   ore ueolt Karles par mon conseil ouerer  
il les fra tutes hautement marïer . 
Li apostoile ne ueut mes targier . 
ses archeuesques  estre l   autre clergier  
funt lur afaire e lur mestier . 
premierement les firent prinseignier  
aprés lur firent lur mantels deslacier  
sengles as chemise  sanz autre reconser  
Les funt le iur enz es cuues plungier  
iluec les firent baptizier et leuer . 
A la reïne firent suen nun changier  
Clareice ot nun  mes mult fait a preisier . 
aprés les firent e uestir e chaucier . 
hui mes deuum a Karle repairier 
ki en kalabre furent dui meis entier . 
a une iglise fist xxx i charnier  
u ses morz fist mettre e apareillier 
e le haut homme si le ot auques chier 
icels fist il enterrer al mustier . 
trente canoines i fist pur deu preier . 
Oez que fist Karles l   empereur  
par tote l   ost en fait criër un iur 
ki ne s   e aut ne li grant ne li menur  
ne rei ne conte  cheualier ne uauasur 
Ne riche duc ne prince ne cuntur . 
a lur conseil uout leissier son honor . 
L  empereur ne  uout plus demorer . 
par le duc Naimes e par le uiel otuel 
Fist l   apostoile e le duc mander 
Que chescuns d   els uienge a lui parler . 
unc l  apostoile n  i ose arester  
Les ordenez fist al ost returner 
e fist as mors les almes comander 
e uet l  iglise dedier e sacrer . 
e il meïmes uet la messe chanter . 
grant fu la offerende pur le liu enorer  
ne li estut pur uii c mars doner . 
Le duc Girars fist suen eire aprester  
Que mulz  que mules xxx uii assembler  
Les noueles Crestïenes fait aturner 
e si les funt uestir e affubler . 
une creature ne sorent purpenser 
De quei l   en deiue franche femme enorer 
Que l   un pust conoistre ne truuer 
Que la reïne ne face presenter . 
sur un mul funt la reïne munter  
poi pot l   un de si beles truuer . 
unkes li ducs ne se uout conseillier . 
prist la al frein  si comença a parler  
sa druërie offri a presenter 
