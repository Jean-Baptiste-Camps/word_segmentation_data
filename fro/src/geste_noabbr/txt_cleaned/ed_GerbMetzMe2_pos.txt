Relenqui a Fromont lo poestis . 
Oruoslerrai de Gybert ester ci  
Quantleus en iert bien sauron reuenir  
Etchanterons de Fromont le flori 
Et deGuillaume le parent Fromondin . 
AFromontuint . i . mes  si li a dit . 
Bien fu uestue d   un peliçon hermin  
Et par desus d   un paile alexandrin 
A bendes d   or  mout noblement li sist  
Fresche et uermeille  blanche com flor de lis  
Sor ses espaules li gesoient si crin 
Trecié a bende  si com moi est a uis . 
Il n   ot si gente en . lx . païs 
De nule terre  si comme ie ai apris 
Par le poing dextre li dus Gybert la tint . 
Atant es uos l   enffant Herna ou uint  
. I . esperuier la reïne tendi  
Il fu mout beals  la roïne le prist  
Par grant chierté desor son poing le mist . 
Deuant le rei la franche dame uint 
Li rois le uoit  cortoisement li dist  
 Cist esperuiers  dame  ou fu il pris  
Sire   fet ele   ne uos en quier mentir  
 Hernaut mes niés  mes druz et mes amis  
 Le m   aporta  la soe grant merci . 
 Or le pernez  emperere gentil  
 Par grant amor le fetes recoillir . 
Mout dites bien  dame   ce dist Pepins  
 Qui le refuse ne doit terre tenir . 
— Sire   fet ele   por Dieu entendés mi . 
 Mout me merueil  mout est mes cuers mari 
 Del uiel Fromont qui ne uos uient seruir . 
 Si m   aït Diex  iel tien en grant despit . 
 uez ci Gybert et Herna et Gerin 
 Qui tolt la terre que il doiuent tenir . 
 Quer li mandez qu   il uos uienge seruir  
 Ou soit a Chartres ou s   il uelt a Paris  
 Ou a Bealuez ou a Loon la cit . 
 Face uos droit de Begon qu   est ocis 
 Et de Garin qu   el mostier fu mordriz  
 Deuant l   autel  al pié del crucefiz  
 Et si uos rende le porc qu   el bois fu pris . 
 Si fetes droit et Herna et Gerbert 
 Lui et Gybert li fiz al duc Garin 
 S   il le refuse  qu   il nel uoille uenir  
 ua desor els  emperere gentil  
 Gastez lor terres  metez tot a declin  
 Ne lor lessiez borc ne chastel tenir  
 Ainz s   en iront comme ribaut chaitif 
 Ensi doit rois son reaume tenir  . 
