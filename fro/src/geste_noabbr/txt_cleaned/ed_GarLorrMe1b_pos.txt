Beguedona le sien  moult en fist a loer . 
uers Flandres s   en tornerent por le regne gaster  
Flamens uienent encontre por la merci crier  
Mais onques ne le porent enuers le roi trouer . 
Come Begue le uoit le sens cuide deruer  
Deuant le roi de France s   en est uenus ester  
 Sire   dist il al roi   tot ço laissiés ester  
 Li hom ki merci crie bien doit merci trouer  
 Ihesus le comanda qui tot a a garder .  
Dont dient par la sale   Cis estera moult ber  
 S   est sage cheualiers moult puetlonges durer .  
Les treues ont données  si font le pais iurer . 
 Sire   ço dist Garins   or me uieng io clamer 
 Del fort roi Anseis  moi uelt desireter  
 Ki me tolt ma contrée que deüsse garder . 
 Certes  nel deussiés sofrir ne endurer  
 Que li fiés doit a uos uenir et retorner  
 Si deüssiés par tot uostre droit deliurer .  
— Faisons le bien  beau sire  ço dist li mes Hardrés . 
 Por coi feriés uous gens ariere retorner  
 Alons nos en a Mex dont i   oi Garin clamer . 
 Quant nous serons deuant  faisons le roi mander 
 Que nos laist uostre terre  n   a droit en l   arester  
 Que  s   il nel fait ensi  ne uos en tornerés 
 De ci que uos arés les tors fait crauanter . 
— Io l   otroi   dist li rois   foi que uos doi porter .  
Atant fisent les os guencir et retorner  
Fromondin font l   ensegne baillier et deliurer  
Forment s   en entremetent cil riche baceler  
Et cheualcent ensemble  cui qu   en doient penser . 
Deuant Mex sont uenu droit a un aiorner  
Fisent trés et alcubes et pauellons leuer  
Les messages ont fait dedans la uille entrer 
Por parler al baron  qu   il le cuident trouer . 
La dedens est entré li message Pepin  
En la sale ont troué le fort roi Anseïs . 
Premiers parla Hardrés cui on i ot tramis  
 L   emperere de France  sire  m   enuoie ci  
 Del fief l   empereor estes a tort saisis  
 Il uous mande par moi  par uerté le uos di  
 Que tost li deliurés sa terre et son païs . 
— I   en prenderai consel   dist li rois Anseïs . 
— Sire  uous ferés bien   li cuens Hardrés a dit  
 Car bien saciés de uoir qu   il porroit estre pis .  
Anseïs fait sa gent par deuant lui uenir  
 Segnor  conselliés moi  franc cheualier gentil  
 Io sai que tieng a tort la terre al roi Pepin  
 Et si ne le puis mie contre lui garantir  
 Que meloés  baron  par le cors saint Martin  
— Se li rendés   font il   frans cheualiers gentis  
 Por tant si iert a pais la terre et li païs .  
A iceste parolle ont fait Garin uenir  
Ne seiornerent gaires  ains se tornent d   iqui  
Cascuns a pris congié  si uai en son païs . 
Or lairomes del roi qui France dut tenir  
Et dirons anuit mais del riche roi Teri  
Cel qui tint Moriane et ual— profonde aussi . 
Li . iiii . roi felon se sont ensemble mis  
Il li gastent sa terre  son regne et son païs  
Li rois a pris conseil coment pora garir . 
Ses messages enuoie en France al roi Pepin 
Qu   il li uiegne secorre par Deu et par merci  
Et por crestienté que il doit maintenir . 
Ses messages atorne et si les a eslis  
Ioifrois et Berenger et li cuens Harduïns  
De ual— profonde en uoieuers France se sont mis 
Onques ne trestornerent si uinrent a Cluigni  
La demandent nouuelles de nostre roi Pepin  
A Lengres lor enseignent qui n   est pas loing d   iqui  
Et li rois tint sa cort  aincsi rice ne uit  
Que ia i fu dus Beges et ses freres Garins  
Et Hardrés et Fromonz  Guillaumes le marcis . 
uenu sont li message deuant le roi Pepin  
Premiers parla Goifrois  cil qui fu niés Gaudin  
Si que bien l   ont oï Mansel et Angeuin  
Loherent et Breton  Norman et Poiteuin  
 Cil Dameldex de gloire qui de l   aigue fist uin .  
 Lassus en cel palais parler al roi Pepin  
 Sauoir s   en autre point seroit li consel mis 
 De secorre le roi qui pros est et gentis . 
 Nos somes iouencel  porchaçons nostre pris  
 Et se li rois nous faut mandomes nos amis  
 S   alons cheualerie querre en autre païs . 
— Dehait ait qui le uie  sire   dist Fromondins . 
Enprès se sont leué li conte de haut pris  
De ci que al palais ne prisent onques fin  
Contremont en monterent et Begue et Garins  
Entre lui et Guillaume et le pro Fromondin . 
Les messages encontrent  tienent les ciés enclins 
Et plorent seurement des biaus ieusde lor uis 
Come Begue les uoit  trés grande pitiés l   en prist . 
 Estes uos cheualiers   li Loherainsa dit  
Que cil ont respondu   Si m   aït Dex  oïl  
 Io ai a non Iofres et si sui niés Gaudin . 
— Par mon cief   ço dist Begue   uos estes mes cosins . 
— Sire   Ioifrois respond   forment uenimes a Pepin . 
 Mais il nous en est  sire  del tot en tot falis . 
— Or retornés ariere  baron   ce dist Garins . 
 Se Deus plaist et Saint Pierre  il n   ira mie ainsi  
 S   il ensi uous faloit nous seriemes honi .  
Et li messagier dient   Sire  uostre merci .  
Ariere sont uenu deuant le roi Pepin . 
Mout est li dusGarins sor le palais montés  
Auuec lui les messages que il a retornés  
Decoste lui fu Beges dont il est moult amés  
Et Fromont et Guillaumes lor compaignon iuré . 
Garins parla premiers qui bien fu escotés  
 Sire drois empereur  enuers moi entendés . 
 Une cose aués faite dont mout estes blasmés  
 uous deüssiés premiers a uos barons parler  
 Ne deüssiés pas croire les uiels chenus barbés 
 Ki aiment le seior et le grant reposer  
 Et le soir  al choucier  le uin et le claré . 
 Ia par itel consel en pris ne monterés 
— Sire  uous dites mal   ce dist li cuens Hardrés  
 La terre est essillie et li regne gastés 
 Par Girart le franc duc qu   est de Rossilon nés  
 Par cui furent maint home mort et desireté . 
 Tels se fait de la guerre frés et abandoné 
 Se Pepins l   emperere estoit ores arotés  
 Ia n   i mettroit del sien . ii . deniermoneés . 
— Sire   ce dist Garins   io cuit que uous gabés  
 Ains ne sera . ii . ans acomplis ne passés 
 Io mettrai auuec moi . x . m homes armés  
 Ains costera mil mars  ains que past li estés  
 Que Tierisn   ait secors li bons rois coronés 
— Pere   ce dist Fromont  car uous reposés  
 Mainte parole as dite dont uous estes blasmés . 
 Laissiés ester la cort  que mestier n   i aués  
 Nos remanrons cuiaués engenrés  
 Et li rois est meschins  selseruirons assés 
 Bien le poromes faire ieet mes parentés . 
— Baron   ço dist li rois   trop en aués parlé  
 uos tornés tot l   afaire sor le conte Hardré . 
 Io irai al secors dès que uos le uolés . 
— Sire   dist li dus Beges   que faire le deués . 
— Sire drois emperere   ce dist li dus Garins  
 Se uous soufrés itant que conquis soit Tierris 
 Li regnes est perdus et gastés li païs  
 Onques ne acointastes plus felons anemis  
 Il gasteront la terre et prendront le païs  
 Saciés  tote Borgoigne iert de la guerre pis . 
— uassal  laissiés ester   li emperere a dit  
Il en iure Ihesus et li cors Saint Denis 
Que il nel lairoit mie  qui li toldroit Paris  
Que nel uoisesecore quant ensi en est pris. 
— Sire   ço dist dus Beges   la uostre gent merci  
 Ensi deués uous faire  emperere gentis . 
 Et uous segnor François  Mansel et Angeuin  
 Ia aués uos oï que l   emperere a dit  
 Alés ent en uos terres por uos armes guarnir 
 Droit a la Pentecoste que uos soiés ici  
 A Lions la cité u li conciles est pris .  
