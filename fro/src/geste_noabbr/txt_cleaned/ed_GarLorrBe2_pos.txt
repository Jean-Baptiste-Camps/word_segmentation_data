Cil li respont deu merci belement 
Io et mes freres Begues al cors uaillant 
Les IIII rois auons uancus en camp 
II en sunt mort a ce commencement 
Begues mes frere ocist l  un uoirement 
Et i  ocis l  autre sire ne m  en repent ...
A ces paroles uint hernais li fier 
Icil fu nies Garin le droiturier 
Fix heluit si com chante li bries 
Et frere uedon l  euesque droiturier 
Qui fist fonder le grant tor de peniers 
Il et sa mere uinrent sans atargier 
Al roi de france por receuoir son fie 
Il ne uint mie comme uilains bergiers 
