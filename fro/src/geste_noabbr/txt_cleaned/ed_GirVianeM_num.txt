 Par cel apostre q ‘ en qiert en Noiron pré  
 Se l ‘ auions ocis et afolé  
 D ‘ Aymeriet ferons roi coroné . 
— Freres   dit Miles   or auez mal parlé  
 Dex si conmende  le roi de moieté 
 Qe l ‘ en ne die orgeil ne foleté . 
 Pruedom est Karles  ce sauon de uerté  
 N ‘ a meillor roi en la crestienté . 
 S ‘ il estoit mort  par la foi qe doi Dé  
 Molt remendroit France en grant orfenté . 
 Qi de Borgogne l ‘ auroit deserité  
 Moi est a uis assez l ‘ auroit greué . 
 D ‘ aler en France senbleroit seroit ce foleté 
 Car trop est sont la gent fiere .  
Au matinet  quant l ‘ aube est esclarie  
Hors de uiane  la fort grant cité garnie  
Issi armée la grant cheualerie 
Bien sont xx . m . en sele conpagnie . 
Entre le bois et la roche naïe . 
De Masconois ont la proie acoillie 
Et la cité ont a force sesie  
Mout treuent ens auoir et menantie  
Tirez et poiles et soie d ‘ Aumarie  
Or et arient et destriers de Surie 
En font mener la riche baronie 
Droit a uiane  la fort cité garnie antiue . 
. I . mès s ‘ en torne qi ne s ‘ ataria mie  
À Karlemagne . a la barbe florie 
uet conter les noueles . 
Part s‘en li mès corant toz abriués
Sor . i . cheual qi mout estoit lassé qui estoit resués ki estoit tressués 
Isnelement est du mont deualé  
Iusq ‘ a Karlon ne s ‘ est pas aresté  
Le roi demande  et il li fu mostré  
Qant il le uoit  si s ‘ est haut escrié  
 Sire   fet il   enuers moi entendez  
 Ore est perdue Mascon uostre cité 
 De toz aurois n ‘ i a il tant remés 
 Dont en preïst . ii . d . moneez .  
Li rois l ‘ entent  a poi n ‘ est forsenez  
 Qui a ce fet   dit Karles . li menbrez  
 An non Deu  sire  ia nel uos qier celer  
 Li dus Girars . et Reniers . li senez  
 Mile de Puille et le grant parenté . 
 Entre le Rosne et le Rin qi est lez  
 Nen a Poillois ne Lonbart deffaé 
 Q ‘ il n ‘ aient toz et semons et mendez 
 Por estre en lor aïe .  
Dist li messaies  ia nel uos celeron  
 Biaus sire rois  entendez ma reson  
 Entre Girart . et son frere Milon 
 Ont assenblé a force et a bandon 
 Tote lor gent entor et enuiron  
 Et d ‘ autre part dant Hernalt . le frans hon 
 De Tolosenz ra assenblé foison 
 Qi ont iuré par grant aïroison 
 Qe ia de uos ne prendont raençon  
 Einz gasteront si France le roion 
 Qe n ‘ i prendroiz uaillant . i . esperon . 
 Ie nel leroie por les menbres trenchier .  
Isnelement monta sor . i . destrier  
Parmi la porte s ‘ en ist tot eslessié  
Einz ne fina s ‘ est uenuz au uergier  
L ‘ oisel apele q ‘ il uit sor le uergier  
Et il s ‘ asiet sor son poing senestrier . 
uoit le Rollant  n ‘ ot en li q ‘ aïrier  
A haute uoiz li conmence a huchier  
 Es tu messaie  uallet  ne me noiez . 
 Car me rent ore mon oisel q ‘ ai tant chier  
 Ie t ‘ en ferai . xu . lb . poier .  
Dist Oliuier   De folie plediez . 
 Ie nel rendroie por . c . lb . d ‘ ormier . 
 De la parole me senblez userier 
 Qui de deniers me uolez apoier 
 Cist est or miens  autre alez prochacier .  
Rollant l ‘ entent  le sanc cuide changier  
Trés parmi l ‘ eue a brochié le destrier  
De l ‘ autre part est uenuz u uergier  
Par les . ii . resnes uet sesir Oliuier  
Cortoisement le prent a aresnier  
 Com as tu non  garde ne me noier  
- uassal   fet il   l ‘ en m ‘ apele Oliuier  
 Nez sui de Ienures  filz au conte Renier  
 Si est mes oncles dant Hernalt . au uis fier  
 Niés sui Girart . le fort  le bon gerrier 
 Qe li rois ueut de sa terre chacier . 
 Par mout grant folonie .  
Qant Oliuier . oï parler Rollant  
Il l ‘ aresone bel et cortoisement  
 gent parent  
 Et tu  qi es  ne me celer noiant . 
Amis   fet il   l ‘ en m ‘ apele Rollant  
 Niés sui Karlon l ‘ emperere puissant . 
 Par cel apostre qe qierent penaant  
 Se Dex ce done par son comandement 
 Qe ie repasse cele rade eue grant  
 Morz est Girars . et Hernalt . le ferrant  
 Ies ferai pendre et encroer au uent . 
 Rent mon oisel  ne . le porte en auant . 
 Ie ne ueil mie que ia garçon s ‘ en uant 
 Qe il me toille la monte d ‘ un besant .  
Dit Oliuier .   Or oi plet de noiant . 
 Se tu me croiz tu seras mon seriant  
 Se tu me sers de rien a mon talent  
 Einçois . i . an  par le mien esciant  
 Te dorrai ie ou uile ou chasement  
 Ou riche borc ou chastel en estant  
 Por ce que preuz me sanbles .  
Qant Rollant ot Oliuier . si parler  
Hauce le poing  q ‘ il l ‘ en uoloit doner  
Qant tot par li se prist a porpensser 
Q   il le uodra encore aresoner . 
 uassal   fet il   encor uos ueil rouer 
 Qe par amor mon oisel me rendez  
 Par cele foi que uostre oncle deuez  
 Par tel couent com uos m ‘ orroiz conter  
 Qes ‘ autre foi de rien me reqerez 
 Qe ie ferai totes uos uolentez .  
Dist Oliuier .   uolentiers et de grez .  
 S ‘ il a mesfet  près est de l ‘ adrecier . 
- uassaus   dit Karles .   mout m ‘ auez correcié  
 Dolenz serai se ne m ‘ en puis uengier . 
 Granz est li sieges  merueilloz et plenier  
 Si a duré bien . u . anz toz entier  
 Et si uillment le me rueues lessier  
 Par sel Seignor a qui l ‘ en doit proier  
 Ainz que m ‘ en parte  ia nel uos qier noier  
 Iert si aquis dant Girart . le guerrier 
 Que deuant moi uendra aienoillier  
 Nuz piez  en langes  por la merci proier  
 La sele el col  q ‘ il tendra par l ‘ estrier  
 D ‘ un roncin gaste ou d ‘ un poure somier . 
Ce n ‘ iert ia  certes  sire   dit Oliuier  
 Car trop est fiers dant Girart . le guerrier 
 Et de puissant linaie . 
 Droiz enperere  enuers moi entendez . 
 Si m ‘ aïst Deu  le roi de maieté  
 Tot mon message uos essera conté 
 De chief en chief  qe l ‘ orra li barné . 
 Bien ueil qe sachent cil damoisel menbré 
 Que uianois mut de mon parenté . 
 uiane fu mon auel  c ‘ est uerté  
 Li premiers hom qi einz en fust chasés 
 Mes aiues fu  dant Bueues li barbés  
 Plus de . c . anz tint qite cest resné  
 Ainz rois de France ne l ‘ en mostra fierté. 
 Or m ‘ est auis qe grant tort en aués
 Qant uos mon oncle uolés deseriter. 
 Pechiez feroiz se le deseritez. 
 Mès  par l ‘ apostre c ‘ om qiert euoiron pré  
 La dedenz Rome o il est aoré  
 Einz qe soiez en uiane ostelez 
 Ne q ‘ aiez prise la mestre fermeté  
 Serai a nage parmi la mer passez 
 A . i . mien oncle qi est rois coronez  
 Ne me faudra por home qi soit nez  
 Chargera moi . xx . M . homes armez  
 Ses amenrai sa d ‘ outre en cest resné  
 S ‘ aurai toz . iiii .  ce est la uerité  
 Les fiuz Guerin qi tant sont redoutez . 
 Quant ensenble iert mon riche parenté  
 L . M . seromes adobez  
 Cheuaucherons par fine poesté 
 De ci en France sor les cheuax armez . 
 Ne uos lerons ne chatel ne cité  
 Ne tor de pierre ne riche fermetez 
 Qe tot ne soit par terre crauenté . 
Fos   dit li rois  trop te pares uantez  
Ceste uantance me pris . ii . oes pelez .  
Aces paroles qe uos dire m ‘ oez 
Dedenz le tref en est Rollant entrez . 
Etouec lui sont li ber lez a lez . 
Delez le roi s ‘ est Rollant acoutez . 
Uimès orrez contreres et fiertez  
ComOliuier et li furent armez 
Enl ‘ ille soz uiane . 
Ce dit Roll.a la chiere hardie  
 Drois emperere forment uos contralie 
 Cist uassaus ci ce estmout grant folie . 
 Oliuier  ua  tu pledes de folie  
 ueus tu desdire par ta grant uanterie 
 Li dus Girars . qi sa foi n ‘ est mentie 
 Enuers le roi cui il l ‘ auoit pleuie   
Dist Oliuier   Nel proueriez mie . 
 Sire Rollant .  lessiez uostre aatie . 
 Pleüst a Deu  le fuiz seinte Marie  
 La uostre foi me fust ore pleuie 
 Qe le matin  par son l ‘ aube esclarcie 
 Dessoz uiane  la fort cité garnie  
 uendrez en l ‘ ille  toz seus  sanz conpagnie  
 Trestot armé el destrier de Sulie  
 Et conbatrons as espées forbies  
 Ie por Girart . a la chiere hardie  
 Et uos por Karle . a la barbe florie .  
Rollant l ‘ entent  tot le sens li fremie . 
Honte ot por le barnaie . 
 Sire Oliuier   dit Rollant l ‘ aduré  
 Li dus Girars . dont n ‘ est il pariuré 
 Enuers Karlon  le fort roi coroné  
 Qui il pleui et foi et loiauté  
 Ne doit tenir ne marche ne cité  
 Donion ne uile   chastel ne fermetez . 
 Foïr l ‘ estuet en estranie resné   
 Outre la mer  aus paiens desfaez . 
Sire Rollant   dit Lanbert l ‘ aduré  
 Si m ‘ aïst Deu  qe grant tort en auez  
 Li dus Girars . est cheualier menbré 
 Et uassaus noble et de gerre adurez  
 Et Oliuier est cheualier menbrez  
 S ‘ estïez ore andui en mi ces prez  
 Ia de contrere n ‘ i auroit mot parlé .  
Dit   Tot ce lessiez ester  
 Li qens Rollant si nos angoisse assez  
 Mès de plus fere n ‘ est pas entalentez . 
 Sire Rollant  enuers moi entendez  
 Estes uos fame qi si tancier sauez  
 La uostre foi et car me craantez 
 Dessoz uiane  dedenz l ‘ ille uendrez  
 Le matinet  qant solleil est leuez . 
 N ‘ i auroiz home qi de mere soit nez 
 Fors le destrier sor qoi serez montez 
 Et conbatrons aus espées des lez 
 Ie por Girars .  le franc duc ennoré  
 Et por uostre oncle a moi uos conbatrez . 
 Puis qe serons seul a seul adobez  
 Se n ‘ ait l ‘ enor qi Dex l ‘ a destiné   
Rollant l ‘ entent  mout en fu aïré  
Ferir le uout  mès il s ‘ est porpenssez 
Si le tochoit il en seroit blasmez  
Bien doit message dire sa uolenté . 
De ce fu mout Rollant amesuré 
Qu ‘ il ne uot fere chose dont fust blasmez . 
Il tret son gant qui fu a or parez  
Puis uint au roi  si li a presenté  
Son gaie done  uoiant tot le barné  
uers Oliuier qi est uassax prouez  
Par tel couent  qant il seront montez 
En la grant ille dessoz uiane  el gué  
Por fere la bataille . 
