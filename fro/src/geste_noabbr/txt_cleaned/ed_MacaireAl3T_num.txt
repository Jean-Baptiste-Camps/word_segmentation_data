Que fu Karlon moi pere l   aperaor puisant  
Si ie ui longuemant  par le corz sen uinçant  
Et de l   un et de l   atre ie randrai gierdon grant  
Gremoarz li bons leres  qui le cuer ot loial  
Et Warochiers li prouz  qui cuer ot de uesal  
Sont reuenu an l   ost tot a pié  sanz cheual . 
Gré font grant ioie an l   ot  tot conteual  
De Warochier font ioie li prince et li chessal  
Sebile la raïne an fit ioie coral  
Karle a sui home dormirent par igal . 
La gaite s   andormit de ci qu   a l   aiornal  
Et quant fu esuailliez  dit qu   en son chief ai mal . 
Entor soi regardai ai amont ai a ual  
La porte fu ouerte arriere le corsal . 
A hate uoiz escrie et fit duel moult mortal  
 Or sus  dit il  baron  traï sume igal  
Karlemaigne se lieue  a sui price chesal  
N   i ai qui ne crie qu   ai perdu son cheual . 
Li empereres ses riches bernez 
Il ai uiron de toz lez  
Mès quan po n   est forsannez 
Ogier erbé 
 Baron me celez  
 Sire  ce Deus uous le sauez  
 Par foi  dit l   anpereres  ie ai hui quis essez  
Mès quant ie ne la trus  par les ieuz que fit Dex  
Bien sai qu   ale est anblee  ou ie sui anchantez  
Ce m   a fait li pamierz  or tot si me pandez  
E uous les traitorz sus ou palais montez  
Pour Warochier plorerent  qui lor est eschapez . 
 Sire  font il a roi  Warochiers li berbez 
Est an l   ot dé Grifon  or uous ai anchantez  
Par son anchantemat uous a si anchantez  
Quar uous dormiuiés iuqe s   an fu alez . 
uez ici les aucas don fu anprisonez  
Par son anchantemant s   an ast li gloz alez  
Il ne prisoit uous toz . II . deniers menoez  
Mès s   une atre foi atraper le pouez  
Mentenant soit panduz  ie repit n   an aez  
 Traïtor  dit li rois  mauaisseman parlez  
Quant chiuas ast parduz  l   estable me fermez  
Mar uous eschapai hui  moult chier le comparez  
Grant duel oit l   anpereres  moult an fait le sanblant  
Les aucas regardai que cil li uont mostrant . 
 Comant  dit l   enpereres  par le corz sent Amant  
Ast uous cil ehapez  qui tant m   ai fait dolant  
Bien me tient li gloz qui le porai ferant . 
Ma bone espee anporte a Loys l   anfant  
Unques mais que ie sache  si ait m   arme guerant  
Ne fu si andormiz an trestot mon uiuant  
Ce i   ai annuit dormi  domage i ai grant  
Foi qui doi sent Dienis  ma gloton soduant  
Mar lasaistes aler Warochier le truant  
Ogier de Dunemarche et Naymon le uaillant 
An apelai li rois   Baron  uenez auant  
Faites moi ces . III . pandere  que ci uoi an estant  
Qui me durent garder le pamier peneant  
 Sire  dit li dus Naymes  tot a uostre talant  
Per le consoil duc Nayme et le uaillant Ogier  
Ont fait les traïtors a forches ancroier . 
Atant furent pandi  n   orent atre loier . 
 He Deus  dit l   anpereres  qui tot es a baillier  
Li ques de noz barons sarai aparailliez 
Pour aler a Paris le message noncier  
Tot me nouient secore  qu   or an ai mestier  
Ogiers de Dunemarche se uai aparaillier  
Il ai uestu l   aber  lacié l   eame d   acier . 
Quant ai cinte l   epee a son flanc senestrer  
On li tient an la place Broiefort son destrier  
Et il i est montez  unques n   i cuit estrier . 
 Ogiers  dit l   anpereres  pansez dou repairier  
Et li dus s   an repaire par delé le rochier . 
Quant il fu an la plainne  panse dou cheuachier  
Mès Grifon l   aperçurent et . I . tertre poier . 
Hatemant s   escriarent   N   an irez  cheualier  
Cil est de la mesnie Karlemaigne a uis fier . 
Ne nous echaperai  si le conparai chier  
Ensi co li Grifon ont Ogier percëu  
Hatemant s   ecrierent a force et a uertu  
 Cheualier  tenez coi  metez ius cil escu  
Ne plus n   alez auant  chier uous sarai uandu  
Ogierz li bons denois ai . I . mot respondu  
Il hurte Broiefort et anbrace l   escu  
Et fiert si le premier dou roit espié molu  
Tot souin a la tere l   abait mort estandu . 
Ogiers s   an est tornez celui gisant 
Et Grifon l   en  plus an i ot de cent . 
En . I . bois le s   an uont retornant 
Et Ogiers s   an alai chant 
de ses iorn uous 
est ue ardi aiornant 
Par les rues cheuache et uai formant brochant 
Or apres le roi tot petit a grant 
Ou palais d   Atefuille puant 
L   ont essis Saradin et Grifon et 
N   an uarai mais lui damage pesant 
Se tot n   est secoruz  n   aurai de mort guerant . 
Ogiers uient a Paris quant solauz fu le 
Et ai uai les oz par la uile essanbler . 
Après Karlon uoloient l   andemain cheminer  
Mès Ogiers lé apale pour aus reconforter . 
 Baron  ce dit li dus  ne chaut de haster  
Ie uai an Normandie pour le duc ancenier  
Cil referai son ot uenir et essanbler  
Et cil ont respondu   Bien fait a creancer  
Et Ogierz s   an tornai sanz plus de demorer  
Iuque an Normande ne se uot arrester . 
Illuc trouai le duc qui moult 
De Karlon li contai  ne li uot rien celer  
Que Grifon ont essis pour lui desireter . 
 Par deuant Autefuille uous i couint antrer  
Et quant li dus l   antant  si comance a plorer . 
 Ogiers  ce dit li dus  par le cors sent Omer  
Moult par est Karles fos  et moult fait a blesmer  
Quant la raïne uuet ensi deireter  
. I . bel anfant auai  ce ai oï conter  
Qui ai a non Loys  moult est biaus bachelerz . 
uoudroit ores li rois  que France ai a garder  
Que i   alese a l   anfant pour conbatre et greuer  
Louez le uous  Ogiers  dites uotre panser  
Par ice sent seignor  qui tot ai a sauer  
Ie n   i farai ma gent pour ce besoig aler  
Ainz irai a l   anfant pour lui merci crier . 
Il ne me sara ie nule riens demander 
Que ie tot ne li face pour amor achiter  
Quar il est mes droiz sires  si ne li doi faser  
Ogiers antant le duc  li cuerz li ai tandrie . 
 Sire  ce dit li dus  ce ne lesiez uous mie 
Que ne ueigniez a roi parler par amistie . 
Si prierons le roi  qui France ai an baillie  
Que repreigne sa fome  Sebile l   escheuie  
 Ogiers  ce dit li dus  l   anfant ne fadra mie 
Tant con i   aurai ou cors la santé ne la uie  
Lors mande cheualiers par tote Normandie . 
Quant furent essanblé  si con pour ot banie  
Bien sont . XIIII . . M . de bone gent hardie . 
De la uile s   an isent  quant crie . 
Les iornees qui firent ne uous conterai mie . 
A Paris sont uenu  en l   ot se sont logie . 
Lors s   amerent ansanble pour le roi faire aïe . 
To droit uer Autefule on lor uoie 
A un lieue près ont pris abergerie . 
À une lieue près d   Autefuille la grant 
Se sont logié Borüier et Normant 
Karles ot les nouales moult dolant 
Que François sont uenu uaillant 
D   Autefuille est is 
. I . espié s   an torne 
uint en l   ot de 
Loys 
 Baron  or tot es armes  sanz nul arestemant  
Si asadrons Karlon l   anpereor puisant  
Grifon se sont armé  ne se uont arestant  
Et François d   atre part uont lor armes praignant . 
A l   esanbler de noz fu la nois moult grant 
Si a que si duressent  moult alet malemant . 
Mès la nuz est uenue  li solauz uai couchant  
L   apostoiles i uient  qui les uai sarmonant  
La bataille ont lesie iuque a l   abe aparant . 
La bataille ont lesie  les oz laisant ester  
Li François  li Grifon sont alé reposer . 
Les trieues sont donée entre ci qu   a ior cler  
En son tré repairai Karlemaignes li berz . 
Warochiers li uaillar le prant a rauiser  
Lors apelai Loys  si li prit a mostrer  
 A  gardez  biaus droiz sires  par le cors sent Omer  
ueez lai uostre pere  qui tant sait a doner  
Que uostre mere fit de la tere giter  
