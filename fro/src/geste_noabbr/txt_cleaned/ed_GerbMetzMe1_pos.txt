 Ne doutïens nul home qui fust uis . 
 Las  moi dolant  or somes departi .  
Tot maintenant l   ont fet enseuelir  
En . i . biere ens el mostier gesir 
Clers et preuoires i ot  
N   i ot celui son sautier ne tenist  
Et prient Deu qui de lui ait merci . 
A l ‘ endemain  ains que passast midi  
L ‘ ont enterré au mostier Saint Seurin . 
Ainz qu   il uenissent ariere au Plaiseïs  
Lor a Rigau . iii . cheualiers ocis  
Cosins germains Fromond le posteïs  
L   uns fu de Troies et l   autres de Paris 
Et l   autres fu dou chastel de Crespi . 
Molt fu dolans Rigaus et esmarris  
Morant regrete com ia porrez oïr . 
 De toutez pars descroissent nostre ami 
 Las   dist Gibers   que porrai deuenir  
 Quant n   ai chastel en icelui païs 
 Par cui ie puisse greuer mez anemis  
—— Si auez  sire   li mèz li respondi . 
 Rigaus uos mande et ces peres Heruix 
 Qu   il uos rendront cuite le Plaiseïs . 
 Bien est garnis et de pain et de uin  
 De char salée por cheualiers seruir . 
 Des qu   a . uii . ans  ne uos en quier mentir  
 Aurez uiande  mal grez en aient il .  
Dist la roïne   C   est chastiax bien garniz .  
— En non Deu  dame   li dus Gibers a dit  
 Grant pechié fait l   empererez Pepins 
 Que ne me rant Gironuille a tenir  
 Le bon chastel que mez ancestres tint . 

 N   en nule terre  si com ie l   ai apris .  
Par la main destre li dus Gerins la tint . 
Atant ez uos l   enfant Rigau ou uint  
. I . espreuier la roïne tendi  
Il fu molt biaus  et la dame l   a pris  
Par grant chierté desor son poig l   a mis . 
Deuant le roi la franche dame uint . 
Li rois la uoit  a raisson l   en a mis  
 Cis espreuiers  ma dame  ou fu il pris  
Sire   fait ele   ne uos en quier mentir  
 Hernaut mes niés  mes drus et mes amis  
 Le m   aporta  la soie grans mercis . 
 Or le prenés  enpererez gentis  
 Par grant amor le faites recoillir . 
— Mout ditez bien  dame   se dist Pepins 


 Mout uolentiers  dame   se dist Pepins . 
Deuant lui garde  si uit Gerart uenir  
. I . cheualier qui fu nez de Senlis  
Et dist li rois   uenez auant  amis . 
 uos en irez a Bordeles la cit  
 Dites Fromont de Lens  le posteïs  
 Que iel semon de droit en mon païs  
 uiegne a Paris ou a Loon la cit . 
 C   il le refuse et il n   i uoelt uenir 
 Desfiez le maintenant de par mi  
 Et si li ditez  tot uoiant cez amis  
 G   irai sor eus por lor terres saissir 
 Ne lez garra trestot l   ors que Dex fist 
 Que ie nes face de male mort morir .  
 Dist Girars   Sire  il lor sera bien dit  
 Nel laisseroie por tot l   or que Dex fist . 

