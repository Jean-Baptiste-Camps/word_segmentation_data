 uolentiers  sire  piuz ke uos le uolez . 
— Ma douce fille  dites uo uolentez  
Si m ‘ aïst Deus  li dons uos est donez . 
— Sire  dist elle  Deus uos en sache grei . 
Teis est li dons ke uos ueul demander  
Ralez uos an et uos et uo barnez . 
Car plus auant  peire  nel mecreez  
uos ne mes freires auec moi ne uanrez . 
Mais la roine por Deu me saluez .  
Floires l ‘ entent  le sanc cuide deruer  
uoit Bïatrix  sel prant a ranponer  
 Folle  dist il  con de honte sauez  
Car por aucun malice dit l ‘ auez . 
— Non n ‘ ai  biau freire  mais por Deu retornez  
Ke plus auant auec moi ne uanrez .  
Floires l ‘ entent  le sanc cuide deruer . 
 Filz  dist li peires  tot ceu lasciés ester . 
Li dons l ‘ en est otroiez et donez .  
Les trois rois ait doucement apellez . 
 Signors  dist il  uers moi en entendez . 
Por Deu ma fille en bone leautez 
Me conduisiez  au roi la presentez 
Et cest auoir dont il i ait plantez  
.L. certes somiers trestoz trosez 
D ‘ or et d ‘ argent et de paille roez 
Et ces lieons et ces ors enchainez . 
— Boins rois  font il  si con uos comandez .  
Atant s ‘ acollent par molt grans amistez . 
Au departir l ‘ un l ‘ autre ait comandei 
A Deu de gloire  le roi de maïsté  
Et li rois ait Bïatrix apellez  
 Fille  dist il  ie uos comant à Dei  
Tenez lou roi et foi et leauteit . 
— Sire  dist elle  si con uos comandez 
En tel maniere bien en orez parler . 
— Fille  dist il  Deus uos en sache grei   
Atant la baisse cant uint au deceurer  
A Damedeu a son cors comandei . 
Atant retorne li rois et ces barnez  
Li rois Eustaice deuers Tir la cité . 
Li messagiers penserent de l ‘ errer  
Droit uers Espaigne ont lor chemin tornei  
Tresc ‘ ai uers nonne ont molt bien cheminei 
A une liue pres dou brulet ramei 
Ou Heruis iert et ces riches barnez 
Et Bïatrix la belle o le uis cler 
Le brulet ait molt bien auisei . 
Or ecoutez de la dame a uis cler 
Comment elle ait aploitié et errei  
Les trois rois ait maintenant apellei . 
 Signors  dist elle  uers moi entendez  
Un petitet ueul mon cors reposser . 
Por la chalour ki ou chief me fait meil  
Deleis cel treif faites tandre mon treif 
Por le mien cors un petitet reposser . 
Dame  font il  si con uos comandez .  
Lors descendirent Bïatrix a uis cler  
Delez lou preit li font tandre son treif . 
La dame i antre por son cors reposser 
Et sa maistresse Martine o le uis cler . 
Un lit li ont fait en meileu dou treif  
Bïatrix couchent  la belle o le uis cler . 
Tost s ‘ endormit car le cuer or irei 
Por son signor k ‘ elle puet tant amer . 
Endormie est la belle Bïatrix . 
Or uos dirons dou barnage de prix 
Ki descendirent par mei lez floris . 
Ce fut en mai c ‘ on dist aprés auril  
Biaus est li tans et li boix sont foillis  
Cil oixel chantent doucement aceri . 
De l ‘ autre part dou boix estoit Heruis 
Ou il atant les messagiers de pris 
qui menoient sa femme Bïatrix  
Au roi d ‘ Espaigne ki tant est posteïs 
Presenter cuident la belle o le cler uis . 
Mais non feront con uos porez oïr  
Ains sofferont un estor abaubi 
Dont couanra mains cheualiers morir . 
Cil auferrant comance a braidir  
L ‘ uns sant bien l ‘ autre  signors sachiés de fi  
Adont parla li gentis dus Heruis  
Il en apelle isnelement Thieri  
 Amins  biau freire  fïer me doi en ti . 
ua tost  si monte sus ton cheual de prix  
Si me trespasse outre sou boix foilliz  
Reuien errant  biaus amins  si me di  
Keis gens se sont delai cel boix foilli  
Car mains destrier oïr braidir . 
— uolentiers  sire   ce li a dit Thieris . 
Ou cheual monte  passe le bruel foilli  
Et uit le treif le belle Bïatrix  
uoit lou barnage et aler et uenir  
Deus  tans somiers ke d ‘ argent ke d ‘ or fin 
Ke presenter li riches rois de Tir 
ueut li boins rois auec Bïatrix . 
Au roi d ‘ Espaigne ki tant est signoris . 
E uos ou tertre lou damoisel Thierit  
Les barons ait conçut et choisi . 
Il trestorna et uint au duc Herui  
A haute uoix a escrier ce prist  
 Hé  dus de Mes  por Deu ki ne mentit  
ue ci ta feme  la belle Bïatrix  
Illuc logie delai cel boix foilli . 
Bers  fai armer ton barnage de pris  
Et si rekier tes mortelz anemins 
Tant ke raeimes madame Bïatrix . 
— Buer lou desistes  signors   ce dist Heruis . 
Li barons out la parolle acoutei  
A lor uois cleire comance à crïer  
 Hé  dus de Mes  tu puez trop arester  
Cheuache fort  passons le bruel ramei  
Si rekerons nos mortelz anemins  
Ne te faudrons tresc ‘ au manbres couper .  
Et dist Heruis .  Deu uos en sache grei  
Or uairai ge ki de cuer m ‘ ait amei . 
Per lou cepucre c ‘ on rekiert outre mer 
Se rauoir puis Bïatrix a uis cler 
Li gueredons uos en iert bons donei .  
Adont ce uont feruestir et armer  
uestent haubers  s ‘ ont les helmes fermei  
Caingnent espeées  au cheuas sont montez  
A lor colz pendent les fors escus bendez  
Prenent lor lances au confenon fremei  
Isnelement  les frains abandonez  
Ont trespassez outre le bruel ramei . 
De l ‘ autre part Heruis choisit le treif  
uoit le barnage et uenir et aler . 
Et cil de l ‘ ost les ont bien auisei  
Quant aparsurent Herui et son barné 
As armes corrent sans point de l ‘ arester  
uestent haubers  s ‘ ont lor helmes fermez  
As cheuas montent corrans et abriuez . 
Hanste brandie  les escus acolez 
Se uont ferir sans point de refuser  
Granz cols ce donent en fors escus bandez  
Desoz les boucles les ont frains et troez . 
A l ‘ asambler fut li chaples mortelz  
Tant hanste fendre et tans cscus troer 
Tans piez  tant poing et tant teste couper . 
L un mort sor l ‘ autre trabuchier et uerser 

 
Tot droit a Tir la cité m ‘ an irez  
Au roi Eustaice de part moi le direz  
Faice ces os uenir et aioster  
Il et ces filz rois Floires li manbrez  
D ‘ eu en huit mois aurez la fort citez 
Soit lai li rois et il et ces barnez  
Et c ‘ il n ‘ i uienent bien soit asseürez  
Ie lou defi et iu et mes barnez  
Ne li lairai ne chastial ne cité  
Ne borc ne uille  recet ne fermetez  
Si ie le puis ne tenir ne courer  
Ie lou pandrai com un larron prouez  
Se il ne uient à Mes la fort cité . 
— Sire  dist il  bien le saurai conter .  
Ou cheual monte corrant et abriuei  
Passe les terres  les puis et les agueiz . 
De ces iornées ne sai comte nombrer  
En la uille antrent  s ‘ est ou palais montez  
A haute uois comança à crier  
 He rois Eustaice  dist il  or m ‘ entendez 
Li rois d ‘ Espaigne t ‘ ait par ces briés mandez 
Ke faices os et cemonre et mander 
Et ton barnage uenir et aioster  
Toi et tes filz  roi Floires li menbrez . 
Et ce n ‘ i uiens tu soies defez  
Sor toi uanra et il et ces barnez 
Ne te lairait ne chastial ne cité . 
Se il te puet ne tenir ne courer 
Il te panra com un larron prouei .  
Li rois l ‘ entent  color prist à muer  
Ou uoit son fil  si l ‘ en ait apelei  
 He biaus filz  por Deu ne me cellez  
De cest afaire keil conseil uos donez   
Dist li rois Floires   Nos n ‘ en poons faire el 
Tanpre serai garis et respassez  
An Hunguerie  peres  uorrai aler
Illuec ferai mes grans os assanbler
Peire refaites uo barnage autretel
Ie hai Herui de la teste coper 
S ‘ alons à Mes  la mirable cite 
Puis ke li rois i ert o son barné
Iai li lechieres ne lou por 
 Filz  dist li peires  si com uos 
Puis ke li rois l ‘ ait dit et 
Il m ‘ estuet faite toutes 
uoit le message sou prent a apeler
 Amins biaus freires  au fort . roi me direz
A Mes serai au ior k ‘ il m ‘ ait nommé. 
Ie et mes filz et nos riches barnez
Dist li mes  .  Bien li saurai conter
Li rois li fait un boin destrier doner
Atant s ‘ en torne  congiet a demandei 
Atant c ‘ en torne  si akeut son erret 
Droit uers Espaigne c ‘ en est acheminé
Or uos lairons dou message ester . 
Et li roi font lor gran os aioster . 
Hui mais deuomes dou duc Herui . parler
Ki cheuaucha et il et ces barnez  
Passent les terres  le puis et les regnez
De lor iornées ne sai comte nonbrer  
Treskait à Mes ne ce sont arestez . 
Ainz ke Heruis  li gentis et li bers  
Ains ke il antre dedens Mes la citei 
Ou uoit Thierit  si l ‘ en ait apellez  
 Amins  dist il  dedens Mes an alez  
Et à preuost mon peire uos direz 
Ke ie ramoing Bïatrix à uis cler  
Contre moi uigne et il et ces barnez  . 
Dist Thieris .  Sire  si com uos comandez   
Lou cheual broche des esperons dorez
Tres que à Mes ne se uolt. arester 
uint à preuost dit li ait etcontei 
Preuost dist il faites tost simontez 
Si uient Heruis uos filz li dusmanbrez 
Biatrix ait sa femeconkestei 
Li preuost l‘otgrant ioie an ait menéz 
Adonques faittost la cloche soner . 
Et fait un banpar la uille crier . 
Que tuit en issentde la bone citei 
Contre la dameBïatrix à uis cler 
Que Heruis ait par forceconkesté . 
Grans fu la ioiededens Mes la cité 
Bohordantuont cil legier bacheler 
Et ces puceleshautement ont chantei 
Tresque Heruine ce uont arester . 
Trois fois labaisse par molt grant amistez 
Puis acollait Bïatrix à uis cler 
La iantildame comança à crier 
S‘ai mesenfans et car les me randez 
Ez laserorge ki tant ait de bonté 
Quiamenoit Garinet le manbrez 
EtBegonet sa fillette autretel 
Et Bïatrix labelle o le uis cler 
Cortses enfans dousement acoller . 
A moltgrant ioie entrent en la cité . 
Madouce meire  dist Garines li bers  
Et c‘orme dites ou auez tant esteit  
Biatrix l‘ots ait tanrement ploré  
 Biausfilz  dist elle  par Deu de maïsté  
A pocun poc perdue ne m ‘ auez .  
Atantentrerent dedens Mes la cité  
A la granteglise uont la messe acouter . 
Et li euesques ait la messechanteit . 
Grans fut l ‘ ofrande ke missent sor l ‘ autel . 
Apres la messe errier sunt retornez  
Les degrez monte dou palais principel  
Mis ont les taubles  s ‘ asieent au diner  
Mais de Baudri uos uodromes parler  
Ou uoit sa feme  si l ‘ en ait apellei  
 Dame  dist il  por Deu de maïsté  
Ie m ‘ an fuirai en estrainges rengnez 
Ke se uos freires  ki tant fait a douter  
Certes me tient le chief aurai coupei . 
— Sire  dist elle  ne uos estuet douter  
uo paix ferai  ce puix  nel mecreez . 
— Dame  dist il  por Deu  car en pensez . 
— Sire  dist elle  uolentiers et de grei   
Atant en monte ou palais principel  
Heruis la uoit  si la uait acoller  
 Suer  dist li dus  bien soit uo cors trouez  
Li uos maris m ‘ ait trop fort uergondé  
Sachiés le bien  perdut ait m ‘ amisté . 
— Sire  dist elle  mercit uos ueul crier . 
— Suer  dist Heruis  gardez plus n ‘ en parleiz  
Ie uos en proi  ci chier com uos m ‘ auez .  
A ces parolles lassent le plait ester . 
Mis ont les taubles  s ‘ asieent au diner  
Grans fut la ioie ou palais principel . 
Et li boriois de la bone citei 
Deus  keil present le duc ont aportei  
Mais de lor mes ne uos ueul aconter . 
Aprés maingier funt les napes oster  
Chantent et notent  uiellent cil iugler 
Et li prouos les fait toz bien luer  
Toz li plus poures ot blial de sendei  
Mais de la suer Herui le duc manbrei 
Un petit uos uodromes parler 

