#META#  TextURI           ChaceP
#META#  DEAF
#META#  TL
#META#  FEW
#META#  ARLIMA            https//www.arlima.net/ad/chace_dou_cerf.html
#META#  Author
#META#  AuthorBorn
#META#	AuthorBornAmb
#META#  AuthorDied
#META#	AuthorDiedAmb
#META#	AuthorFl1
#META#	AuthorFl2
#META#  TextTitle         La Chace dou Serf
#META#  TextSubtitle
#META#  Textuols
#META#  TextSubi          chasse
#META#	TextDom           didactique
#META#	Translation       false
#META#	Collection
#META#	CollectionNo
#META#  TextDescARL       324 uers octosyllabiques à rimes plates
#META#  TextDescuers
#META#  TextDateARL       Milieu du XIIIe siècle
#META#  TextDateAdi       m13
#META#	TextDateMin
#META#	TextDateMax
#META#  EdEditor          Pichon Iérôme ()
#META#  EdPlace           Paris
#META#  EdPublisher       Lacrampe
#META#  Eduol
#META#  EdYear            1840
#META#  EdPages
#META#  MsBase
#META#  MsNum             5
#META#	MsDateARL
#META#	MsDateAdi
#META#	Form              u
#META#	Complete          true
#META#	NoWords           3054
#META#	NoLines           324
#META#	DialAuth
#META#	DialScribe
#META#  ScanURL           https//gallica.bnf.fr/ark/12148/bpt6k6344042m
#META#  ScanURIOther
#META#  ArkID             ark/12148/bpt6k6344042m
#META#  LccnID
#META#  OclcID
#META#  WebAuthor         Dauid Ioseph Wrisley
#META#  ORCIDWebAuthor    orcid.org/0000-0002-0355-1487
#META#  WebReuiewer      
#META#  ORCIDReuiewer    
#META#  MiscInfo
#META#  CCLicense         CC BY-NC-SA 4.0 International

Pageu01P011
§ LA CHACE DOU CER
Si sont aucun qui s antremettent
De rimer et grant peine i mettent
Li un le font pour miex ualoir
Et li autre pour miex auoir.
D amors se mellent li auquant
Maint reuont au tournoiement
Cheualier pour aus auancier
L uns uuet trere l autre lancier.
En plusors choses se deduit.
Loiaus cuers sa foiz le conduit.
Tex i a qui aiment faucons
Espriuiers et esmerillons
Mes tex les porte sor son poing
Qui au cuer en a pou de soing.
Cil qui de deduit s entremet
Se il n aime t ce que il i met
Puet pou profitier et ualoir.
S il estoit quil uousist sauoir
D un deduit qui les autres passe
(Qui bien aprent petit se lasse)
Pageu01P012
Ie uous uuel bien faire a entendre.
Nuns n enpire de bien apendre.
Li deduiz est si souuerains
Qui n est rois ne cuens ne Gaauains
Sil estoit uis et bien l amoit
Qui plus honorez n en seroit
De tous ciaus qui s i entendoient.
# |
Biau sire se tuit le seruoient
uaudroit-il mains quil ne fet ore
# |
Certes ains uaudroit miex encore
Biaus dous amis bien le sachiez.
# |
Dont uous pri-ie que uous uoilliez
Dire deuant touz quex il est.
# |
Certes biaux douz amis ce est
Deduiz qu on a de chiens courans.
# |
Sire moult seroie ioians
S il uous plesoit à deuiser
Comment il en conuient ouurer.
Moult uolantierz l escouteroie
Se uous uoliez assantir
A moi dire a coi ils courront
Et comment il cognoisteront
Quel beste ie uourai chascier.
Pageu01P013
Ie uous au auroie plus chier
Et uous au uoudroie seruir.
# |
Et ie n en quier ià mentir
Car i en sai bien la uérité.
Quand il auront l iuer esté
Au sangler si les an retrai
Deuant karesme et si les lai
Bien seiorner et aasier.
Et se tu trueues biau chacier
Enz el karesme et sec et dur
Au lièure par aucun éur
Si gart que ni soit refusez
Car il en auront millors nez
Et l alaine eu amenderont.
Et quant li arbre floriront
Que li prins tens aprochera
Lors pren tes chiens et si t en ua
Là où tu quideras trouuer
Miex le cerf pour aus encharner
Et lor aie a ton pooir
Du cerf a prendre et a auoir
Et la cuiriée lor en fai
Mengier. Ancor ie te dirai
Comment il te conuient ouurer.
Il te conuient querre et trouuer
Un lieu à corre bien séant
Sanz change et mettre un peine grant
Que tu i puisses assener
Et puis fai tes chéaus mener
Pageu01P014
La où tu cuides par auis
Que li cerf doie estre honniz
Et puis trai de ten liemier
Et fai tes millors chiens chacier
A force car il est resons.
Et sés tu que nous te disons
Que se tu pues que tuit ti chien
Soient au prendre a ce te tien.
Se tu uues aprendre et sauoir
Dou cerf a conoistre et uéoir
Si entens bien quant les fumées
Ne seront ancor pas formées
Par le pié bien cognoisteras
À quel cerf corre tu deuras
Grosse esponde et large talon.
Ce ne doit refuser nuns hom
Sil a gros et larges les os
Se tu t en pars tu seras fos.
Mais ie te uuel faire sauoir
S a dont pues ione cerf auoir
Que tu le chasces i el te di
Car de l iuer sont afoibli
Li ione plus que uielle assez
Et sitost comme pris aurez
Quatre cers contre la seson
C ert assez pour afaitoison.
Et puis à ton seigneur si mande
Que sa uolanté te commande
Et le leu te fasce sauoir
Ou il uoudra deduit auoir
Pageu01P015
Des chiens que tu as afaitiez
S ensi fetes bien le sachiez
Por bon uénéour uous tendra.
# |
Biau sire quant il auendra
Que mes sires m aura mandé
Et aurai fait ce qu il commandé
M a nez apaié se tendra
Et lors primes commencera
Li tans qu on claime ceruoisons
Apris m auez d afaitoisons
Or uous pri-ie se uous uolés
Et il uous plest que m aprenés
Com faitement ourer gie doi
Eu la saison. De ce uous proi
Car grant talant ai de l oïr
Don ne puet il mie faillir
Que uous n en sachiez par reson.
# |
Quant ce uenra en la seson
Que uo sires uoura chacier
De tant uous uuel bien chastier
Que ne soiez pas pereceus
Mes de matin leuer soigneuz.
Et si prenez un liemier	.
Car il uous aura bien mestier
Et entor le fort le traiés
Car li cers seurs en soies.
Se relieue et ua ramboscher
Pour ce deuez querre et tracier
Pageu01P016
Entor le fort pour ancontrer.
Et si uous deuez bien garder
De quele beste ce sera
Que uoz chiens renconterra
Car bien s i conuient auiser.
# |
Sire ie i pouroie muser
Longuement ainz que i el séusse
Ne que cognoistre m i péusse
Se uous ne me dites comment.
# |
Frere ie t ai apris auant
Dou pié et parce le sauras
Et saches que il ne doit pas
Longuement aler qu on n el truit
Des fumées qui point ni nuit
A conoistre ansois i uaut moult
Car par ce s i cognoissent tuit
Cil qui s entendent a deduit
Mes tex en demaine grand bruit
Sachiez que petit s i conoist.
# |
Or uous pri-ie se ne uous poist
Que me dites que ie ferai
Quant les fumées trouuerai
Car ie ne sai pas tot encor.
# |
Tu les metras dedans ton cor
Et de l erbe l estouperas
Et puis iusques au fort sieuras
Car là ne se puet il celer
Pageu01P017
Et il conuient le bos porter
As cornes qui ont grand refrait.
Et quant tu auras tout ce fait
Et tu auras le bos trouué
Qu il aura brisié et porté
L un sur l autre si t en retrai
Et sagement tes fretes fai
Si que tu puisses rassener.
Et puis si t en dois retorner
A ton seignour. Tu dois sauoir
Ou tu li auras dit le soir
Qu il uiegne et que li chien seront
Et si te conuendra adont
Fere brisiés au raler
Si que tu puisses racener
Et mener ton seignor tot droit
Car tot issi faire le doit
Li uenerres bien l entendez
Et quant à lui uenus serez
Si li monterrez les fumées
Que uous aurés aportées
Et s il auient qu il uous demant
Que uous li faites iugement
Et dites li quex ualent miex
Bien deuez estre si souciex
Que par uous li soient loueez
Grosses et fermes et serréez.
Et celes en torches pesans
Ne refusent nul cognoissant.
Et se le ione cerf auez
Pageu01P018
Bien est reson que uous monstrez
Les fumées qui uaines sont.
Et puis si uous dira adont
uostre sire sa uolanté.
Mais ie uous di par uérité
Que li uiex uaut miex en cel tens
Porcequ il est gras et pesans
Et à chacier c est or tot cler.
Se tu uois ton seignor monter
Sur son cheual si monte errant
Sanz faire nul delaiement
Et puis si pren ton liemier
Car tu ne le dois pas laissier
Et t en reua par tes brisiés
Aus fretes que tu as lessiés.
Et quant tu seras aprochiés
Del leu ou li cers est embochiez
Fai tenir ton chien et descent.
Et puis si sui tot belement
Et se tes sires uuet aler
Auec toi pour ueoir trouuer
Si met paine que il en ait
ueu ansi comme tu as fait
Car li deduis l en plera miex.
Et si ne soiez mie eschiex
De lui monstrer ce que tu uois
Mes soffle en terre et quier as dois
Là ou tu uois que marchié a
Pour descouurir miex en parra
Et li esponde et li talons
Pageu01P019
Et li os pour ce le iugons.
Et des fumées autresi
Dois tu bien trouuer ce te di.
Et puis iuppe ou corne un lonc mot
Chaucuns en a ioie qui l ot
Nes li chien ioie en auront
Et li uallet les amenront
Plus près pour ce qu auras iuppé.
Et lors doiuent estre escrié
Pour ce que il ne fascent mal
Et quil se tignent en estal
De faire noise au mains qu on puet
Car tot issi faire l estuet.
Et quant tu aparceuras
Au liemier que tu manras
Quil ert de plus grand uolanté
De sieure que il n a esté
Et par les fuies que il ront
Assez la terre plus parfont
Et le pié uerrez ce sachiez
Et par le lit uous cognoissiez
Ausi c est ce qui moult i uaut
Mes de mon parler ne me chaut
Passe le lit tant que drecié
L aiez et puis fai qu atachié
Aiez ton chien a un rainsel
Et puis si corneras apel
Trois lons mos pour tes chiens auoir
Et lors uandront a lor pooirz
Puis met la main au descoupler
Pageu01P020
Et lesse les millors aler
Auant et çaus que miex creuas
Et puis tantost si monteras.	.
Biau parole au chiens ce te di
Tant qu il l aient bien acoilli
Et puis pence de bien chacier
Du cor car il i a mestier
Et tes trois menées feras
Trestot au mieus que tu porras
Parole a aus et si met paine
Haut et clerc à longue alaine
Et sui tost et inellement
Tes chiens et uiguereusement
Ne redoute ne mont ne ual
Ne fort bois qui te fasce mal
Que en cheual soiez cornans
Et sieu la menée touz tens
El chasce et corne cler et haut
Que retantisse li bos haut
Et les ualées en bondissent
Car li chien moult s en esbaudissent.
Et des rainsiaus brise en courant
Qu en la menée uas gitant
Et aus uoies passer ausi.
Qui refuit uolantiers sur li
S ariere retorner te dots
Toute la menée c est drois.
A la requeste deux menées
Doiuent estre par toi cornées.
A l estortoire dois monstrer
Pageu01P021
As chiens que uéu as passer
Le cerf plus ioli en seront
Et fiert ta huese et bat et ront
Se tu os c uns chien le destorne
De ceus a qui tes cuers s atorne
Et que tu crois si hue sus
Les autres chiens tant com pues plus
Et les fai chacier et si chasce
De cor de bouche et se il passe
El leu ou de toi soit uéuz
Quatre lons mos et chasse sus
Dois corner et cil qui l oiront
Treront à toi et amenront
Les chiens a trestot lor pooir
Et ioie auront sachés de uoir.
Et puis quant il seront passé
Si corne com  i ai deuisé.
Et sieu tot adès la menée
Et gaite bien que obliée
Ni soit ne brisiée ne fraite.
Et s il t a autre ruse faite
Si fai si com  de la premiere
Tele en doit estre la meniere
Comme i ai deuant ensaignié.
Se tu chasses de souz-loignié
Onques pour ce ne t esbaubis
Ne à tes chiens ne fai ià pis
Ne ne coite plus mes soigneus
Soies de biau parler a eus.
Il fera chaut et sec et dur
Pageu01P022
Et li cers n iert mie asséur
S il sieut le descouuert si dois
Trere au couuert car il est drois
Li chien miex en asentiront.
S il fuit à l iaue trei au mont
Et aual il ne puet faillir
Quil ne truissent à assentir.
Si tret à flache ou à uiuier
Ou à marchais ne dois lessier
A trere. Ancor a ce t atorne
Se tu oz c uns chiens le destorne
À ciaus qui ne l auront oï
Dois parler ce saches de fi
Et lor dois dire assez non po
Ta ta ta ta ta ho ta ho
Et si tost que sui aura
Tant que plus fuir ne pora
Et qu il se fera abaier
Quatre lons mos et sus chacier
Dois corner ce saches de uoir
Pour chiens et pour uallès auoir
Car s il le trueuent en estant
Il en seront tuit plus ioiant
Et li cheal l abaieront
Et par droit en amenderont.
Lors li dois les iarrès couper
Ainsi en uaudroie ie ouurer
Se ie m en melloie sachiez.
Le cerf iut par les chiens sachiez
Et quant abatu le uerriez
Pageu01P023
D un coutelet l esmouelez
Entre les cornes et le col.
Et de tant t apren et escol
Que lors dois tu prise corner
Et puis dois mener abuurer
Les chiens qui en auront mestier.
Et ce te uuel bien accointier
Qu a uallès fasses retorner
Ton cerf puis le fai encorner
Et lors dois sachier ton coutel
Les coulles lieue bien et bel
Puis ua a la teste or entent
Et de louc en louc le porfent
Et puis si le dois escorchier
Les neus n i dois mie laissier
Et s il auenoit que aucuns
Passast deseure c est communs
Que il doit la buffe auoir
Sans pardon ce sachiez pour uoir
Et les espaules autresi
Dois leuer après ce te di
La souz gorge après en leuez
L erbière et le iosier coupez
Et l erbière deuez nouer
Ce uous uuel aprendre et loer
Puis lieue la hampe en siuant
Le foie de la pause prent
S el baille a tel qui n oblist mie
Que il ni lasce la folie
Et puis en sache fors la pance
Pageu01P024
Et commande sans délaiance
Aus uallès que la mule en ostent
Et auec les daintiez l emportent.
Met la bouele sus la teste
Car li chien eu feront grant feste
Et puis en oste la froissure
Mais garde par nulle auanture
Que le iardel n i obliez
Es daintiez mettre le deuez.
Puis l en doit le nomble leuer
Les cuisses n i dois oublier
De l eschine deux neus i ait
La queue plus bele s en fait
Et puis en lieue les costés
L eschine mie n i obliés
La queue dois à ton pooir
Bele leuer ce dois sauoir.
N oublie pas à enciser
Les iointes deuant et derrier
L os corbin mie n obliés
Haut sur un aubre le metez
Et le cuer donnez aus mesiaus
Car ce doit estre lor ioiaus.
L os dou cuer n obliez uous pas
A dame encainte le donras.
# |
Lors dois ta uenoison trousser
La teste et le col acopler
Emsamble pour uoir le te di
Pageu01P025
Et les deux espaules ausi
Emsamble et puis les deux costéz
Sus un autre cheual troussez.
La hampe et la queue sera
Ensemble bien i auenra
Et les deux hausses d autre part.
# |
Lors dois haster se il est tart
De faire erra ment la cuirié.
Puis le cueure tant que chergié
Soit la uenoison et trossée.
Puis soit la bouele ostée
En sus car il en est mestier
Et deslie les leuriers.
Fai chascun une uerge prendre
Pour les chiens de hustin deffendre
Et les fait touz mangier emsamble
Et ausi tost que il te samble
Que il auront mangié assez
Si soies moult bien auisez
A celi qui tient ta bouele
Dois-tu crier apele apele.
Le cuir trouse derriere toi.
N est pas meruoille se t as soi
Se li uins si est en barils
Bien est resons qu il soit béus
Et si tost que béu aurez
Dessus les cheuax monterez
Et lors deuez prise corner
Ce n i doit on mie oblier.
Pageu01P026
Et quant de l ostel seroiz près
Si soiez de corner engrés
Deux menées cil qui t oïront
Et lie et ioiant en seront.
# |
Mes ie te uuel faire asauoir
Quex drois tu doiz dou cerf auoir
Li cuirs est tiens et li nomblès
Et les espaules. Li uallet
En ont le col c est lor droiture
Mais tu dois sauoir par nature
Que cil droit te furent lessié
Pour ce qu il fussent emploié
Cortoisement et départi
Que garde n auigne par ti
Que nuns hom t en puist à blamer
Par la defaute d en donner.
# |
Or t ai a pris et ansaignié
Se le retienz à emploié
Tieng bien le trauail que i ai fait.
# |
Sire uous m auez tant retrait
De biens que touz iors en serai
uostres et seruir uous uourai
A mon pooir bien le sachiez.
Mais ie uous pri que me diiés
Se ie doi tot adès ouurer
Pageu01P027
Ensi pour dou cerf encontrer
Que deuiser oï uous ai.
# |
Biaus doux amis ie uous dirai
Si tost com uous aurez trouuées
Les menieres dont les fumées
Seront changiez c est tot uoirz
Lors iront les cers as fréoirz.
Et si ert pres de la Magdelaine
Sachiez que c est chose certaine.
Par le pié et au bois porter
Ti dois tu touz tans rauiser
Et au froier cognoisteras
Dou cerf quant tu le trouueras
Car au plus gros froïr se froie
Et auient plus haut c est la uraie
Lors dois t estortoire peler
Et plus matin t estuet leuer.
Et t an dois aler as clarriaus
Et as landes soies iniaus.
ueir muser i deuras
Et as faus en conoisteras
Et as solas car sa pianiere
Est de burnir a charbonnière.
Dou liemier drecier le dois
Saches que c est resons et droiz.
Que ainsi com i ai dit deuant
Il affiert et c est auenant.
Et dont uenront chien et uallet
Au descoupler grant paine met
Pageu01P028
Et les cueure inellement
Et tost et uiguereusement
Et chasce en autel meniere
Com ie t ai dit par ça darriere.
# |
Quant li cers as bices aront
Alé bien s en aperceuront
Li millor chien et li plus haut
Chacier ne uauront ce ne faut
Ainz compisseront la menée
Sachiez que c est chose prouée
Dusqu atant que à chaiffe sera
Et lors chaucuns le chacera
Mes les iones le chaceront
Et plus uolantierz i courront
Se tu pars les chiens or entent
Une menée seulement
Dois chacier en toutes saisons
C est uéritez nous te disons.
Fai tes uallès des ars porter
Car nuns ne doit le cerf tuer
D espée puisqu il est froiez
De loing uous lo que le traiez.
Tot adès quant uous chacerez
Fraites et brisiées lairez
Ansi que ie uous ai apris
Assez tost est li tans failliz
Que on ne deura plus chacier
Le cerf ce te uuel acointier.
Pageu01P029
Or retien bien ce que dit t ai
Et saches bien que eslit ai
Les paroles à mon pooir
Qui au deduit doiuent ualoir
Mes ià pour ce nou laisseras
A demander quant tu uerras
Home qui te puist ensaignier
De li te lo à acointier
Pour ce que l en oies parler.
Touz gentil homes uuel loer
Et pri qu il i uuelleut entendre
Car l en y puet moult de bien prendre.
Nuns ne les aime qui n en soit
Mieudres se il fet ce qu il doit.
§ Explicit la chasce dou cer.
