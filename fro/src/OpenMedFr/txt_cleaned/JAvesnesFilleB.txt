#META#  TextURI          IAuesnesFilleB
#META#  DEAF            http//www.deaf-page.de/bibl/bib99i.php#IAuesnesFilleB
#META#  TL               Fille CPontieu
#META#  FEW        		 IAuesnes FillePonth
#META#  ARLIMA           https//www.arlima.net/il/iean_dauennes.html
#META#  Author
#META#  AuthorBorn
#META#	AuthorBornAmb
#META#  AuthorDied
#META#	AuthorDiedAmb
#META#	AuthorFl1
#META#	AuthorFl2
#META#  TextTitle        La Fille du Comte de Pontieu
#META#  TextSubtitle	 conte en prose
#META#  Textuols         1
#META#  TextSubi         romance
#META#	TextDom          lit
#META#	Translation      false
#META#	Collection       SATF
#META#	CollectionNo     66
#META#  TextDescARL      prose
#META#  TextDescuers    
#META#  TextDateARL      Peu auant 1468
#META#  TextDateAdi     
#META#	TextDateMin      1465
#META#	TextDateMax      1468
#META#  EdEditor         Brunel Clouis
#META#  EdPlace          Paris
#META#  EdPublisher      Champion
#META#  Eduol           
#META#  EdYear           1923
#META#  EdPages          51-130
#META#  MsBase          
#META#  MsOther         
#META#  MsNum            4
#META#	MsDateARL
#META#	MsDateAdi
#META#	Form
#META#	Complete
#META#	NoWords
#META#	NoLines
#META#	DialAuth
#META#	DialScribe
#META#  ScanURL          https//archiue.org/details/LaFilleDuComteDePontieuBrunel
#META#  ScanURIOther	  
#META#  ArkID            ark/13960/t3132039d
#META#  LccnID          
#META#  OclcID          
#META#  WebAuthor        Yero Niamadio
#META#  ORCIDWebAuthor  
#META#  WebReuiewer     
#META#  ORCIDReuiewer   
#META#  MiscInfo         the fifteenth century uersion
#META#  CCLicense        CC BY-NC-SA 4.0 International


PAGEu01P51
§Coment le conte de Ponthieu fu allié par mariage a
la fille du conte de Boulogne de laquelle il ot une
fille qui fut mariee a Thibault de Dommarc.
# | 155
Selon la façon et maniere cy dessus recitee
PAGEu01P52
fina sa uie le noble et poissant conte de Pontieu monseigneur
Iehan d Auennez. Si succéda en la conté son filz qui
moult ama le ciecle et le déduit de la chasse auec le trés
noble exercice d armez a quoy il se usitoit moult uoulen-
tiers. Et n est pas a oublier que pour sez bon-
FOLIO123B
nez euurez et sez beaux fais il eust une dame a espouse
de si noble et grande lignie comme la fille du conte de Bou-
longne laquelle estoit bien acomplie de tous membrez et autant bien moriginee que nulle aultre dame du monde ne la precedoit. Elle aimoit lealment son seigneur qui pareillement l auoit moult chiere et tant que Amours fu mediateur et par ses doulz ammonestemens le monde dez euures d yceulz fu augmenté et acrut d une belle pucelle qui bien aprist et retinst le stille dez lectrez et l art de chanter danser et de iouer a tous lez esbatemens du monde ausquelz ieunesse et cuer de pucelle se puet déduire hounourable-ment. Et tant crut de plus en plus que sa beaulté gracieulz maintieng doulz parler et penetratif regard conferma en son seruice le total et parfait désir d un noble et puissant cheualier seigneur de Dommart et nepueu au conte de Saint Pol lequel cheualier nommé Thibault en fleur d aage estoit lors craignant i de transgresser lez fais de Noblesse et desirant de iceux augmenter et tant bien se sauoit gouuerner que le conte de Pontieu le retinst de sa court. Et atant le continuel regard que la demoiselle et fille de ce conte auoit suricelluy Thibauld esprit le courage d icelle et tellement le fery Amours qu elle ne sauoit sa maniere tenir de penser  tousiours aux ioieux mottés de Thibauld a ses gra-
uersionXup003

cieulz maintiengz et a sez noblez deuisez en quoy il sem-bloit estre né.

(folio 124)
O que  leallez amours qui souuentes-fois esmouuoient lez cuers du cheualier et de la damoiselle a chanter faire balladez soupirer souuent et a requerir l aide Cupido et de Fortune a ce que par  bon moien ilz peussent faire concepuoir l un a l autre leurz fais et lez durezc painez qu ilz portoient a ceste occasion de iour en iour sans ce que nul s en sceust aperceuoir  Dieux scet que le entier regard d iceulz deulz amans estoit moult chier uendu car ce n estoit pas sans coulour muer et remuer de sainguin en palour et de palours en blanc et sans douloureuse émission de souspirs mais le gentil cheualier Thy-bauld  doué seulement de la seignourie de Dommart considérant aulcunes fois qu il estoit seruiteur au conte de Pontieu pere de la demoiselle qui moult estoit rice enuers lui et uoiant que sa puissance n estoit nulle i enuers d icel-luy conte il auoit ung remors en son estomac qui luy admonestoit le courage disant  O leal cuer dont uient ce que ton parfait naturel  et singulier désir est subuerti et encliné a l inquisicion de trouuer façon  et moien par lequel tu puisses acquerre la grace de celle que mieux uault de toy en beauté lignage ricesse et amis considéré que les ammonestemens et exortations d Amours sont de haultez entreprinsez et que d amer cordialment a grant peine se pueult on retraire car le feu dont Amours sert lez cuers dez

(folio 124 b)
humains est si ardant que Resistence n y a point de lieu souuentes fois Auquel admonnestement après plusieurs  argumentacions en luy bien  debatuez Hault
uersionXup004

uouloir respondy en ceste maniere   Mon beau filz qui le cuer as fichié et par fors loyens atachié ou seruice de celle qui selon ton iugement est autant plentureuse de tous biens que nulle aultre qui soit soubz la chappe dez cieulx a ce que tu ne soiez de si lasche courage que pour une friuole uision tu delaissez ton entreprinse  Regarde lez fais dez anchiens qui par bien seruir par behourder iouster tour-noier chanter et deuiser beaux dis et beaulx motz ont aquis bellez damez grandz tresors et perpétuel renom  Et ie ne doubte pas que se leaulment tu entretiens cez noblez usagez que Amours ne te pouruoye pour ton sallaire autant grandement et plus qu i n affiert car lez biens d Amours et de Fortune sont communément administrés par soubtilz et diuers entrechangemens ausi bien a ung noble cuer prins en basse ricesse qu a ung aultre prins en la masse de toute félicité.  D aultre part la damoiselle estoit souuent en estrangez ymaginacions mais ou que son cuer feust il estoit tousiours arresté a condescendre a l amour d icellui Thybault pour le bien qu elle ueoit en luy. Et atant laisserons nous a parler de leurz fais si uendrons a raconter en briefz termez les proessez que Thybauldc fist a ung tournoy que deuoit faire le roy d Engleterre auprès de la uille de Londrez lequel tournoy auoit esté publié par le royaulme de France sur sauuegarde et le roy d Engleterre (fol. 125)
 ausi leur auoit asseuré l aler et le uenir. Si se apprestoient en ce temps lez princez barons
uersionXup005

seigneurz et cheualiers pour y comparoir et comme ilz ueissent qu il estoit temps de mouuoir ilz se partirent de leurs placez et tant firent par terre et par mer qu ilz uindrent en une plaine assés prés de Londrez la ueille du primier iour du tournoi c est assauoir le lundi de Pentecoustez en laquelle plaine ilz feirent tendre leurz trefz tentez et pauillons. Et y estoient dez partiez de France le connestable du roy et le conte de Clermont dez partiez de Bourgonne le seigneur de uergi et dez marchez de Piccardie le conte de Pontieu Thibault seigneur de Dommart son cheualier le seigneur de Torsi et le seigneur de R.c auec plusieurs aultrez noblez hommez tant  cheualierz comme escuiers qui tous s estoient mis sur le beau boult et qui a leur uenir furrent festoiés dez Anglois Dieux scet comment 
Comment le conte de Pontieu et  le seigneur de Dom-
marc orent par Uur bien faire le bruit du primier
iour du tournoyement.

156. — En grant ioieuseté se passa ceste iournee et quand uint l endemain que lez uesprez du tournoi se deuoient commancier chascun se mist en armez lez damez et damoisellez monterent es eschaffaulx et enuiron une heure après disner le duc d Yort et le duc de Clocestre qui estoient lez deux cheuetainez du tournoy firent sonner
uersionXup006

(folio 125 b)
leurz trompez pour assembler leurz gens si fu lors demené grand bruit dez armeurez . Lez cheualiers se tirerent celle part qu ilz uouldrent tant a ung lés comme a l aultre mais toutesfois le duc d Yort en auoit la pluspart. Dont uoyant ce le conte de Pontieu et le seigneur de Dominait ilz se tirèrent de la partie au duc de Clocestre et lors que lez clarons sonnèrent alarme tantost bons cheualiers pic-querent cheuaux dez espérons coucerent lez lancez et quand uint au parfait il n y eust cil qui ne moustrat son courage et qui n emploiast son uassellage autant grandement que faire se pouoit. Si eussiés ueu lancez rompre et esclicier cheualiers tumber de costé de reuers hommez et cheuaux eulz entre encontrer et faire moult de beaux fais. En ceste assamblee fu le noble conte de Pontieu a ung poindre feru de deux lancez et tant que luy et son cheual churent a terre. Thibauld uey ce si s esuertua et par son bien faire laboura tellement que son seigneur fu releué. Et lors qu il se senty sur seelle il picqua le bon destrier ampoigna l espee et par lez plus drus luy et son cheualier s espaindirent uoire sur les gens du duc d Yort qui fiers et hardis estoient mais non obstant ce eulx deulx qui estoient ainsi comme d une grandeur et d un corsage moustrerent qu ilz auoient cuers de bons champions telz qu ilz estoient et en uengeant l iniure qui auoit esté faite a icelluy conte ilz s esprouuerent tellement que rien ne demouroit deuant eulz. Ilz rompoient lez plus grans pressez releuoient ceulx de leur partie et a
uersionXup007

(folio 126)
brief parler ilz faisoient droitez merueillez. Mais ceulz de la poissance  du duc d Iort estoient si grand nombre que c estoit tousiours a recommancier. Si se aduen-turerent une fois et en la plus espesse assemblee se boutèrent eulx deux seullement. Ilz furrent fierement recuellis et Thybault qui ueult acquerre honneur et qui uoit le pere de sa dame estre homme de grant uertu fiert et rue a dextre et a senestre en telle guise que chascun en est esmerueillié. Si ont enuie leurs aduersairez quand ilz se uoient ainsi reprimés par deux seulz cheualiers eulx qui sont plus de .l. et tellement lez enuahissent que par force de com-batre leurz escus furrent detrenchiés et escartelés uoire e ains que la merlee faillist il ne leur en demoura piesce mais finablement il uainquirent tout. Et combien que plu-seurz aultrez cheualiers fuissent de haultez entreprisez iceulz deulz pour ceste iournee eurent le non et le los dez damez et fina ceste primiere iournee a leur loange dont plusieurs cheualiers d Engleterre et d ailleurs ne furent pas bien a leur aise et conclurent que se l endemain ilz lez pouoient rencontrer qu ils esprouueroient leur cheualerie.

Comment le conte de Pontieu et Thibault de Dommarc uindrent le second iour au tournoy ou ilz firent pluisieurs et grans esfors.

157.	— Quand uint l endemain que le iour enlumina la terre et que le soleil se leua la messe oÿe enuiron a .ix.

uersionXup008

(folio 126 b)
heurez du matin firent lez cheuetainez du tournoy sonner leurz trompes et clarons. De la uille de Londrez issirent lors le roy d Engleterre la royne et lez damez et damoisellez et en belle ordonnance monterent es eschaffaulx. Si ne furent pas misez a point quand le tournoy se commança et a l esmouuoir feirent lez cheualiers telle noise que l en n eust pas oÿ Dieu tonner. Ilz poignirent lez destriers e quant ce uint aux lancez brisier c estoit une merueilleuse chose d oÿr leurz cris. Chascun s i porta a son pouoir et aulcuns ieûnez cheualiers pour l amour dez damez d un costé et d aultre espringuerent et coururent deuant lez aultrez tant qu ilz uindrent au ferir. Si estoient bien uingt et entre lesquelz le conte de Morbery et le conte de Clermont s entre encontrerent et casserent leurz lancez puis tirerent bonnez espees et commancerent une bataille moult aspre car chascun auoit ung cuer désirant de uaincre sa partie et ia ilz frochoient fort leurz armez quand d un lés et de l aultre assemblerent lez deux conrois et desfirent la merlee. Illec fu grand tamboisseis d escus e de glaiuez. Le duc de Clocestre y fu abbatu dont ung tel cry se leua que le conte de Pontieu et Thybault son gentil cheualier qui estoient allés en la uille acheter nouuellez armez lez entendirent  si se hasterent et ne laisserent pas acheuer la pain-ture dez escus qu ilz faisoient faire ains monterent a cheual
uersionXup009

bien atournés de hauberg et heaulme puis ampoignerent lez lancez acolerent leurz escus et ferant et batant uindrent en celle plaine .

 (folio 127)
Et comme de loingz ilz ueissent que le costé du duc d Iort auoit du milleur de plain uol ilz leur coururent sus en telle façon qu il sembloit que leurs destriers uoilassent. Lors eurent ilz le regard dez damez. Thibault auoit armez de uiolet et aloit deuant le conte de Pontieu qui portoit armez noirez. Dont quant ce uint a l aborder chascun choisit son homme a quy ilz ne faillirent pas car ains qu ilz cessassent il en abbatirent plus de dix dont chascun comme espaonté lez siuoit et n y auoit cil qui ne doubtast leur uenue car s ilz auoient bien iousté ilz commencèrent mieux sans comparison. Lancez rompirent ilz mirent leurz mains aux espees et haulcent e fierent a dextre et a senestre tant qu ilz faisoient sortir lez espees sur lez heaulmez et escus e lez mettent en tel exploit que tout ce que d yceux estoit ataint estoit acrauanté.
Encores dez merueillez d armez que le conte de Pontieu et Thibauld firent a ceste .ii. iournee.
158. — Merueilles d armes faisoient ces deux cheualiers et a pou sauoit on lequel d iceulz mieux le faisoit. Ilz estoient très bien en point et ne fault pas demander quans coupz ilz ruoient pour abbatre ung homme mais a brief retraire ilz feirent tant que le duc de Clocestre se res-sourdi.

(folio 127 b)
Atant de plus bellez se recommança la merlee chascun reprist nouuel  courage et par eschange ceulx qui naguairez auoient hardiesse furent remplis de
uersionXup010

couardise iusquez au rendre. Quand le duc d Yort uoit la canche ainsi retournee il n est pas bien a son aise. Il uoit Thibauld de Dommart isnellement courre et racourre puis cy puis la. Si s en ua cestui duc prendre .iiii. de sez plus fors cheualiers et luy aiant esmeu le courage et attainnié en ce qu il dist qu il se uengera celle fois de Thibauld il et sez .iiii. cheualiers le uiennent enuironner et primez luy tuent son cheual dont Thibauld n est pas le mieux con-tend du monde mais non obstant qu il soit chut il entend a soy desfendre et bien semble qu en luy ait grand uassel-lage car de ferir point ne se lasse. Il rue et fiert de plus en plus et tant que a bons poingz il tire le duc d Iort en personne hors de son destrier et uuidier lui fait la selle bon gré mal gré et quelque resistence que lez aultrez . iiii. cheualiers luy facent il sault es arçons reprendant ung ioieulz souuenir pour l amour de sa dame. Cheualiers de toutez pars luy courent sus et lui qui se tient ou seruage d Amours se desfend et en abbat grant plenté qui tantost acompaignent le duc d Iort naguerez tresbuchié qui  ne scet qu il face car primierement il uoit sez gens abbatre et confondre il se uoit impourueu de cheual non secouru d ayde suffisante et ainsi comme desesperé au mieulx qu il puet se part et fait tant qu il eslonge ce cruel assault.

(folio 128)
Et ausi  sont pluseurs aultres abbatus.
uersionXup011

Comment Thybauld le seigneur de Dommarc ot le los dez damez et damoisellez d auoir tout uainqui de tous poingz le tounioy de .ii. iournee.

159. — De plus en plus acouroient autour de Thybauld de Dommarc lez hommez du duc d Iort desquelz tant a l espee comme a la couuerture de son escu se garantissoit et a chief de piesce le conte de Pontieu serchant lez plus grandez assamblees uoit que illec est aulcun qui sans aide ne puelt bien licitement eschaper. Il dist qu il le secourra en faueur de Cheualerie picque et fiert par lez plus drus soubdainement tant qu il en abbat le primier le second et que chascun lui fait sy bonne uoie qu il puelt choisir le uaillant champion qui scet faire euures de hault pris. Il le recongnoist et de ioie que ce conte en a il luy enhardist tellement le cuer qu il ne craint coup de glaiue ne d espee ains fiert a toutez hurtez et eulz deulz aroutés en ung front font si bien la besongne qu a souhaidier. Ilz chargent leur partie de grans coups et par continuel labour lez reduisent a telz fins qu ilz au plus grans sens qu ilz sacent faire s enfuient petit a petit et ainsi cez deux cheualiers aians eu ceste uictoire retournent a la plus principale merlee ou est le duc d Yort couru naguerez. Si commançoit fort a
uersionXup012

(folio 128 b)
soulagier et enhaieter ceulz de son conroy quand il uey  le cheualier aux armes de uiollet qui estoit monté sur son destrier lequel esprouuoit plus fort que par auant sa ieunesse duquel uoir il fu sy espaonté qu il se mist en fuite sans estre chassié et le residu de sez hommez le uoians fuir n en firent pas moins. Et ainsi fïna ceste seconde iournee a l onneur des deux cheualiers dont le seigneur de Dommart tant dez damez damoisellez comme de tous aultrez eust le souuerain bruit.

Comment a la .iii. iournee du tournoy le conte de Pontieu et le seigneur de Dommarc firent tant qu ilz orent bruit dez damez demoisellez et aultrez

160.—Ie passe en brief les honneurs dansez presens soupers bancquetz et disners qui furent fais durant le commence-ment du tournoy iusquez au desrain iour et pour l abregee conclusion d iccellui uiens a raconter seulement des fais d armez que le conte de Pontieu et Thybauld seigneur de Dommart y firent. Si est assauoir que au derrenier iour lez deux ducs d Iort et de Clocestre firent comme es iours precedens sonner trompes et clarons. Lors cheualiers et escuiers se
uersionXup013

mirent en point qui mieux mieux disans   Auiourduy uerran qui a belle amie   entallentés chascun par soy d ac-querre honneur se faire se pouoit. Si ne sceurent si tost estre mis a point que lez damez ne fussent sur leurs hours parés demander ne fault pas en quelle façon car c estoit ung songe.

(folio 129)
Le conte de Pontieu et le seigneur de Dommart ia mis sur le beau boult issirent de leur pauillons et s adioingnirent auec le duc de Clocestre qui mendre com-paignie auoit que es aultrez iours n auoit eu. Si estoit ce duc en front deuant a dextre du seigneur de Duras qui uaillant homme estoit de son corps et de plusieurs aultrez cheualiers. Lesquelz uoiant leurz aduersairez esmouuoir pour commen-cier la merlee Thibauld de Dommart s aduança et picqua en uoie. Si luy uint au deuant le conte de Salsebery qui aux lancez baisier abandonna le frein au dextrier et Thibauld l ala rencontrer de telle uertu qu il esleua homme et cheual et au piet leuer tumber le fist a terre sur l erbage. uoiant ce le seigneur de Mongomeri qui sieuoit ce conte de Salse-beri il uint ferir Thilbauld en l escu et rompi sa lance et
uersionXup014

Thybauld le refery d aultre part a la malle aduenture car il cassa escu et hauberg et luy conduist en tel ploy la lance qu il luy tresperça la senestre espaule et de ce coup l abati si rompi la lance puis mis main a l espee. Et le duc de Clocestre auec le conte de Pontieu uindrent a ung poindre rencontrer le seigneur de Mortemer et le conte d Ormont entre lesquelz fu grande enuahie car ilz rompirent lancez casserent escus et fausserent haubers et n eust esté le grand secours que ce conte d Ormont et le seigneur de Mortemer auoient il eussent esté uaincus mais tantost que lancez leur faillirent ueci ung droit millier de gens qui acourans le grant

(folio 129 b)
oirre se uindrent ferir en l assemblee par telle guise que nul ne le saroit descripre car d un costé et d aultre furent plus de .c. cheualiers a ceste fois abbatus aux fers dez lancez et lors que lez espees furrent saisiez se commença le beau ieu. Chascun tendoit a soy faire ualloir si eussés ueu cheualiers escuiers et damoiseaulx saulter espringuer faire fringues en esprouuant leur force tant qu il sembloit que tout fust d aduantage et au uray dire tel y cuidoit bien faire sa.creue liure a quy l honneur ne demoura pas et tel fu couchié sur la terre qui n eust tallent de s en uanter. Lez primiers coups furrent après e de grant radeur deschargiés mais tousiourz ilz ne durerent pas en leur uigueur. Ceulz du lés au duc d Yort cuiderent bien en leur uenue auoir le pris car de ferir a l encommencement nul ne les pouoit passer et le grand nombre qu ilz estoient ilz enchargerent tellement au primerain assault ceulz de Clocestre qu i le firent resortir. uoiant ce Thibauld le gentil cheualier il haulce la face et a ung souuenir de sa belle ad ce que bonnez nouuellez luy soient de sez fais racomptés
uersionXup015

il brandit l espee broce le destrier et s en ua lancier celle part qu il uoit le plus decliner escriant duquel cry oïr le conte de Pontieu est bien rencoragié a moitié. Thibauld fiert e rue d estorg et de taille habillement sans nullui espargnier et tant fait que de sa uertueuse labeur l en ne porroit trop de bien dire.

 (folio 136)
Il a le regard dez damez et damoisellez qui dient l une a l aultre que il est gentil champion digne d auoir belle et bonne dame et que celle a qui il se clame seruiteur doibt bien loer Dieu et estre assommie car d abatre hommez et cheuaulx de desheaulmer et desarmer sez aduersairez il scet le stille et a la plus belle industrie de manier une espee a son droit que oncquez eust homme.

Comment les .iii. iournees de ce tournoy priment fin a l onneur et grand loenge du conte de Pontieu et messire Thibaud de Dommarc.

161. — Se Thibauld de Dommarc scet lez tours de la guerre ce n est pas a demander et se il ressourt ceulx de sa partie doubter n en fault pas. Il a l ayde d Amours qui luy embrase et croit le corage et qui auec ce lui renouuelle sa force tant qu il est aussi frés maintenant qu au premier. Et après ce qu il a illuec rencoragé sez hommez et qu il uoit qu il sont plus poissans que leurz contraires il se part et se fiche la ou est le plus grant esfroy et en celle place ou

uersionXup016

 conte de Pontieu et le duc de Clocestre auec aulcuns aultrez cheualiers soubstenoient le plus grant fais du tournoiement. A la uenue duquel se commança ung grant cry car chascun le recongnut promptement tant aux armez qu il portoit comme aux grans coups qu il commença a departir. Lors il fu assailli merueilleusement deuant et deriere car chascun lui couroit sus par l enhortement du duc d Yort qui ad ce faire lez  engressoit.

 (folio 130 b)

Si eussiés ueu Anglois ferir sur ce cheualier et ce cheualier deschargier sur eulx par telle poissance qu il l un après l aultre en mata et desconfist la plus part a l ayde du conte de Pontieu qui pour le bien d icellui s esioïssoit mist le residu en fuite et lez conuainquy tellement qu ilz se rendirent. Et ainsi le duc de Clocestre obtint la uictoire dez trois iournées du tournoy moiennant la bonne ayde du conte de Ponthieu et principalment du gentil cheualier Thibauld le seigneur de Dommart auquel l honneur et le triumphe fu deue par bon droit et a iuste cause.

uersionXup017
Comment le tournoy acomply par l  opinion des damez et damoisellez cheualiers et escuiers le pris du tournoy fu donné a Thybauld de Dommarc comme au mieux faisant.

162. — Le tournoy finé ainsi que dit est chascun se tira en son pauillon et le duc de Clocestre sieuuant lez deulx cheualiers le conte de Pontieu et le seigneur de Dommart cent mille fois lez mercia du bon secours et confort qu il auoit trouué en eulx et leur presenta financez et seruice s ilz auoient de lui affaire lez priant d aller souper au palaix du roy en sa compaignie a laquelle supplication ilz s acorderent et a icellui souper conuindrent auec le duc de Clocestre en telle maniere qu elle seroit trop longue a raconter. Et a tout con-clurre après le sumptueulx seruice comme lez menestreulx commencèrent a corner armonieusement cheualiers et damez se prindrent a danser. Si ne si oublia pas le conte de Ponthieu ne Thibault

(folio 131)
ains firent très bien leur debuoir. Et durant icelles danses par l assentement dez damez et damoisellez cheualiers et escuiers audit Thybaud en grand honneur fu donné le pris du tournoy c est assa-
uersionXup018

uoir une coupe d or que portoient deux damoisellez filiez du roy d Engleterre acostees dez ducz d Iort et de Clocestre ausquellez icelluy Thybauld fist la reuerence gentement lez baisa et après par mille excusations quant il uit que prendre lui failloit plus de cent fois lesa remercia de leurz bonnez courtoisiez et ains que la feste fust finee il la donna au conte de Pontieu son seigneur qui considerant le grand bien qu il auoit ueu en luy il delibera en soy de luy reme-rir. Et atant cesserons nous a parler dez infinis esbatemens et dez conuoiemens qui furent fais a iceulz deulx cheualiers le conte de Pontieu et le seigneur de Dommart disant que après lez gracieulx congiés ilz se partirent de Londrez et tirerent uers Piccardie pour retourner en leur terre.

uersionXup019

Saint Iehan le conte de Ponthieu arriua au soir a son hos-tel. Sa dame et sa fille lui uindrent au deuant lez bienuignans furent fais et Dieux scet la chiere que l en fist a Thibault quant l en sceut l honneur qui lui estoit aduenue 

(folio 131 b)
La belle damoiselle iamais plus fort n en fu atainte en amours qu elle fu lors en oyant raconter les beaulx fais d armez de Thibauld  qu elle auoit tant chier et combien que son gracieulx maintieng seult estre asseuré et estable mille fois fu il tourblé par une pensee qui luy estraindoit le cuer ser-reement et la faisoit soupirer  disant en son secret sans faire sonner la langue   O que malheuree seray iou lasse dou-lante quant espoir mourir impourueue me conuendra du hault bien a quoy Amours me semont incessament  car par ma negligence honte et crainte de descouurir a celluy que mon cuer desire mon adolé mal estre eslongee me fauldra de son doulz regard de sez beaux dis e de sa presence se Dieu n y pouruoie de remede. Et ce n est pas a doubter que s il a daignié requerre dame ou damoiselle d Amours que sa requeste a de legier esté enterinee en desnuant mon cuer qui me seroit trop intollerable acointance a soubstenir. Et toutesfois puis qu ainsy ua i en laisse bien conuenir celluy qui en tieulx fais est sire et maistre. 

uersionXup020
Comment le conte de Pontieu donna a mariage sa fille a ung cheualier nommé Thibault de Dommarc et dez nopcez qui presentement l acord furrent faitez.

164. — (folio 132)
Ainsi parloit par soy la belle fille du cas dont plus luy estoit sur le cuer. Ie me tais du souper qui fu fait a ceste reuenue et pour actaindre la matiere ie treuue en nostre compte que ains que le souper fust acom-pli le conte de Pontieu remirant la courtoisie de Thibauld sa proesse hardiesse et uaillance il l apella et luy dist en ceste façon   Thibauld mon très feable ami et cil en qui force asseureement maintenant me confie ie uous rendz gracez et mercis du bien de l honneur et du seruice que uous m aués fait uous octroyant de ceste heure pour le guerdon que uous aués enuers moy desserui le ioiel et la chose de mon hostel quelle que elle soit que uostre oeul appette le plus et qui mieux suffira a la plaisance de uostre cuer. — Cent mille mercis monseigneur  respondy Thibauld  et c est du bien de uous qu il uous plaist a moy poure cheualier moustrer ce grand signe d amour mais non obstant que ie n aye pas desserui enuers uous de obtenir le don que par uostre grace me presentés toutesuoies mon
uersionXup021

très hault et redoubté seigneur Amours mon cuer incite et admoneste de non uouloir refuser la demonstrance d amour et d onneur mouuant de uostre pure uoulenté qu il semble que Dieux de sa grace ait enclinee enuers

(folio 132 b)
 moy non ueullant plus que ie languisse auprès de la medicine qui moiennant uostre courtoisie puelt alegier mon continuel martire et saner la plaie mortelle que ia pieça Amours m a fait ou cuer en considerant et descripuant en moy lez beaultés et les bonnes meurs de mademoiselle uostre fille a quy Dieux doinst autant d honneur et de bien que i en uoul-droye pour moy  Si uous supplie en toute humilité que uous aiés regard a mon fait et que se c est chose que ma seule plaisance et mademoiselle ueulle en grei recepuoir le seruice de moy qui pour ce faire me presente qu il uous plaise confermer la chose en tel ploy que ma playe incurable se non par la grace de uous et d elle soit sanee.  De ceste requeste fu le conte de Pontieu moult ioyeulx et en son cuer espoire bien que ce cheualier Thybauld pourra une fois paruenir a grand honneur se Fortune luy est fauourable a perpetuité comme elle commence. Il luy acorde sa requeste et après souper mande sa fille a son priué conseil puis l arraisonne disant   Mon seul enfant et le resioïssement de ma uie resioïs toy et pren un nouueau souuenir pour la
uersionXup022

bonne nouuelle que ton pere t aporte  uray est ma doulce amour que a la courtoisie et très humble supplication du plus noble cheualier que iamais i acointasse c est a sçauoir messire Thybauld de Doumarc qui se dist estre nauré mortellement se uostre grace n y remedie ie uous ay auiourduy pleuie et donnée a femme se uostre uouloir s i assent uous priant que l amour que uostre leal cuer a enuers moy soit cause de composer et uouloir acomplir le parfait de ceste besongne. 

(folio 133)
Disant lesquellez parollez il acolla sa fille qui lui respondy et dist   Haa monseigneur la requeste seroit trop mal ditte qui par moy uous fust refusee et ia Dieux ne plaise que ie desobeisse a uostre commandement  uostre totalle uerité soit consommée et a la bonne heure ce soit  Dieux merci Amours ne me pouruenroit pas mal se si gentil cheualier me daignoit cherir.  De laquelle responce fu le conte tant bien contempt que merueillez. Lez
uersionXup023

nouuellez alerent par la court dont toute ioie fu esmeue. Lez deux amans furrent fiancés et par temps furrent lez espou-sailles fais a Saint Ricquier en Pontieu. Si y conuindrent le conte de Saint Pol oncle de Thybauld et plusieurs seigneurs et barons qui furrent moult ioyeulz de ce mariage. Et pour ce que ce seroit trop longue chose a racompter de descripre lez honneurz pompez beubancez dansez et esba-temens qui y furrent fais ie m en tais et briefment m en passe uenant a tellez conclusions que le iour dez nopcez après disner furrent fais plusieurs cours de lancez pour l amour dez damez ausquelz Thibauld de Dommart en habit incon-gneu faisoit ce qui n est pas a croire quy ne l aroit ueu et pour ce ie m en tais. Toutesuoyes il gaigna le pris et la grâce des damez et damoisellez car deuant luy ne demouroit homme en selle il faisoit trebuschier hommez et cheuaulx et mesmement fist il tellement

(folio 133 b)
lez rens tram-bler que chascun lui fist place et qu il ne trouua mais homme qui le uoulsist actendre.
Comment après le mariage fait grant temps après messire Thybauld uoua le pèlerinage de Saint Iacque a cause qu il nauoit nulz enfans.

165. — De la ioye que iceulx deux amans peurent auoir ensemble quant ilz se trouuerent tous deux baisans et aco-lans l un l aultre en amenteuant le temps passé n est ia besoing que ie face long procès. Ilz uesquirent paisiblement ensemble confermans leur haulte amour de plus en plus et combien que Amours fust tousiours entre eulx toutesfois ilz ne sceurent tant faire enuers Nature qu ilz peussent acque-
uersionXup024

rir gendre ains furent chincq ans ensemble en sterilité dont plusieurs annuys greuans leur sourdoient et quelque plaisance qu ilz eussent le souuenir de ce leur obscurcissoit toute ioie. Si estoient souuent frequentans le salutaire usaige de deuote oroison a Dieu et aux sains prians que ceste defaulte leur fust reparee affin que le monde fust multiplié et la Chres-tienté exaulciee et que leur contristé couraige fust permué en leesse. Si aduint au chief de chincq ans que Thibauld estant en son lit souuenant de ce cas commença a larmoier disant   O dame Nature qui tant es reputee subtille ouuriere certez ie me doy bien plaindre de tes fais quant tu as permis telle fallace en moy que ie ne suis pas suffissant de auoir generacion 

(folio 134)
Quel pleur  quel tritresse quel annuy et quel honte me fais tu  Hellas i amasse mieulx auoir defailli d un oeul ou de la plus part de ma force que de non auoir puissance de paruenir a auoir hoir de ma char actendu que ie suis de dame pourueu mieux qu a moy n apartient.  Durant lesquellez parollez uoulenté lui uint
d aler a Saint Iacquez en Galice et luy uint en memoire qu il auoit aultresfois ouy dire que cil saint Iacquez donnoit secours confort et aide a ceulz qui de bon cuer l aloient requerir. Il delibera d y aler et tantost que sa dame fu esueillie luy pria qu elle fust contempte de luy disant   O
uersionXup025

ma femme atournee de triste pleur atainte ia pieça de regretz nonobstant quelque esbatement tousiours réduite en honte  Comme il soit ainsi que Nature nous ait failli et tourné en diffame par non auoir fait le moien de nous atri-buer la poissance que seulent auoir en mariage nos anchiens parens certez affin que Dieulx remedie a nostre fait i ay eu regard sur ce et se ie puis ie sercheray mediateur c est assauoir iray en Galice prier monseigneur saint Iacquez affin que mon traueil et la grant peine que ie prenderay de l aler ueoir en si loingtaine terre soit cause de l intercession a Ia requeste que i ay pieça faite et continuee enuers Dieu et pour ce ma belle amie s il uous plaist ie paracheueray ceste mienne entreprise qui sera au plaisir de la Dame des Cieulx a l onneur de uous et de moy et a uostre recou-urance de ioye.

(folio 134 b)
Et endementiers que ie seray par delà et uous par deça se bon uous semble uous prierés Dieu pour moy auquel ie requerre qu il uous ait en sa sainte garde. 
Comment messire Thibaud de Dommarc determina de mener sa femme auec luy en pèlerinage a S. Iacque.


166. — Quand la dame entendy que son très amé seigneur entreprendoit ung tant dangereulx uoiage Dieux scet se larmez lui saillirent des yeulz  Si lui respondy   O monseigneur  Que deuendroit mon cuer s il conuenoit que
uersionXup025

mes yeulz fussent priués du doulz regard et de la pasture dont ilz me donent ma principale substance  Hellas  estez uous saoul de ma compaignie qu ensy me uoulés eslongier Ne suis ie pas assés infortunee et que me poués uous plus demander que la mort  Certez se uous uoullés estre quitte de moy uous ne poués trouuer plus prompte moyen que de uous en aler ainsi que racomté m aués. et pour ce que ie ne uoeul pas corrompre uostre deuotion ie suis preste d aler auec uous et d atendre l aduenture de Dieu qui espoir nous confortera.  A ces parollez Thibauld la baisa plorant amerement pour l amour qu il ueioit qu elle auoit enuers luy si luy acorda et concludrent ensemble qu ilz partiroient au chief de .iii. iours.

 (folio 135)
Ilz firent  leurs besongnes apres-ter et s en alerent a leur pere le conte de Pontieu prendre congié lequel conte oyant raconter leur departie fu en grand merancolie car grant annuy luy enuironna le cuer lors qu il luy conuint dire adieu a sa fille mais puis qu il sceut que tous deux auoient grand deuocion d aller ou uoyage il l acorda et nientmoins qu il ot grant desplesance que ainsy son beau filz et sa fille le laissoient si ot il patience.
Comment messire Thybauld et sa femme priment congié
du conte de Pontieu.

167. — Pluiseurs sommiers chargiés d or d argent et de bonnez baguez dona ce conte de Pontieu a Thybauld mari de sa fille. Ilz prindrent congié et a brief parler au iour qu ilz auoient prins se mirent a chemin. Si trespasserent tellement montaignez champaignez falloisez chemins sentez et sentiers qu ilz uindrent a deux iournees prés de Galice et a ung soir se logerent sur ung hoste auquel il demanderent et enquirent du chemin qu ilz trouueroient l endemain. Lequel hoste leur respondy qu ilz n aroient de maluais chemin si non seulement a passer une forest qui estoit assés prés d illuecq. Oyans ce ilz n en parlerent plus ains firent bonne chiere et dormirent assés raissonablement .

(folio 135 b)
Et quand uint a l endemain iceulx leués et ia aians chargiés leurz sommiers ilz se partirent et tirerent tant en uoye qu ilz uindrent en la forest. Mais il n est pas a oublier que Thibauld auoit enuoié sez uarlés et son chambrelan tousiourz deuant cuidant lez rataindre ains qu ilz uenissent celle part ce qu ilz ne firent pas car en la forest uindrent sans trouuer
uersionXup028

personne mais toutesuoyes ilz trouuerent deux uoies dont en l une auoit seur chemin et en l aultre estoient plusieurs larrons qui roboient lez bonnez gens et ne uiuoient d aultrez chosez si non de roberiez et auoient leur logis en la forest ordonné comme s il eussent intencion de tousiours mener ceste desordenee uie.
Comment messire Thibauld fu pris dez larrons.
168. — Quand Thibauld uit cez deux uoyes il s arresta et ne sceut laquelle prendre. Si descendy et trouua que l en-tree de la malle uoye estoit plus large que celle de la bonne si remonta a cheual et par celle maluaise se mist a chemin. Hellas il ne sauoit pas que maleur lui fust apresté  Il ala bien le quart d une lieue en celle forest et lors trouua il le chemin estroit de plus en plus et finablement fist tant qu il ala et qu il chut au deuant  de .iiii. larrons armés de piet en chape montés a cheual chascun aiant la lance ampoignee et l escu au col.

(folio 136)
Lors regarda il derriere soy si en reuit aultrez .iiii. atournés Dieux scet comment Non obstant lesquellez chosez il reconforta sa dame le plus beau qu il peult tira son espee et salua les .iiii. primiers a laquelle salutation il ne sonnerent mot et d iceulz .iiii. l un s affica es estriers brocha le cheual et couca la lance
uersionXup029

cuidant uenir ferir Thibault qui uoiant ce larron uers luy acourre s il fu esmerueillié ce n est pas a demander. Il estoit impourueu de toutez armez et comme le larron le cuidast ferir icelluy Thybauld guency de costé et ainsi il n eust mal de ce coup ains si tost qu il fu passé se releua e tellement aproça du mal larron qu il luy tolly l espee du costé si haulça et si bien poursieuy son ennemy qui ainsi l auoit enuahy qu il luy conduist l espee ou dextre costé soubx le bras sy auant que mort le tresbuça a terre.

Comment après messire Thibauld auant que lez larrons poussent estre maistres de luy se desfendy.

169. — Encores n auoit pas torchee son espee toute sain-glante quand a ung poindre uindrent tous lez .uii. aultrez larrons faire tel outrage sur ce cheualier non armé qu ilz luy occirent son cheual et ainsy il fu mis  a piet.

(folio 136 b)
Atant s aduança l un qui auoit encorez une lance coucee et uint pour ferir Thybauld qui desmarca et la lance de radeur aduint a la terre si se rompi laquelle rompue ains que le larron peust auoir son espee Thibauld le prist aux bons poingz et le tira a force du cheual si durement qu au cheoir il luy creua le cuer ou uentre dont lez six aultrez larrons tant marris que plus ne pouoient aians saisiez leurz espees le uindrent enuironner et Dieux scet qu il y eult grand estour  Thibault estoit moult preulz et hardy si ueoit sa dame
uersionXup030

detordre sez dois plourer et pasmer menu e souuent pour cest imfortune qui luy surcroissoit le corage et tant qu il occist le tiers d un coup bien assené car après ce qu il luy eust donné par auant ung coup sur le heaulme il l estourdy e luy fist cliner la teste si recouura et la luy separa dez espaulez. Ce fait il fu assailli plus fort que deuant et dez .u. qui estoient demourés il en mist lez .iii. a piet ausquelz trois il se combati cheualereusement et fist tel ouurage que toute loange luy est deue car après ce qu il eust trenchié a l un le bras a l aultre le poing et l aultre nauré a saing courant encores sembloit il non auoir riens fait et a la male aduenture entre lez aultrez coups il en getta ung tant grand sur l escu d un d iceux larrons qu il luy pourfendy l espaulle a moitié et que son espee rompy .

(folio 137)
Ce fu dommage il ne sceut mais de quoy se desfendre. Tous lez larrons se mirent a piet et a brief parler ilz le mirent en leur mercy mais pour ce qu ilz l auoient trouué sy uaillant homme il ne l occirent pas combien qu ilz le deuestirent en chemise lui loierent piés et mains ensemble et en ung grant buisson de roncez et d orties moult agües et poignans le getterent. O comme est marrie sa belle dame quand elle se uoit mise a telz fins  Elle ne scet son sens ains crie la mort bat sa poictrine desaffuble son chief et par trop habondant destresse derompt et detire sez cheueux plus de chent fois.

uersionXup031

chiet pasmee et a brief dire elle ne scet qu elle face tant trespasse son angoesse lez termez de tritresse. Et fut en cest estat grand temps sans sauoir ou elle estoit iesant toute estandue sus la terre comme demy morte.
Comment chascun des larrons uouloit auoir la dicte dame pour son plaisir acomplir.
170. — Tandis que ceste desconfortee dame estoit en ce pitoiable pleur se mut ung grant estrif entre lez larrons chascun pour sa part la uouloit auoir disans l un   I ay en ceste bataille perdu mon frere et pour ce elle sera mienne  et lez aultrez disans aussy qu ilz y auoient perdu leur oncle ou cousin ou qu ilz auoient uaincu le mari d elle par quoy chascun disoit auoir droit sur elle et ia se fussent par grant  discord entretués se l un n eust trouué ce moyen.

(folio 137 b)
Par l enhortement d icellui ilz la chargerent sy dolousee qu elle estoit et le portèrent en la forest ou chascun l un après l aultre en fist sa uoulenté. O que criminel ouurage lait et puant a souffrir  Ou estoit Phebus et que n enuironnoit il de sez rais le corps de ceste dame tant que les rapuisseurs ne l eussent peu regarder Ou estoit Solus et que ne le faisoit il emporter dez mains d yceulz larrons par ung tourbillon de uent  Ou estoit Morpheus et que ne
uersionXup032

faisoit il endormir et songier cez felons tirans quand ilz toucherent la bonne dame  Ou estoit Octeanus et que ne faisoit il par une onde de la mer transgloutir et noyer iceulx maldis larrons uillains et inhumainsc Et ou estoit la uerge de iustice et la uengance diuine quant ilz ueoient commettre et perpetrer si obscurci et uil mesfait qu ilz ne se monstroient sur ceulx qui plus detestable office faisoient que bestez insensiblez ou cuers de lyons non obstant leur crudelité ne daigneroient faire  Lesquelz larrons aians fait leur plaisir d elle ilz la laisserent et le mirent deuant la face de son seigneur puis tirerent en la forest et s esuanuyrent.
Comment messin Thybauid luy estant loyé uey et ouy lez piteusez lamentacions de sa femme et comment elle uault occirre son mary par desesperance.

171. —  (folio 138)
Dieux scet que Thybauld ne ueoit pas ce qu il serchoit quant sez yeulz regardoient ceulz qui rap-uissoient sa dame quand sez oÿes oÿrent la lassee uoix de sa souueraine ioye par pammoisons defaillir d eloquence et de son quand il entendoit le cuer de sa bien amee redonder
uersionXup033

et enuoyer souspirs et sougloux en grant habondance quand il consideroit la chasteté de sa dame impetueusement oultre son gré et a force corrompue. Hellas  quel est le cuer d homme qui souffriroit ueoir tant grant meschief sans habon-dant effusion de larmez  Quel est la pansee d homme quib aiant cuer trespercié de mille larmez corps pertransy d aspre couroux face tainte et obscurcie de pleurs chief anuyé et bany de toute ioye cheuelure detorse uoix afoibloyee robbe deschiree uoire et demenant la plus amere douleur qu onquez fist dame imfortunee  Thibauld la uoit et assés excuse son inconuenient l aimant autant qu il fist onques. Si luy prist a dire   O fenme esplouree qui laboures en trop desesperé pleur passe le plus beau que tu puelz ceste pestilence qui malgré toy t est aduenue car maintenant tu me fais le cuer fondre tu redoublez ma misere et la che-tiueté en quoy Fortune m a renuersé. Esdrece toy et haulce la face contemple et regarde ma char sanglente et acours uers moy très chetif homme si me desloye et pense de mettre fin a ton triste maintieng ou tu surcroisteras de tant grand peine mon engressé cuer que mourir le fauldra sans aultre moyen. 

(folio 138 b)
Ausquellez parollez la dame durement sangmerlee s esleua sur piés qui a grand
uersionXup034

peine le pouoient soubstenir et lorsqu elle uit son seigneur qui sauoit sa malle fortune de chief en chief elle aiant cuer hontoié pensee uolage et comme desesperee uoiant a sez piés une espee que auoit aupréz de luy ung dez larrons occis elle la prist deliberant en soy qu elle occiroit pri-mierement son mary affin qu il ne reuelast sa malheurté et finablement que pour la recompensacion de tel perte elle se ficheroit l espee droit au cuer. Comme celle qui en maldisant sa uie haulça l espee et comme elle la cuidast faire descendre sur son mari icellui tendy lez mains au deuant et l espee par la grace de Dieu chut sur lez loiens si n eust pouoir l espee de blecier Thibauld mais toutesuoyez elle trenca sez loyens et ainsi il fu adeliuré des piés et dez mains. Sailly sur piés osta l espee des mains de sa dame et dist   O femme desesperee  Le art de Fortune aiant permué ton courage en honte ne suffist pas a toy donner la poissance de moy occirre comme tu as uoulu ouurer. Reffrene ta pensee uariable et iamés ne t auiengne de procurer la mort de cel-lui quy t aimme plus chierement que nulle rien du monde. — Ce poise moy  dist la dame  que ma crudelité n a esté de plus grant effect et que ad ce que de nostre meschief n eust esté iamés nouuellez ie ne uous ay occis et conse-quamment que ie n ay de moy fait sacrefice a Desespoir.  Nonobstant lesquellez parollez Thibaut comme leal le res-
uersionXup035

(folio 139)
conforte et a grans prieres mettre  le fist a uoye. Si s en retournerent au primerain chemin qu ilz auoient laissié auquel ilz trouuerent leurs gens qui furrent moult espaontés de lez ueoir ainsi desuestus et esprouués. Si deme-nerent grand desconfort et après l inquisicion faite a leur seigneur de cest enconbrier ilz le mirent a point et tantost le reuestirent. Lors prinrent ilz ung petit raim d esperance et sans ce que Thibauld recitast lez secretz de sa dame nullement uoire et sans ce qu il feist a icelle moins ioyeuse chiere qu il n auoit acoustumee il chemina toute iour et l endemain matin comme il passast prés d une abbeye de religieusez il s arresta en icelle oÿ messe puis par l ottroy de l abesse y laissa sa dame en garde iusquez a son retour etluy bailla deux escuiers pour luy administrer ce qui(l) luy estoit necessaire.
Comment après ce que Thibauld ot retrouué sez gens et qu il ot laissié sa femme a une abbeÿe il alla parfaire son pèlerinage et au rapasser la ramena en son paÿs.

172. — De l abbeÿe se parti Thybauld desirant de consommer et parfaire son uoyage. Si fist tant qu il arriua en l eglise de
uersionXup036

monseigneur saint Iacquez. Lors fist il sez oblations en remerciant Dieu et le benoit appostle suppliant qu il luy donnast grace de sauluement retourner en son pais puis fist ausmonne a l eglise d illuec se mist au retour et en sa uoye uint reprendre sa dame qu il auoit laissiee en l abbeÿe donnant largement de sez biens pour l entretenance d icelle.

(folio 139b)
Atant prist il congié de l abesse et dez damez qui asséz ne le sauoient remercier de sa courtoisie puis se prist a cheminer et rad-mena sa dame en sa maison a autant grant ioye qu il l auoit emmenee d icelle excepté qu il ne couchoient point ensemble pour l orrible meschief dont dessus est faitte mention.
Comment messire Thibauid trouua en son hostel lez contez de Pontieu et de Saint Pol lesquels lefestoierent et luy enquirent dez nouuelles.

173. — Au iour que Thibauid et sa dame reuindrent ilz trouuerent en leur hostel de Dommarc le conte de Pontieu

uersionXup037

e conté de Saint Pol auec plusieurs barons et cheualiers qui celle part estoient conuenus pour conioïr et bienuignier Thi-bauld aiant fait assauoir sa reuenue. Aussy y estoient plenté de damez et damoisellez qui reçurent a grand honneur la dame et ainsi tant a l un comme a l aultre furent fais et donnés plusieurs salutz et plusieurs ricez et noblez presens. L en ne contendy sinon de faire bonne chiere. Lez deulz contez de Pontieu et de Saint Pol firent soir a table Thybauld d em-prés eulx et après souper comme c est de coustume l en luy demanda dez nouuellez du pays dont il uenoit uoire espe-cialment son beau pere le conte de Pontieu qui tant le oppressa que icelluy Thibauld fu constraint de dire aulcune chose.

(folio 140)
Sy  applicqua sa fortune et celle de sa dame a ung aultre cheualier et tout en telle maniere a part et cel-leement luy compta son fait comme le cas auoit esté c est assauoir comment ung cheualier passant par le paÿs auec luy menant sa dame auoit esté rencontré en une forest de .uiii. larrons desquelz il en auoit occis lez .iii. mais au
uersionXup038

cheualier impourueu d armez failly espee et cheual si fu pris et loyé puis getté en ung buisson d ortiez et de roinchez tout nud et en sa presence luy fu sa femme rapuie et menee en la forest tant qu il en eurent fait leur uoulenté et fina-blement restituee deuant son seigneur laquelle le uoult tuer mais le cheualier non obstant le remmena en sa terre a autant grant honneur qu il l auoit emmenee.  L ad-uenture fu merueilleuse  dist le conte  mais sur mon ame le cheualier ne fist pas de la dame comme i eusse fait s ainsi me fust aduenu car ie uous assure que au plus tost que i eusse peu tenir la dame ie l eusse pendue par lez che-ueulz ou trenchié luy eusse le chief puis enfouye en terre affin que iamais de sez fais n eust esté nouuelle et ce pour mieux faire que laissier car iamais ie n eusse eu iour de ioye ne de soulas auec elle. —

(folio 140 b)
Hellas  monseigneur  respondy Thibauld  le cheualier selon mon aduis fist ce fait par sa constance et me semble saulf la  reuerence de uostre personne que ceste stabilité contre Fortune dont le cheualier usa luy uint d un humain et naturel courage considerant que sa dame estoit comme desesperee. — O mon
uersionXup039

beau filz   respondi le conte  comment se pourroit il faire que ung noble cuer usast sa uie auec ung corps soullié et ordoyé de diuers hommez sans continuel remours reproce tenchon et noise quant Tomme et la femme esquelz il n y a que reprendre a grant balance uiuent amoureusement ensemble  — ueritablement monseigneur  respondy Thy-bauld  tout noble courage ueullant honneur en ciel et en terre acquérir et eschieuer diffame est inmuable et se la dame fu ordoiee et corrumpue ce fu quant au corps et non pas quant au uouloir et pensee attendu que a force ilz le tirerent en la forest et elle chute en pammoison comme demy morte lez larrons passerent ou corps d icelle leur foursenerie et pour ce selon mon entendement non obstant que Desespoir luy uoulsist faire tuer le cheualier pour la honte qui luy surcroissoit au deuant de sa pensee icelluy cheualier fist ce qu il deust en luy donnant confort et excusant le fait a quoy le cuer ne s auoit point consenti et me samble que selon raison il deuoit a icelle tout pardonner.  Disant lesquellez parollez de la fontaine du cuer d icelluy Thybauld sour-
uersionXup040

dirent grossez larmez acompaignies de souspirs.

(folio 141)
uoiant ce le conte il  fu en grand doubte et soupeçonnelx si uoult enquerir plus auant de la matière et coniura son beau filz sur Dieu et sur toute l amour qu il auoit enuers luy qu il luy declarast le nom du cheualier et de la dame a quy ce estoit aduenu s il en sauoit aulcunne chose.
Comment Tibauld fu constrains de dire son aduen-ture a son beau pere et de la punicion griesue que le conte prist de sa fille.
uersionXup041

refrener. Il manda de ceste heure la dame et enquist se son mari auoit dit uerité auquel elle respondy que oy et atant se teust le conte. Il laissa passer la feste faindant son an-nuyé cuer estre ioyeulx et esleessié mais au chief de trois iours luy considerant que le cuer de sa fille n estoit pas assés estable ne constant pour tenir secret le meschief qui luy auoit couru sus ad ce que parla reuelation d icelle reproce ne fust imputee a son noble lignaige il s apensa et conclud en soy de faire ce qui s ensieut.

(folio 142)
Primez  il fist faire ung tonneau de neufuez aisellez fist aprester ung bateau au Crotoy sur  la riue de la mer. Au tiers iour alla celle part et manda Thybauld et sa dame qui a son mand conuindrent. Si lez fist entrer dedens le batteau auec luy acompaignié d un sien filz seullement et lez mariniers du bateau qui ne les congnoissoient ausquelz le conte fist desaancrer et singler en mer tant qu ilz furrent eslongiés plus de deux lieuez. Lors prist il sa fille entrer la fist dedens le tonneau par ung dez bous qui estoit enfonssé et sans ce que nul tant fust hardy osast leuer l eul deuant sa face trop tourblee de duel il fist le fons par ou elle estoit entree mettre en point puis oingni très bien lez ioincturez de har-poy et non obstant qu elle i fust son gendre luy mesmez seulement fist tant qu il rondela le tonneau iusquez au bort du batteau et consequamment le bouta sy durement du piet qu il l espaindy bien auant en la mer disant   Or t en ua ma fille pour le sallaire de tez biens fais ie te commandz aux uens et aux ondez. Facent de toy leur uoulenté   O comme fu marry Thibauld quant il uy sa dame ainsy enferree sans ce qu il l osast rescourre car priere qu il seusist faire n y uallu riens dont comme demy mort tout pasmé choir se laissa. Et sy tost qu il fu reuenu de pammoison le batteau ia estant a la riue il en issy et pour plorer et deme-
ner sez plains prist congié au conte a pou aiant pouoir de parler  puis laissa icellui conte en ung bois entra et sercha tant qu il trouua une fosse parfonde en laquelle il entra soy tantost dolousant et complaindant selon ceste maniere.

(folio 142 b)
Comment Thibauld complaind sa femme doloureuse-ment après ce qu eUe fut gettee en ung tonneauc en	la mer deuant sez yeux.


175. —  O toy le hault Dieu tonnant seigneur et prince de la noble région celestienne comment se puet il faire que la soubite mort n abrege ma fin atendu que mon singulier principal et parfait désir se assent et consent d estre enserré iusquez au destroit article ouquel condescendre me fault une fois selon le cours de Nature  He mi  lasse faut il que moy poure cheualier infortuné de griefz desplaisirs redoublés soie reduit par defaulte d atemprance contournee au desespoir a estre omicide de moy mesmez estant eschauffé et non rassis pas trop griesue douleance  Que ferai iou mais qui tant malleheuré suis né que après la corruption du hault bien qui ia m enricissoit et consolloit mon noble cuer par la conuersacion d icelle ordoyee et soullie deuant mes yeulz qui estoie enserré de loyens et degetté en asprez espinez ie uoy oultre plus  quelque confort que ie preisse que  Fortune ne m a pas laissié tant adoulé que i estoye mais m a quis sy auant que du sommet

(folio 143)
de sa roe ou ie pouoye remirer ma felicité elle m a fait condescendre si bas que nul plus maleureusement ne puelt estre renuersé car après le très grant et horrible meschief dessus dit i ay esté constraint de la ueoir enserrer et enchartrer toute uiue en ung tonneau et consequamment de la ueoir getter en la mer par l inhumain courage de son mesme pere  Hellas  Et
uersionXup043

ce est tout par mon entreprise car ie le menay en estrange terre a sa corruption puis ad ce qui tant l aimoie fusse par infortune en l indignation d icelle ie la ramenay a son pere a sa finalle destruction dont ie doy bien maldire ma uie irraisonnable quant i ay procreé oultre mon ueul enuers ma parfaitte plaisance telz inconuenientz pour lesquelz trop griesue pugnicion et trop doulante mort souffrir me fauldra  O intaisible langue  Malditte soit l heure que le cuer soy confiant en la miséricorde d aultruy te fist sonner les secretz uergongneulz et la chetiueté incongneue qui t estoit administree et a ta dame  O faulse temptacion de Fortune qui atrais mon uouloir a entreprendre le craintif et douloureux uoyage ne me pouoyes tu desrochier de la felicité mondaine a une fois sans ce que tu permeisses encontre moy tant grant douleur a pluseurs fois par diuerses  manierez abhominablez obs-curez et inhonnestez 

(folio 143 b)
Ie me doy bien plaindre de toy muable messagiere de perdicion faintisue commouueresse de malheur inconstante administresse de soussy irraisonnable aduocate et moienneresse dez fais de Desespoir quand tu m atournes en tel ploy que ie languis requérant a mon plus grant resconfort l extreme et derreniere uisitation de la mort que Dieux m enuoie affin que brief ie puisse commuer l acquit de griesue penitance en quoy mes fais et mes labeurs m ont obligé pour la destruction de la très noble dame que la grace de Dieu puist mener a bon port  
Comment la dame fut sauuee et de sel auenturez qui furent bien estrangez.
176. — Ainsi fina Thibauld sa complainte et illec en la forest fu .ii. iours et deux nuys plorant tendrement par soy pour mieux celler sez pleurs et sez plains et au tiers
iours fu reduit a telle famine que Nature l en fist issir et

uersionXup044

retourner a son hostel encores larmoiant pour prendre sa réfection. Si laisserons a parler des piteulz regretz et dou-loreux qu il fist et continuerons nostre compte ou racompte-ment de l aduenture qui aduint a la bonne dame quy estoit4 mise en ung tonneau comme dit est. Fu menee puis cy puis la par lez uens et ondez de la mer. Si est assauoir qu en icelle n auoit que couroucer et que pleurz souspirs sou-gloux et larmez n estoient pas autour du cuer d icelle  espargniés.

(folio 144)
Elle estoit comme transie aiant couleur destainte a bon droit car elle cuidoit bien mourir nonobstant toutesuoyez que se confioit bien en Dieu. Et au primier coup qu elle fu espainte en la mer elle escria haultement   Ihesus soies garde de ta seruante  Aus-quelz mots elle se pasma puis reuint et fu bien demi iour sans trouuer aduenture qu a compter face durant laquelle espace elle se prist a doulouser en ceste façon.

Comment la dame fait sez piteusez complaintez et fut trouuee dez marchans et deliuree au Soudan d Auma-rie.

177.	—  Que feray iou lasche chetiue dolante et trop infortunée quant hellas  par merueilleux reuirement de Fortune languir me fault non aiant la puissance de fendre mon uentre par deffaulte d engin ad ce propice tant que par mez euurez puisse desnuer mon cuer trop destraint de cruel couroux par maléfice de mon cruel aduersaire surnommé mon pere naturel ad ce que pour acheuer ma malheurté ie peusse premièrement faire perir le corps et consequam-ment l ame  

(folio 144 b)
Auxquellez parollez elle se teust ung petit moult pensiue detordant sez crins puis en tamboissant contre sa poictrine dist   O toy qui regretez durement outil conuenable et propice pour separer ton leal cuer dez
à
uersionXup045

pestillencez de ton corps renonchant a la langueur dont ta uie est douee uuellant paruenir au desrenier soupir de la mort murtris par desfaulte de ton cuer en ton uentre par force de batre arrache ta cheuelure crieue tez beaux yeulz et efface tellement tez membrez que ceux qui cy après te uerront par pitié te uuellent reputer uraie martire plorans ta mendicité et requérant ueniance de ceux qui tel dommage ont pourchassié enuers ta haultesse   Lors reprist elle son affoibliee alaine et tantost recommença sa complainte disant   O soubdain uouloir de Fortune qui maintenant exaucez l un et d aultre part tresbuce l aultre esgarde ceste malheuree que ie suis et me fai assauoir qui est celle qui se préparé pour condescendre a lamenter mon exilie très angois-seux fondé et comme par art dyabolicque magical trahiteu-sement en ung frauduleux uouloir de faintise couuert tellement que moy femme non engineuse extraite du sexe féminin inhabille a concepuoir le malice dez hommez alain-niés par l enhort du deable a faire sur moy tous aguette-mens pour moy renuerser de la haultesse  ou iadis ie residoie suis maintenant en dangier de noier le corps et de perir l ame

(fol. 145)
O que fault il que ie dye et comment pourra estre monf cuer taisible et pascient quant ie uoy lasse que Desespoir messagier de l ennemi peruers a par soubtilles parollez issans de la langue de cil en quy plus me fioye composé par meruilleux artifice ceste priuation de mort naturelle cest annuy de peine cruelle et ce martire intolle-rable plus périlleux enuers moy que ne fu cil dont le faulx Sathan mist en sa seruitude tout le monde car combien que par son admonnestement en forme serpentine il fist tant enuers Eue que elle et Adam furrent banis de paradis terrestre comme ie suis du monde toutesuoyes non obstanti qu ilz fussent en la mer degettéz qui est a entendre le monde ilz
uersionXup046

eurent grace de uiure après leur exil ce que ie n ay pas car ie suis impourueue de clarté defaillant de confort et de heure en heure attendant le douloureux souspir auquel ie uouldroye estre reduite comme la plus dez plus chetiues  Et est merueille que moy contournee en ce desesperé couroux uifz tant actendu ma fragillité le desnuement de ma ioye et le passage que i atens a quoy Fortune consommant ma chetiueté s ainsi est que morir et finer doibue en ceste griesue douleur.  Atant elle fina sa complainte cheant comme demi morte.

(fol. 145 b)
Et tellement le conduisi Bonne Aduenture selon le cas que enuiron a six heurez après midy elle ia estant bien auantc en la mer dontd lez undes estoient paisiblez fil admenee auprès d une nefz en laquelle estoient pluseurs marchans tirans en Sarrasinesme. Ilz uirent ce tonneau et a quelque peine que ce fust firent tant qu ilz le mirent en leur nef. Si trouuerent qu il estoit neuf et bien harpoyé et moult s esmerueillerent que ce pouoit estre. De fait ilz l en-fonsserent et Dieux sect qu ilz ne sceurent que dire ne pen-cer quant ilz trouuèrent la dame seulement ia presque morte aiant face palie le cuer failli lez yeulz tournés s et sur le point de mourir. Elle fu tiree hors et a grant haste luy mirent du pain et du uin en la bouce. Si luy reuint petit a petit la couleur uoire et elle qui auoit le corps enflé par def-faulte de air si tost qu elle senti le uent elle getta ung grand souspir. Lez marchans l arraisonnerent mais elle n eust a piece stille ne pouoir de respondre et toutesuoyes elle congnut bien sitost qu elle getta sez yeulz sur lez marchans qu ilz estoient Crestiens dont son cuer luy reuint a plus grant ioye et a l enqueste d yceulz qui demandoient de quelz marchez elle estoit elle fist ceste responce   O uous beaux seigneurs qui uoûtés sçauoir du fait de moy la plus poure qui iamés fu sachiés que ie suis de bon lieu mais lez demeritez de mes aduersités et pestillencez qui par fortune oultre mon gré me
uersionXup047

(fol. 146)
sont aduenues ont tant fait que ceste peine m a été produite et chargée auec le grand fait d aulcuns incon-ueniens que i ay souffert et enduré autant paciamment que faire l ay peu. Si uous pry passés uous atant et qu en faueur dez damez et compassion de Noblesse il uous plaise moy aidier a metre en aulcun bon seruice a quoy ie puisse user et finer le résidu de ma uie.  Oyans lesquellez parollez lez marchans ilz furrent commeus de pitié et l asseurerent disans qu ilz luy feroient le mieux qu ilz pouroient et que ains qu elle eschapast de leurs mains que ce seroit a leur profit et espoir au bien d elle. Finies lesquellez parollez ilz cinglerent en mer au plus fort et tant firent de nuit et de iour que par une matinée ilz aprocerent lez marcez des infidellez et d auenture encontrerent une gallee de Sarrasins qui enquirent a iceux marchans qu ilz estoient.  Crestiens sommez nous  respondi l un des marchans  si admenons marchandisez diuersez en uostre contree par saulf conduit dez grans princez qui bien ioyeulz seront de nostre uenue.  A ces motz se teurent. Lez Sarrasins de la gallee et lez marchans firent tant qu ilz aancrerent au port d Aumarie.

(fol. 146 b)
Si esgarderent la belle dame et par la deliberation et commun assentement d iceulz ilz l atournerent autant ricement que faire se pouoit puis la presenterent au Soudan de celle i terre qui bon gré leur en sceult car il estoit ieunez et amou-reulx non marié et prendoit grand plesance a ueoir la belle  face blanche et tendre de ceste dame auec son gracieux maintien disant en luy qu elle sembloit bien de bon lieu uenue. Sy demanda aux mariniers de quelz gens elle estoit auquel ilz respondirent qu ilz n en auoient riens peu sauoir d icelle sinon qu elle leur auoit congneu qu elle estoit issue de noble generacion comme sez euurez samblans et contenancez demonstroient dont le Soudan le
uersionXup048

tinst en plus grant reuerence considérant qu elle estoit de si noble lignage qu elle ne le uoloit pas dire pour doubte de reproce a cause de son simple estât. Il la fist seruir et honnourer comme la princesse de sa terre mesme-ment la fist soir a sa table et tant luy fu agreable sa belle contenance que il s enamoura d elle meruilleu-sement et la fist interroguier par gens qui sauoient parler latin comme elle faisoit s elle uouldroit renoyer la loy crestienne et le Soudan la prendrait a femme. A laquelle chose elle ne s accorda pas du primier coup mais a chief de conclusions comme elle ueist que faire luy conuenoit par amours ou par force elle par fainte renonça au baptesme et au seruice de Dieu pour aourer lez ydollez. De laquelle chose le Soudan fu tant ioyeux qu on ne pourrait plus  fist sez aprestez manda sez princez et barons et selon la maniere sarrasine espousa icelle a grant honneur coucha auec elle et tant firent que la dame conchupt et au chief de .ix. mois se deliura d un beau filz.

(fol. 147)
Puis eult une autreffoiz une fille. Et ainsi usa elles sa uie enuiron .uii. ans et demi. Et elle qui estoit de uif engin fist tant qu elle sceut parler le langaige du pays. Si fu humble doulce et courtoise a toutez gens pourez et ricez et acquist couronne de loange tant grande que sa renommee courait par la plus part dez cours des princez sarrasins. Si nous tairons ung petit d elle et du Soudan et maintenant retournerons au conte de Pon-tieu qui estoit en sa terre acompaignié d un sien enfant qui crut en beaulté science force et puissance.
uersionXup049
Comment grand temps après la fille iettée en la mer le comte de Pontieu son fils et messire Tibauld se partirent pour aller oultre mer ou ilz furrent trouués dez paiens.

178. — Dist l istoire doncquez que le conte de Pontieu après ce qu il eust gettee sa fille en merfu moult marris et ausi fu son filz mais le principal couroux et lez plus grans regretz estoient fais de par Thybauld de Dommart mari d icelle qui iour et nuit ne cessoit de plourer pour son amour. Et au uray dire ilz cuidoient mieux qu elle fust morte que uiue. Si estoit piteuse chose de oïr le ieune filz du conte de Pontieu regreter sa suer qui ainsi auoit esté demenee comme dessus est dit. Pour quoy icelluy conte Thibauld uoire et le filz du conte après la confession prinse a l archeuesque de Rains  entreprindrent le uoyage d oultre mer ad ce que Dieux ne se courçast a yceulx pour le pechié qu ilz auoient souffert estre perpetré par lez euurez du conte enuers la dame et du pere enuers son enfant.

(fol. 147 b)
O comme estoient lez parens d ycelle belle dame annuyés de ce qu ilz ne la ueoient plus et ne sauoient qu elle estoit deuenue  De quelle et con grande doulour continuelle et de iour en iours d heure en heure reïterée estoient seruis lez cuers de cez .iii. hommez pere filz et beau filz lesquelz aux ueus faisans promirent de non iamés faire tondre leurz barbez iusquez leur uoyage seroit consommé. Pour lequel furnir le conte de Pontieu ayant laissié ung noble cheualier pour entendre au gouuernement de sa terre et ayant fait aprester sa galee uoire et furnir de toute chose a luy et aux siens fieulz necessaires ilz entrerent en mer et fist bons gallios mettre a l ouurage si bien qu en pou de temps ilz se trouuerent en la haulte mer qu ilz trespasserrent sauluement et sains et haitiés arriuerent en Iherusalem . Illuec firent
uersionXup050

ilz leurz offrandes et uisiterent tous lez sains lieux qui sont a honnourer prians Dieu qu i leur fist sçauoir aulcunne nouuelle de la dame   et de fait pour mieux acquerre pardon de leur mesfait dont ilz se repentoient en esfundant piteusez larmez ilz demourerent au Temple de Iherusalem au seruice de Dieu l espace d un an entier en deuotez oroisons faisans belles  ausmonnes et au chief d icel-lui an prindrent congié dez prestrez se partirent d icelle part et en eulz recommandans a la Trinité entrèrent en mer.

(folio 148)
Si eurent au commancement le uent a souhait mais comme ilz fussent en plaine mer ueci tantost soubdainement ung grand orage et tempeste qui s esleua et de plus fort en plus fort crut. La mer fu tantost tourblee lez ondez fellon-nessez et enflees et le uent de bise si très aspre et tant durement soufflant et rifflant qu ilz cuidoient a chascun tourbillon périr. Si laissèrent conuenir de leur uasseau Dieu et Fortune et se mirent a l aduenture. Ilz furent en grand peril mais toutesuoyes en trespassant lez diuers flos rochez et gouffrez de la mer ilz furrent conduis en tel estat qu ilz peurent ueoir le royaulme d Aumarie dont ilz furrent aulcun pou resconfortés combien qu ilz estoient acertenés que s ilz tiroient celle part ilz arroient grandement affaire car ilz ueoient au port une grande gallee batilleresse qu ilz doub-toient moult fort et non obstant ce le conte de Pontieu conclud qu il ualoit mieux qu il morust sur lez infidellez que ce qu il perist en mer. Si fist chascun mettre en armes puis se mist a chemin uers ledit port entallenté de soy desfendre s il estoit1 assailly. Et tantost que lez Sarrasins lez uirent tirer uers eulz le tempeste i celle part aucunement cessant ilz se mirent a nage et a l aborder escrierent   Qui uiue 

(folio 148 b)
Quy  uiue  — France  France   respondi le conte. Et tantost firent lez Sarrasins sonner leurz trompez alarme s escrierent comme congnoissans qu ilz
uersionXup051

estoient Crestiens. Ilz furent briefment arméz d estrangez armez chascun se renga d un costé et d aultre comme pour commencier la bataille et au parfait seruirent très bien l un l aultre de culeuurinez canons et de trait puis uindrent a combatre main a main en acrochant leur deux gallees ensemble de crocqz et chaiennez de fer.

Comment le conte de Pontieu et sa compaignie furrent assaillis dez payens et comment ilz se desfendirent uaillamment.

179.—Lors se commença l assault dur et pesant car lez Sarrasins estans sur lez marcez en grant nombre assailloient lez Crestiens de merueilleuse tire et lez Crestiens ne leur fail-loient pas ains lez chargoient durement en ruant puis cy puis la de bon corage tant cheualereusement qu on ne le saroit mieux deuiser et que le mendre et plus foible d iceulx mons-troit d euure et de fait  qu il auoit cuer chiere et corage d homme.

(folio 149)
Mesmement le ieune filz du conte de Pontieu non obstant qu il ne fust c un effant y esprouua tant francement son hault uouloir qu il n y auoit homme en la place sy non Thybauld de Dommart qui fust digne d auoir l honneur deuant luy dont son pere le conte pren-doit tel plaisir a le ueoir qu il en faisoit mieux la besongne et en ualoit de mieux. En ceste bataille fu meruilleusement aprouuee la proesse du uaillant cheualier Thybauld de Dommart qui courant de renc en renc il faisoit bon deuoir de rescourre et secourir ceux de sa partie et de confondre sez aduersairez dont il sauoit faire belle deliurance car partout la ou il ueoit la grande merlee il se aduenturoit et
uersionXup052

desmentoit au branc d acier en tel façon lez harnois dont lez infidellez estoient adoubés que pou de gens estoient de luy a consaulz que ce ne fust a leur male iournee.
Comment après pluiseurs grans uaillancez que le conte de Pontieu firent et sa compaignie ilz furent pris.

180.	— Durant ceste enuahie merueillez estoit de oÿr tam-burs trompez et clarons retentir sonner et resonner contre les haulz rociers et dicques de la marine. Illec qui sauoit lez tours d escumerie il lez monstroit et pour destruire sez ennemis qui auoit poissance il ne faindoit pas. Si eussiés ueu cheualiers monstrer leur uasselage mariniers ferir d es-tocq et de taille trenchier bras testez poingz et monstrer ce que cuers de bons champions ont puissance de faire.

(folio 143 b)
Le conte de Pontieu faisoit grant abbateis et Thibauld uoyant qu il ne s emploioit pas a sa plaisance sailli ung coup en la gallee de sez ennemis desquelz il fu aspre-ment enuahy et fort combatu mais ains que le conte de Pontieu ne son filz y sceussent entrer pour le secourre il y eust maint coup rué et mainte teste trenchie. Le conte et son filz fonti tant qu ilz s arroustent auec Thybauld et Dieux scet qu ilz font grant labeur et mettent grant peine a desfendre leurz uiez L assault est plus dur qu il ne fu huymais et yceulz  trois champions pour resconforter lez Chrestiens escrient   Ihesus  Ihesus   Si eussent tantost iceulz Sarrasins escumeurs uaincus se secours ne leur fust uenu. Mais hellas  ces galliotz uoyans qu ilz auoient du pieur s escrierent piteusement et oyans leurs cris ceulz d un grant nauire p qui estoient assés prés d illec ilz singlerent a la
uersionXup053

rescousse et materrent par force de trait les Crestiens tellement qu ilz furrent mis a merci et mesmez  le conte de Pontieu Thybauld et le ieune filz ia saisis et emmenés au port d Aumarie furrent presentés au souldan qui lez fist emprisonner tous trois ensemble et commanda qu ilz ues-quissent en si grant mesaise que l en ne leur donnast que pain et eaue trés escharsement.

(folio 156)
En laquelle prison ilz furrent moult destroitement et Dieux scet que les depre-cacions qu ilz faisoientles pitoiables regretz lez pleurs et lez cris doloureux. que le conte ia uiellart son ieune filz et Thibauld ausi fundoient sur le uillain et enorme mesfait appliquié a la dame innocente et non coulpable de sa corruption ne sont pas a raconter car quy ia lez uoul-droit descripre ilz contendroient ung long procès. Si lez laisserons et procederons oultre en nostre matiere.

Comment le Soudan d Aumarie acorda prendre ung crestien pour le lapider au iour de sa natiuité.

181.	— Raconte la lettre de ceste presente histoire que la natiuité du souldan enuiron .ui. sepmaines après la prise des Chrestiens approça. Sy fist la feste sollempnellement selon la façon sarrasinoise et conuindrent a ce iour par citation plusieurs roys princez et barons reynes marquisez contesses princessez i damez et damoisellez qui moult bien firent la reuerence a la femme du souldan lors tenant estat royal et table reonde a tous uenans. Sy y fu faitte chiere ioyeuse et pleniere mais des metz entremetz et diuers seruicez ne ferons nous nulle mention si nous arresterons a ce que lez Sarrasins après très bonne chiere faite uindrent deuant la face du souldan seant en son imperialle maiesté
uersionXup054

(folio 150 b)
auquel ilz requirent d auoir selon leur droit et coustume Crestien pour le berser laquelle requeste leur fu ottroyee en telle condition  que dez .iii. estans par eulz en une prison c est assauoir le conte de Pontieu et ses deux filz ilz prendroient celluy qui moins estoit tailliés de uiure.

Comment le conte de Pontieu fut amené en la place pour lapider quy dist son nom a sa fille femme du Soudan.

182.	— De cest octroy furrent lez payens bien contemptz. Ilz ouurirent l huis de la prison et saisirent le noble conte de Pontieu comme cil qui ia estoit chanu uiellart et flestri plus par couroux que par aage. Ilz l admenerent en la salle deuant le souldan et la bonne dame seant en son siege atournee en habit incongneu uoiant sourdre ce prisonnier son pere aiant la face destainte de continuel pleur elle le oyant parler françois priant qu on abregast sa uie fu esmeue de pitié et en compassion du pais de France elle uint au souldan luy priant qu elle enquist au prisonnier chetif de quelles marchez il estoit. Laquelle requeste luy fu acordee et tantost elle qui estrangement estoit aduestue uint au prisonnier non le recongnoissant pour ce qu il estoit barbu et usé de trop grans ennuys sy l inter-roga P de son non et de sa residence.

(folio 151)
Et luy cuidant mourir s en face piteuse luy fist ceste responce   O femme sarrasine aueuglee de dampnable credence qui scés lestille de parler mon langage et es uenue a moy le plus chetif des hommez pour sauoir mon paÿs et mon
uersionXup055

fait tu n esioïs pas mon cuer malheuré mais auec ce qu il fault que ie muire redoubles ma doleance par ce qu il feult que i amentoiue la felicité de poure duree dont i ay esté processeur aulcuns briefz iourz de ma uie car sur ma foy ie le conte de Pontieu plus poure que nul aultre ne soit ay porté tous lez desplaisirs du monde commen-chans et ia aians duré l espace de .uii. ans et plus pour une malheurté qui sourdy encontre une mienne fille dont Dieux ait l ame  car i espoire que icelle la plus noble qui iamés sera est morte de ceste heure par lez moiens que i ay trouués desquelz Mal uouloir m a fait user dont ce poise moy. Sy uous pry chiere dame que brief soit la fin mise a mon pleur angoisseux. 

Comment la royne quant elle sceut que c estoit son pere elle requist au Soudan qui li acorda et le fist mener en sa chambre.

183.— Quand la dame eust bien sauouree et entendue la parolle de son pere ataint de foiblesse par ieunez et contempla-cions elle recongnoissant que c estoit son pere esmeue d amour filialle faindy de non le congnoistre uint au souldan et icelle d icelluy obtinst grace pour son pere.

(folio 151 b)
Si le fist mener en une chambre bien paree. Lors alerent lez Sarrasins  querre en la chartre Thibault ayant grande cheuelure longue barbe et lez membrez desfais par lez plaintez  et pleurs qu il auoit fondés. Lequel Thibauld non obstanti que lez Sarrasins l eussent mouit uoulentiers bersé il fu preserué de mort pour la dame asseuree qu il estoit son mary par lez parollez qu elle auoit entenduez de luy en le interrogant. Atant fu admené le ieune filz du
uersionXup056

conte frere de ceste dame lequel filz non barbu conuenu et admené en la salle la dame inquist qui il estoit puis  comme elle entendist que c estoit son frere elle le requist encores au souldan qui luy ottroya moiennant qu elle donna a entendre que il sauoit faire sonner la harpe melodieusement et que le conte de Pontieu sauoit le cours dez tablez et eschiés et ausi que Thibauld faisoit merueillez de chanter qui estoient trois chosez en quoy seigneurs damez et damoisellez seulent prendre grand deduit et pour ce lez sauua icelle tous trois soubz ceste couuerture. Et ung aultre Crestien tantost  fu deliuré aux Sarrasins lequel non requis il fu enmené en une champaigne desuestu tout nud et tellement ataint de fleschez qu i rendy par glorieux martire son esprit a nostre seigneur Ihesus.

(folio 152)
Durant lequel martire dont lez maldis Sarrasins faisoient sacrefice a leurs dieux la bonne dame uint uisiter lez prisonniers son pere son frere et son mary si leur administra bon pain bon uin et uiandez delicatiuez desquellez durant .xu. iours tant qu ilz furent remis en conualescence icelle dix fois le iour lez repeust petit a petit puis leur habandonna boire et men-gier a leur plaisance lez fist seruir haultement et elle pour leur faire oublier leur grant annuy lez induisi a iouer aux tablez a harper et chanter toutez lesquellez chosez le souldan ooit uolentiers et se ilz eussent uoulu prendre sa loy il leur eust donné moult de ricesse tant par leur beau passe temps comme pour l abillité d yceulz car combien qu ilz cuidassents ou temps aduenir estre décapités bersés ou pendus a la supplication de la dame qui bien se sauoir maintenir ilz faisoient tellez merueillez que en icellez mar-cez nullez pareillez n auoient esté ueues.
uersionXup057

Comment le Soudan assambla son ost pour aler sur ceux de Grenalde et comment lez prisonniers con-gnurent leur fait a la femme du Soudan.

184.	— Eu ce temps le roy de Grenalde s esleua contre ce Soudan d Aumarie et commença a rober et pillier sez terrez dont il y eust grans dommagez. Si iura sez dieux Mars et Iupiter qu i se uengeroit de son ennemi.

(folio 152 b)
Il assembla son conseil manda sez barons et fist très grant assemblee de gens d armes d archiers et d arbalestriers. uoians lesquellez aprestez faire la belle dame et considerant que son mari Thibauld estoit bien a luy et de tous membrez bien furny elle luy ueullant faire auoir bruit et loange uint en leur chambre par une matinée. Moult pensifz lez trouua et après lez salutacions lez mist en parollez en telle maniere   O uous gent chetiue amenés d estrange terre par piteulx eschangement de felicité en mendicité qui a moy femme sarrasine usant dez arz de magicque aués declairié estre conioingz en proximité de lignage noblez de parens cheualiers ou aians usé partie de uostre uie en l exercice d armez et partie en gémissant l exil d une uostre fille attendés a la parolle d icelle qui uous pueult secourir ou aduancier la morti et sur ce que uous tenés de uostre Dieu et sur uostre noblesse ie uous coniure que arrestee conclusion ueritablement determinee et recitee me soit en ceste maniere car se uous ne me congnoissiés uerité ie par deuins aiant ferme responce de uostre fait feray tel chose de uous que tardiue repentance ne pourra suffire au garand de uostre uie.  A laquelle coniuracion le conte de Pontieu respondy en disant   A femme de damp-nable practicque ne te trauaille ia d enquerir de nostre
uersionXup058

malheurté par deuins ne par science magicalle mais enten la uraye histoire quy sur ce fait nous est aduenue.

(folio 153)
Si te seignifie affirmatiuement que la cause nous ayans produis a l extremité de malheur sourdy iadis pour la sterilité d une mienne fille dont Dieux ait merci  laquelle ie donnay a mariage a ce noble cheualier qui pour ce cas aiant en Galice et non aiant peu resister au uoloir de sa dame ma fille qu elle n alast auec luy tant l amoit elle luy fu ains le uoyage parfait rapuie en ung bois de brin-gans et larrons iusquez au nombre de .uiii. desquelz il en occist lez trois mais finalement g luy impourueu d armez fu pris loyé et getté en ung buisson uoire et sa femme luy fu uiollee a force et lez larrons cuidans qu elle deust mourir par la peine qu il luy auoient faite luy laisserent au deuant de la face toute pasmee puis s en alerent. Le cheualier que uoiés cy lors durement demené le cuida resconforter et elle comme desesperee honteuse oultrageusement de ce meschief quy luy estoit aduenu ad ce que de cest accident ne fust iamés memoire ia aiant choisi l espee d un dez larrons uoult tuer cestui delibérant qu en après elle se occi-roit et de fait elle le cuida tuer mais i la grace de Dieu fu secourable au bon cheualier qui ia pourtant nul mal grei ne lui en sceust ains excusa la honte qui lui obscurcissoit l entendement et le ramena a grand ioie en son pays ouquel ie aduerty de ceste besongne fus tant tourblé que pour ce cas non obstant qu elle ne l eust pas desseruy

(folio 153 b)
l enserray en ung tonneau p et le tonneau gettay en la mer desfendant a son mary et a son frere qui cy sont qu ilz ne fussent sy hardis de la rescourre et ainsy elle fu non confortee de celluy quy l aymoit plus s que nulle rien.
uersionXup059

Pour laquelle iustice de briefue deliberacion ceste rude pugni-cion espoir Dieux nous enuoyé et il scet que nous la prendons bien en grei desirans la fin de nostre chetiueté.  Disant lesquellez parrollez dez yeulz de ce compte sur la face couroient larmes arousans sa barbe chanue et elle recon-gnoissant asseureement qu il estoit son pere leur respondi   O gens infortunés  Le cas par uous cy recité a moy m est sy pitoiable a escouter que combien que uous tenés aultre loy de moy la malheurté de la dame semond mon cuer de larmoier auec uous. Mais ie uous pry oÿstez uous oncquez puis nouuellez d icelle et se d aduenture uous deliurés de ma prison la retrouuiés quel chiere luy feriés uous  — Se la prouidence diuine  respondi Thibauld  permetoit qu elle nous lust restablie quelque poureté etf disette que nous ayons souffert nous prenderons bien en pascience et ne serions pas si ioieulx de seignorisier par toutez lez régions de Crestienté comme de la recouurance d icelle que Dieux gard quelque  part qu elle soit 

 (folio 154)
Et en uérité la iustice irreguliere prinse par monseigneur son pere a bien depuis esté pîoree. Car comme il fu reuenu a son hostel et il considerast le grant meschief il uoua et nous aussi de non iamés tondre nos barbez iusquez ad ce que Dieux nous enuoieroit aulcune bonne nouuelle d icelle la garde de ma souueraine leesse. 
Comment le conte son filz et messire Thibauld sceurent que la femme du Soudan estoit la fille dudit conte de Pontieu.

185.	— Moult fu ceste i dame pensiue quant elle eust oÿ de chief en chief la malheurté d elle et de son pere frere et
uersionXup060

leal mary qui tant doulcement la regretoit. Elle se tira ung petit arrieré d eulx s apuia sur une fenestre respondant sur ung iardinet et commença a dire en son cuer   O cuer iadis desnué dez biens caducquez et muablez puis esleué en dampnable seignourie et haultement honnouré de la gent sarrasine non obstant que toy non consentant de ce que i ay par parolle fainte renoyé le createur de toutez chosez que ueulz tu que ie face a cil qui t engendra a cil qui tant t aima et a cil qu en la mer te plonga toy laissant a l ad-uenture  Que feras tu et que diras tu Amour Filialle a ton seul pere lamentant ce qu il mesprist enuers toy et repentant ausi  Tu l as nourry et ressourt du dangier de mort et de famine

(folio 154 b)
tu as auec luy et auec ton mary et ton frere iournellement conuersé. Hellasi et si ne leur as point donné esperance de la ioye qui sur deux motz leurm pouoit estre aduenue Certez cuer ie ay  trop ma langue tenue taisible et pour ce tantost i adresceray ma parolle a iceux qui n ont soûlas ne leesse et quoy qu aduenir m en doibue ïeur descouuriray mon aduenture.  Lors elle P plourant se tourna deuers son pere frere et mari et elle uoiant que nul ne lez ueoit leur dist   O homme uiellart attainié de trop griefue douleur toy son beau filz qui ne cessez de fonder regretz piteulz et toy ieune enfant qui querés  et uoulentiers escouteriés nouuelle de celle qui fu rapuie oultre son grey et qui fu en la mer gettee esdres-ciés uos faces et contournés uos yeulz a regarder icelle que Dieux admena en ceste terre par marchans qui de moy firent present au souldan de ce royaulme  I ay faint de
uersionXup061

renoyer ma loy et il m a espousee et pour ce pardonnés moy et excusés le fait tel que Dieux et Fortune auec uostre pourchas m ont administré par diuers moyens.  Ausquellez parollez le pere mari et le frere s enclinerent deuant elle en remerciant Dieu humblement et en l honnourant de ceste haulte aduenture baisans et acolans icelle mille fois.

(folio 155)
Ilz parlementerent ensamble a grand ioie sur ce qu ilz uou-loient faire et conclurent que la dame requerroit au soubdain qui deuoit  aller lors en une cheuaulcie que Thibauld alast auec luy suppliant a icellui Thybauld que s il y aloit qu il fist si bien son corps ualoir qu elle eust au reuenir bonnez nouuellez de luy. Et ains que la dame fist sa requeste elle lez aduerti bien qu ilz se gardassent de lui monstrer plus beau semblant qu ilz n auoient acoustumé. Lequel iour aproça que le souldan eust son ost apresté sy uint a luy la dame et luy dist   Haa sire qui guerroier uous en alés uostre ennemi s il uous plaisoit i aroye grand desir que l un de mes prisonniers alast auecques uous car i ay oÿ dire qu il est moult habille et uaillant champion sy me semble qu il n y aroit que bien se uous luy donniés armez et cheual et au plaisir de nostre dieu il uous en seroit de mieux car par ung homme est ung conroy entretenu par ung eonroy i est uaincue une bataille et par une bataille est concquis ung roiaulme. uous aués bien oÿ parler de sez fais a ceulz qui le prindrent sur la mer et pour ce faitez ent ce que Bon Conseil uous admonestera. Il me semble aiant cuer net et sans reproce et ausi s il n fait rien qui touche contre uostre prosperité ie retenderay sez deux compaignons en prison icellui aduertissant que s il mesfait ie les feray escorcier saller et pendre. 
uersionXup062

Comment a la requeste de la dame le Soudan acorda aller auec luy Thibauld ou il fist de grans uaillance au commencier la bataille.

186.	— (folio 155 b)
Tant de biens dist la dame au sou-dan dez proesses de Thibauld dont le Soudan en auoit oÿ faire compte qu il prist serment de Thibauld sur ce qu il luy seroit leal en bataille et luy donna bellez armes selon leur façon puis le monta de bon destrier et au iour qu il partist il l emmena auec luy desirant de le ueoir besongnier. Ie passe lez adieux que fist le soubdan a la dame et ceux que fist Thibault a ycelle et a son beau pere et uien a ceste conclusion. Leur ost apresté et chascun mis en armez au son dez tambours de hault ton chascun se mist a chemin pour tirer celle part ou estoient leurz ennemis le roy de Grenalde et sez complicez qui en la fin d Aumarie estoient partie tenans lez champs et l aultre  partie gardans aulcunez bonnez uillez chastelz et fortressez qu ilz auoient prinsez.

 (folio 156)
Plusieurs cités champaignez et montaignez trespassa le Soudan d Aumarie a ceste fois. Si auoit deuisé son ost en trois partiez dont la premiere estoit donnee en la garde de Saphire nepueu du Soudan en la compaignie duquel estoit Thibauld de Dommart et .xxM. combatans. En la seconde estoit le Soudan et lez grans princez de la terre qui desoubz eulz auoient pareillement .xxM. combatans et i en la tierce estoit ung ieune cheualier nommé Malaquin de Baudas a tout le residu de l ost. Si cheuaulcerent tant de nuit et de iour qu ilz uindrent par ung soir enuiron .uii. heurez a une lieue prés de leurz ennemis et par le conseil de Thibauld de Dommart ilz ne se desarmerent point
uersionXup063

ains prinrent leur réfection firent basse noise ordonnerent leur guet et dormirent seurement iusquez a mynuit. La lune luisoit cler et donnoit plaisans rays. Chascun fu esuillié et a cheual monterent ceulx qui en auoient et en eulx recommandans a leurz dieux ilz se mirent a cheminer coiement uers une champaigne ou estoit le roi de Grenalde et son ost dormans. Si firent tant qu ilz uindrent a deux trais d arcq prés d iceux et atant Saphire d Aumarie et Thibauld se mirent en uoie a l aduenture leurz gens auec eulx courans et menans tel bruit que  lez guettez de leurs ennemis lez entendirent.

(folio 156 b)
Sy furent moult esmer-ueilliés s escrierent   Aux armes I Aux armes   et Dieux scet que ceux de l ost dormans eurent belle paour  Mais ilz ne sceurent si tost endosser leurz armez que Saphire Thibauld et leurz hommez ne i uenissent a eux courans puis cy puis la et abatans tout deuant eulz trenchans cordez dez pauillons boutans le feu en iceulz et tuans hommez d armez archiers et soubdaiers en tel nombre qu il n est pas a dire. Si eussiés ueu trompez cors  buisinez et tambours retentir hommez uestir au pis et au plus tost saillir esfreés saisir leurz brancz hacez et guisarmez et eulz mesmez entretuer souuent.


Dez grans uaillancez que Thybauld de Dommarc fist en
la compaignie du Soudan d Aumarie.
187. —Grand fuie bruit de ceste escremie. Ceux de Grenalde ne sauoient que faire. Ilz p estoient tués tout affait et ne se sauoient ou tenir pour le plus seur. Le roy de Grenalde
uersionXup064

dormant en son pauillon royal oÿ ceste noise si se leua hastiuement moult couroucié se fist armer et ains qu il fust adoubé trouua autour de soy plus de .xxM. hommez qui celle part se traioient a garand. Thibault uit le grand tropeau qui illec estoit amoncellé si esprouua le destrier et y fist une course Dieux scet quelle 

(folio 157)
Luy acompaignié de .xuiii. a .xx. soudaiers hommez fors et robustes laissa Saphire serchier sez ennemis et en tenant l espee a ung poing et ung brandon de feu a l aultre en celle grand presse s espaindy lui et sez hommes et tant auant se bouta qu il mist le feu an la grand tente ou estoit encores le roy de Grenalde qui n eust oncquez loysir que d issir dehors. Si s escria i   Au uillain  Au uillain qui tel dommage nous pourchasse Celui qui me donra son chief ie luy guer-donneray si bien que de .xxM. besans d or   Ausquellez parollez eussiés ueu esmouuoir et tracier Thibauld qui tantost fu enuironné de tant d ennemis qu il ne sembloit pas qu il en peusist eschaper. Il auoit sez .xx. souldaiers auec luy arroustéz et Dieux scet qu il commença bel euure a faire  Il fist ce que nul ne cresroit et pour ce ie me tays et tant uous dis selon qu en l istoire ie treuue que sez ennemis estoient entour luy par monceaux si drus qu il ne sauoit marchier que sur lez charongnez ou sur le saing d iceulz.

(folio 157 b)
Le Soudan d Aumarie enuiron ceste heure s esmut mais il ne sceut si tost uenir en la merlee que la lune ne perdist sa clarté si fist sonner la ratraite et Thibauld entendant ce son s esuertua et fist tant qu il déliura son corps et sez compaignons de sez ennemis qui non recongnoissans l un l aultre par P l oscurité de la nuit iceulz cuidans  ferir sur leurz aduersaires eulz mesmez s entre-tuoient  mais toutesuoies comme ilz ne se sentissent plus
uersionXup065
chargiés dez pesans coups desquelz Thibauld lez souloi seruir leur roy et chief sonnant sa retraite ilz se abstindrent de combatre et rebouterent leuz brans hacez et gui-sarmez moult marris et courrouciés uoire et sy espantés qu ilz ne sauoient desquellez. Toutesuoies leur roy les rencoragea et lez depria que le iour uenu ilz le uoul-sissent secourir a prendre uengance de leurz ennemis qui si durement lez auoient batus desquellez parollez oïr s ilz reprinrent corage et concludrent d estre sur leur garde et de mettre a l aduenture le tout pour le tout s il aduenoit que ilz fussent de rechief enuahis.
Comment  par l  ordonnance du Soudan Tibauld prist ung cbastel fort ou il fu trouué de grans tresors qui estoient au roy de Grenalde.


188.	— Ainsi que dessus est dit fina l escarmouce pour l obscurté du tempz et pour le tapissement de la lune qui de nuees s estoit couuerte. Le Soudan d Aumarie remmena sez hommez selon une montaigne assés prés d illec. La conclud il de assaillir son aduersaire par la bataille et d estre uaincu ou de le uaincre ainsi le iour finé se Fortune le consentoit.

(folio 158)
Saphire  son nepueu se loa grandement de Thibauld disant qu il l auoit trouué homme de grand façon iuste et leal et aulcuns dez .xx. souldaiers quy auec luy auoient esté luy racompterent d aultre part lez proessez qu ilz luy auoient ueu faire dont le souldain prist bon espoir et fu moult ioieulx de ce qu il l auoit amené. Assés prés d illuec estoit un chasteau fort et puissant enui-
I
uersionXup066

ronné d une grosse riuiere qui batissoit a la muraille et estoit le droit ressort et le reffuge dez ennemis du soul-dain d Aumarie. Si fistd tant cellui souldain lorsqu il eust une guide seure et enuoia Thibauld de Dommart et Malaquin de Baudas auec pluiseurs aultrez iusquez au nombre de mil hommes bien en point et saisis d eschiellez et de uesseaux de cuir bouly et aultrez engins  au deuant d icelle place pour sauoir s ilz le pourraient prendre celleement. Lesquelzi Thibauld et Malaquin conduis iusquez aux fossés du chas-teau ilz y uindrent de sy bonne heure que le guet dormoit. Si mirent leurs bateaux sur l eaue passerent l un après l aultre coiement iusquez a la muraille et lors drescerent ilz leurz eschiellez sy montèrent amont Thybauld de Dommart  le primier.

(folio 158 b)
Et atant alumerent ilz torsez et fallotz crians   Metés tous a l espée  courans aual et amont et occisans tous ceulz qu ilz encontroient. Thibauld fist garder et serrer le pont de ce chasteau et ceulx de la forteresse naguerez dormans en une tour comme yurongnez qu ilz auoient esté le soir precedent pour “ auoir trop largement beu et mengié dez biens dez bonnes gens du pays oyans ceste noise saillirent tos sus piés malgreans leurz dieux. Ilz uirent la clarté grandement luisant tout par tout et oÿrent huys et fenestrez abbatre si ne seurent que dire. Ilz saisirent chascun ses habillemens de guerre puis saillirent aux creniaux et prestement furrent rencontrés et occis de legier comme gens a moitié mors et 
uersionXup067

au uray dire il n y eust cheuetaine femme n enfant qui ne fust mise a l espee. Si estoit celle part bouté le tresor du roy de Grenalda et tous lez biens que sez complicez auoient robbé sur le pueple d Aumarie desquelz biens Thibault laissa le frere de Malaquin de Baudas pour garde et s en parti après la reddition de la place et sans faire grant noise a tout ui. hommez s en reuint au Soudan qui oyant par la bouce de Malaquin racompter l aduenture il

(folio 159)
en fu tant s ioieulx que merueillez et assés remercier ne les sceult car milleur place ne plus sceure n auoit il a .x. lieuez a la reonde que ce chasteau qui bien fu gardé du frere de Malaquin comme cy après sera dit.
Comment Thibauld fist merueillez en la bataille que le Soudan ot contre le roy de Grenalde.
189.— Ia estoit l aube du iour  creuee quant Thibaud et Malaquin furrent retournés. Le souldan desirant de com-mencier la bataille fist .iiii. conrois desquelz Thibauld de Dommart fu cheuetaine du primier Saphire conducteur du second et luy mesmez chief du tiers et Malaquin de Baudas garde du quart.

 (folio 159 b)
Pareillement le roy de Grenalde  auoit ses hommes ordenés en la bataille de ceste heure et mis en belle ordonnance moult tourblé toutesuoie de ce qu il auoit perdu a l escarmouce de nuyt la pluspart de ses gens et cheualiers de non desquelz il en estoit bien
uersionXup068

demourré. ui. en la place. Non obstant ce toutesuoies il auoit deuisé son ost en six parties  la primiere a son admirai la seconde a Galafus son filz la tierce a luy la quarte au marquis de Selte la quinte au seigneur de Gilbatar la sixte a son connestable. Si estoient bien iusquez au nombre de .uixx. mille tant pietons archiers souldaiers comme cheualiers. Que uous feroit on plus long compte de leurz armeurez ne dez manierez qu ilz tenoient Ilz auoient tous grans desir d estre mis en besongne et tant estoit ardant Thibault de ferir sur sez aduersaires que si tost qu il lez uit rengier et aprester de la iouste de si loingz qu il estoit il picqua son bon destrier et sez gens pareillement. Si fist tant qu il uint a rencontrer l admiral de Grenalde qui lui uenoit au deuant lequel admirai a ung coup de lance fu porté a terre si rade qu onquez puis n eust puissance de soy ressourdre. Thibaud après ce fait picqua plus auant et en la plus grant assemblee du eonroy de cestui admirai s es-pandy.

(folio 166)
Lors fist il tant que sa lance fu rompue et tantostceulx de sa partie uindrent rencontrer le eonroy ou il s estoit embatu et aux lancez baissier Dieux scet qu il y eust belle merlee  L en n y eust pas oÿ Dieu tonner pour le tambisseis dez lancez contre lez escus lesquellez trespercerent lez cuers de pluiseurs cheualiers et hommez d armez et abatirent pluiseurs hommez de cheuaulx car sur petite espace l en ne ueoit que destriers et coursiers esfreement saillir et tressaillir par la champaigne traynans par leurz
uersionXup069

estriers lez aulcuns leurz maistrez enuersés et non ayans puissance de eulx releuer. Illec chascun estoit pour soy. Lancez furrent tantost cassees et les brans d acier saisis bachinés huués et harnois furrent desmentis testez bras espaulles et poingz furrent detrenchiés et a brief dire tant de sang y fu espandu de la partie de l admirai qu ilz ne sauoient mais desquellez quant Gallafus filz du roy de Grenalde qui auoit la seconde bataille ferant et batant acou-rut a la rescousse. Thibaud de Dommart le gentil cheualier le uit sourdre et esmouuoir si quist et tant sercha qu il trouua un espié le saisi et autant que cheual en peust tirer luy alla au deuant.

(folio 160 b)
Si le bienuigna Gallafus d un coup de lance si bien assis qu il luy cassa l escu et qu il fist escli-chier sa lance  en pluiseurz piescez et Thybaud après ce coup le seruy aussy de l espyé sur le senestre costé de telle radeur qu ils luy conduysi plus d une palme dedens le corpz et en fist le saing saillir a grand ruissau uoire et l abbati a terre. Si l eust occis Thibauld s il eust eu espace ce qu il n eust pas car cestuy Gallafus fu a coup de ceux de son conroy enuironné et a quelque peine que ce fust emmené de la presse. uoyant lequel pere soubdainement il fist esmouuoir sa bataille disant qu il uengeroit l effusion du sang de Gallafus son chier et bien amé filz. Et d aultre part Saphire nepueu du souldain d Aumarie uoiant ce .iii. conroy mettre a uoie sur celluy du uaillant Thibauld de Dommart il s escria  Or sus beaux seigneurs  Affichiés uous es estriers ampoigniés lancez et escus et uenés a mon ayde contre nos aduersairez pour donner confort au uaillant cheualier d es-trange terre qui pour nous et nostre seigneur se combat  
uersionXup070

Ausquellez parollez uous eussiés ueu Aumariens espringuier cheuaux et destriers courir a l encontre de leurz ennemis. Il trespercerent la grande bataille et uindrent a rencontrer cestui tiers conroy. Si s entrefrirent les ungz et lez aultrez dez lancez contre les escus et y firent pluseurs cheualiers très bon debuoir.

(folio 161)
Saphire  y fist droitez merueillez et comme lez lancez fussent faillies et que l en fust uenu a combatre des espeez trenchans lors Thybault uault faire apparoir sa uertu. Il luy souuint de sa dame qui doulcement luy pria qu il fist a son pouoir seruice au souldan pour mieux estre en sa grace et lors il ne tinst a chiel ne a terre ains picqua celle part ou il uit lez plus aduentureulx cheualiers la s arresta il comme uaillant champion seur et affermé en armes il enuahy de plusieurs bien se desfendy tant a l espee comme a l escu soy sachant bien couurir marchier et desmarchier quant besoing en estoit et ne ruoit coup que ce ne fust pour la mort d un homme. Si estoit au des-rain aussi frecs et ausi nouuel qu au primier ses coups de poisanteur ne diminuoient point quelque largesse qu il en fist dont ceux d Aumarie le suiuoient bien uoulentiers et pour le bien qu ilz uirent en luy priment tel courage que partout ou ilz se transportoient la trace y paroit. Durant i ceste bataille fellonnesse et criminelle le sou-
uersionXup070
dan d Aumarie y arriua d une part et le marquis de Selte de l aultre si fu l occision plus grande que deuant et l estour plus mortel qu il ne souloit estre et qui-conquez perdoit lez estriers il pouoit bien dire que mourir le falloit s il n estoit  habille et legier car mes-mement plusieurs y estoient suffocquiés estains de la grant presse.

(folio 161 b)

Comment le Soudan fut uictorien et son aduersaire pris par la uaillance de Thibauld de Dommarc.
r
190.	— De plus en plus se continua l effusion de saing. Le souldan d Aumarie cheualereusement s i contenoit et tant s aduentura que le marquis de Septe luy conduisi ung coup d espee de telle force sur le heaulme qu il Festonna et cheoir le fist a terre. Si fu tantost enuironné de sez Aumariens mays releuer ne le pouoient pour lez gens du marquis qui estoient frés et nouueaux. De plus bellez se refforça la mortelle bataille. Thibauld serchant lez plus grandez aduenturez uit et ouyt que autour du soubdain estoit une haulte entreprise si y laissa courre legierement et comme cil qui riens ne craint y arriua. Il uit le soubdan son maistre fort enuahy si haulça l espee et de prime face encontra ung grand paien tenant une hache ou poing de laquelle il le dessaisit a une main et de l espee tellement le fery qu il luy pourfendy le bachinet de cuiure et a mort le naura. Lors rebouta il l espee ou fourreau haulça la hace et en fery l un et l aultre a dextre
uersionXup070

et a senestre de telle guise qu il esparpilla si meruilleuse-ment lez hommez du marquis que le souldan luy mesmez sans aultre ayde que de Thibauld fu remonté et rencoragé dont sez aduersairez eurent grant despit et s es-crierent en leur langaige   Ad ce traixtre  Ad ce traixtre  

(folio 162)
Oyant lequel cry le roy de Grenalde leur chief i acourut et bien y cuida esprouuer son uasselage mais ce fu a sa male santé car si tost que Thibauld le uit sourdre il congnut ad ce qu il portoit couronne d or sur le heaulme que c estoit le chief de sez aduersairez si l ala festoier de la hace si durement qu il l estourdy luy osta l espee dez poingz l escu du col et ie heaulme de la teste uoire et malgré tous sez bien-uuellans le rendy prisonnier au Soudan d Aumarie qui iamés sy ioieux ne fu. Il le deliura a .xii. uaillans cheualiers et se mist auec Thibauld criant  A mort  A mort   duquel cry entendre leurs aduersairez ausi oyans raconter la
uersionXup073

prinse de leur maistre furent  sy tourblés en corage qu ilz furrent legierement renuersés et si asprement enuahis et chargiés de coups qu ilz n eurent oncquez puis puissance de eulz ressourdre ains quant ilz uirent la malle barguegne tournèrent le dos et se mirent en fuitte uers le chasteau dont dessus est faite mencion ouquel ilz cuidoient estre saulués mais le frere Malaquin de Baudas lez uoyans desconfis il fist leuer le pont leuichz et ainsi iceux fuyans radement  pourchassiés uoians ce s escrierent   Traÿs  Traÿs  

(folio 162 b)
Si saillirent la plus part en la riuiere comme desesperés et lez aultrez furent occis autant comme en trouua car ie ne dy pas que aulcuns n en eschapassent. Et ainsi fina la bataille a la confusion des Grenaldois et a la loenge dez Aumariens laquelle fu obtenue en partie par la prudence force et proesse du très uictorieux cheualier Thi-baud de Dommart par le conseil duquel le roy de Grenalde fu deliuré de prison moiennant qu il rendy au souldan d Aumarie toutez lez uillez citéz et forteressez qu il luy auoient prinsez en sa main et pour recompensacion des interest coustages et dommagez qu il auoit faitez rendy a sa deliurance au souldan .xl. sommiers chargiers de draps d or de soie et de ueloux auec .xxx. aultrez sommiers chargiés d or et d argent monnoyé ou en uassielle et fist amener par compte audit Soudan mille buefz mille moutons et mille cheuaux. Et par ces moyens fu la paix faite entre eulx deux.
uersionXup074

i s en alla le roy de Grenalde en son pays et le souldan d Aumarie ausi retourna en son palaix a grand gloire et triumphe de la uictoire qu il auoit obtenue moiennant le confort et bonne ayde qu il auoit trouuee ou gentil cheualier Thibauld de Dommart duquel il se loa grandement a sa dame lors qu il reuint et commanda qu il fu adoubé ricement pour lez biens qu il auoit desseruy disant que s il uouloit  relenquir sa loy qu il luy donroit a femme la plus noble dame de sa region auec telle part dez biens qu il a aidié a conquester qu il en sera content.

(folio 163)
Comment le Soudan sen retourna a tout grand honneur et grand ioye et très content de Tihauld dont la royne ot ioye pour mieux uenir a s entreprise.
191.	— De cest raport fu la dame bien ioieuse. Elle mena Thibauld ueoir le conte de Pontieu et son frere et a ceste fois elle delibera de soy faindre estre malade moiennant qu ilz l enmerroient en sa terre et illec l hounoureroient ainsy qu ilz auoient acoustumé par auant lez infortunez qui luy estoient aduenuez mais pour estre plus seure de leur fait elle leur fist creanter et iurer sur tout ce qu ilz tenoient de Dieu qu ilz acompliroient loiaulment ce qui estoit par eulx et icelle mis en termes puis uint au souldan menant piteuse chiere car elle sauoit tenir bonnez manierez. De laquelle ueoir le Soudan moult rnarry luy demanda qu elle auoit auquel elle respondy   Hellas sire quy enquerrés de ma maladie c est bien raison que ie p uous en face uray rapport  Si sachiés que boire ne puis ne mengier ie suis
uersionXup075

enchainte et me semble que se ie pouoye mon corps transporter en aulcune terre prochaine de ceste dont l ayr est infect et me corrompt que ie seroie garie  ou sinon mourir me conuendra prochainement.

(folio 163 b)
— O ma belle dame  respondy le Soudan  ie ne suis pas cil qui uuelle uostre douleur augmenter ne qui uuelle empeschier uostre santé ains uous feray aprester auiourduy une nef et tout ce qu il uous sera necessaire pour aller un petit esbatre uostre corps selon ce que uostre appetit le desire et s pour ce que uous puissiés mieux le temps ioieusement passer uous emmerrés uos trois prisonniers auec uous et uostre filz ausi qui uous esioïront et garderont en tous cas car en eulx ie me confie grandement. 
Comment la dame auec son pere son mary et son frere auiuerent au port a Brandis et renuoya sez gens et depuis uiendrent a Romme.

192.	— (folio 164)

De ceste responce fu la dame moult ioieuse en son cuer non pour tant elle n en fist nul semblant. Sy  prist congié du souldan et lors que son oirre fu aprestee elle acompaignie de son filz et de ses trois prisonniers entra en mer lors transquille et paisible. Lez mariniers desaancrerent du port leuerent leur uoille et eurent très bon uent. Si P furent par la grace de Dieu si bien conduis par lez diuers lacqz flos et gors de la mer que lez mariniers choisirent le port des Brandis et demanderent a la dame s ilz yroient descendre celle part ausquelz elle respondy qu elle en estoit contente et qu elle parleroit bien
uersionXup076

le langage de ce lieu si les conduiroit sauuement. Oÿe laquelle responce ilz tirerent droit au port de Brandis et firent tant qu ilz y arriuerent lors aancrerent ilz et la dame moult ioieuse prist terre et uault sauoir a son pere et a son mary s ilz uouïoient tenir leur conuenance. A laquelle ilz affermerent par renouacion de sermens qu ilz ameroient mieulx mourir que pencer enuers icelle de dire ne proposer nulle tache de blasme ne laidure. Et ainsy elle conclud de demourer auec eulz et de soy aller purifier par confession et contricion a Romme puis uint a sez mariniers et leurz dist   O uous qui de chetiue et dampnable seruitude aués amenee en ceste terre la dame administree de plusieurs temptacions uous uous en retournerés au Soudan uostre sire et luy

(folio 164 b)
dirés de par moy que ie l ay desnué demon corps et de la conuersation de son tres amé filz par la recouurance de ces trois prisonniers desquelz uecy mon pere ce gentil cheualier est mon mary et ce uassal cy est mon frere et pour ce ralés uous ent disans i que ie me suis réduite a ma primiere loy et que l en ne me uerra iamés par dela se meruilleuse fortune ne m y remaine.  Quand iez mariniers oÿrent cez parollez ilz ne sceurent m quel propos ne maniere tenir. Toutesuoies quant ilz uirent qu ilz n en pouoient aultre chose fere ilz se departirent moult desplesans et le conte de Pontieu Thibauld et la dame auec lez deux ieunez filz tirerent uers Romme. Si firent tant qu ilz conuindrent deuant la personne du pape lequel baptisa le filz du souldan et luy donna a nom Guillaume puis reconcilia le conte Thibauld et sa dame et remist
uersionXup077

en droite crestienté uoire et finablement la conferma en mariage auec monseigneur Thibauld son mary leur faisant icellui pape très bonne chiere et en rendant gracez et loangez a Dieu.

Comment toute la compaignie se partirent de Romme et uindrent en leurz terrez 0u ilz furrent receux a grant ioye.

193.	—(fol. 165)
Après ces fais ilz prindrent congié du pape et se départirent de Romme et tant filrent de iour et de nuit qu ilz approcerent de Pontieu. Ilz firent sauoir leur uenue et l en leur ala au deuant a belle procession de prestrez et de clers acompaigniés de cheualiers damez et damoisellez qui a grand ioie les rechuprent et tindrent en-grand reuerence la bonne dame qui ainsi auoit deliuré de prison son pere son mary et son frere. Et atant laisserons nous ung petit a parler dez bienuignans qui leur furent fais et uendrons a racompter du grant duel que le Soudan demena pouri la priuacion de sa dame.

Cy parle du duel que fist le Soudan quant sa femme s en fut retournee en son pays et du mariage de la fille du Soudan.

194.	— Dist l istoire que lez mariniers reuenus deuant le Soudan ilz luy denoncerent le fait de la dame qui ainsi s estoit malgré leur consentement departie d yceulz. De

uersionXup078

laquelle nouuelle oÿe cestuy Soudan fu tant amerement oprimé de couroux qu il ne le sauoit dire ne descripre et qu il ne cessoit nuyt et iour de maldire sa uie en regre-tant la belle dame qu il auoit ainsy perdue de  laquelle il auoit une fille moult plus belle que sa mere mais d icelle tinst il pou de compte et ad ceste cause l en la surnomma la Belle Chetiue pour ce ansi que son pere ne la pooit uoir n encontrer pour le desplaisir qu il prendoit quant il la ueioit pour la souuenance de sa dame.

(folio 165 b)
Nonpour-tant elle crut en beaulté science et bonté et tandis que le soubdain demenoit son continuel pleur le ieune filz du compte de Pontieu s exercitoit en armez tant qu il fu fait cheualier courtois uaillant et hardy largement donnant de sez biens aux poures cheualiers et aux pourez damez. Mais son regne petit dura ains trespassa de ce siecle a Nostre Seigneur menant uie telle qu il appartient a ung noble homme. De la mort duquel le conte son pere sa suer et sez parens firent grand duel. Et par certaine espace de temps après comme le conte de Pontieu uiellart homme et chanu fist une grande feste et sollempnelle pluisieurs cheualiers y furent et entre les aultrez y fu le seigneur de Praiaux de Normendie nommé Raoul lequel seigneur auoit une moult belle fille de laquelle en ceste feste le conte de Pontieu oÿ tant de biens dire qu il fist le mariage d elle et de son nepueu Guillaume d Aumarie p.

(folio 166)
Lez neupces  furent faitez. Ilz amerent bien l un l aultre. Après le décès d icelluy Raoul Guillaume obtinst la seigneurie de Prayaulx et très uertueusement se gouuerna comme homme uie deuote menant souuent uisitant sa bonne dame la femme de Thibauld de Dom-
uersionXup079

mart lesquelz uesquirent depuis si doulcement ensemble qu ilz eurent deux beaux filz lesquelz furrent corne dist l istoire l un conte de Pontieu et l aultre de Saint Pol après le decès de leurz predicesseurs. Et qui ia me demande-roit ou ala que fist ne que deuint la fille de ceste dame nommee la Belle Chetiue respond l istoire que Malaquin de Baudas aiant seruy longuement le soubdan son pere luy requist très humblement qu il luy donnast a femme a laquelle requeste il condescendy pour plusieurs raisons car cestuy Malaquin de Baudas estoit filz d un dez plus grans princez de Surie il l auoit lealment seruy et estoit homme de bonne façon et pour ce qu il luy sembloit qu il estoit digne de uenir a grand perfection non obstant que ce fust la i seule heritiere il la luy octroia et furrent lez nopcez1 serimoniez et solemnités requisez ou mariage de Sarrasins faitez obseruees e gardees très reueramment.

(fol. 166 b)
Après lesquellez nopcez dancez et esbatemens finis ce uaillant cheualier Malaquin de Baudas emmena  sa femme la Belle Chetiue en son paÿs ouquel elle fu conuoiee de plusieurs haulz  princez et barons  d Aumarie et receu ioieusement dez seigneurs de Surie qui moult l amerent priserent et hon-nourerent. Et elle comme bonne et lealle dame se gouuerna si biens qu elle acquist la loange du pueple de son paÿs et qu elle conchupt une fille qui crut et tellement se façonna que pour sa parfaitte beaulté qui sur toutez aultrez du monde fust a prisier le Soudan de Damas qui riche et puissant
uersionXup080

estoit la conuoita et finalement l espousa. Si tinst pour l amour d elle si haulte feste que merueillez et tant ioieuse-ment se maintindrent ensemble qu ilz gaignerent ung beau filz nommé fu Salhadin qui tant bien fu adrescié de tous membrez qu en sez bellez faicturez Nature y emploia sa science. Si n est pas de merueille se le soubdan en fist ioie au fort il le fist songneusement nourrir ainsi que son estat le requeroit....
