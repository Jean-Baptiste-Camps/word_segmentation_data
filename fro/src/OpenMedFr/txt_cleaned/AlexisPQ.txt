#META#  TextURI          AlexisPQ
#META#  DEAF             http//www.deaf-page.de/fr/bibl/bib99a.php#AlexisP
#META#  TL              
#META#  FEW        		
#META#  ARLIMA           https//www.arlima.net/no/114
#META#  Author          
#META#  AuthorBorn      
#META#	AuthorBornAmb
#META#  AuthorDied
#META#	AuthorDiedAmb
#META#	AuthorFl1
#META#	AuthorFl2
#META#  TextTitle        La uie saint Alexis
#META#  TextSubtitle	
#META#  Textuols         1
#META#  TextSubi         hagiography
#META#	TextDom
#META#	Translation
#META#	Collection
#META#	CollectionNo
#META#  TextDescARL      Rédaction remaniée de la uie de saint Alexis en laisses d alexandrins monorimes.
#META#  TextDescuers     12
#META#  TextDateARL      Milieu du XIue siècle
#META#  TextDateAdi      m14
#META#	TextDateMin
#META#	TextDateMax
#META#  EdEditor         Paris Gaston Pannier Léopold
#META#  EdPlace          Paris
#META#  EdPublisher      F. uieweg
#META#  Eduol           
#META#  EdYear           1887
#META#  EdPages          346-388
#META#  MsBase           S
#META#  MsOther         
#META#  MsNum            9
#META#	MsDateARL
#META#	MsDateAdi
#META#	Form
#META#	Complete
#META#	NoWords
#META#	NoLines
#META#	DialAuth
#META#	DialScribe
#META#  ScanURL          https//archiue.org/details/lauiedesaintale03alexgoog
#META#  ScanURIOther	
#META#  ArkID            ark/13960/t1ih3nt8t
#META#  LccnID           14022514
#META#  OclcID           67605175
#META#  WebAuthor        Dauid Ioseph Wrisley
#META#  ORCIDWebAuthor   orcid.org/0000-0002-0355-1487
#META#  WebReuiewer     
#META#  ORCIDReuiewer   
#META#  MiscInfo        
#META#  CCLicense        CC BY-NC-SA 4.0 International


*** START
Pageu01P346
§CY COMMENCE LA uIE SAINT ALEXIS.
Ens en l onneur de Dieu le pére tout puissant
Qui nous fourma et fist trestous a son semblant
uous ueul ie recorder une meruelle grant
D un mout uallant preudhomme et d un sien chier enfant.
Ce preudoms que ie dis out nom Euphemiens 
Tout adez demenoit grant guerre sus paiens
Car sainte Yglise amoit de cuer sus toute riens.
Une fame espousa puis qu il fu anciens.
Puis conuerssérent il ensamble longuement.
S orent a grant plenté et or fin et argent 
Asez de bien faisoient a la menue gent.
Mez d une seule chose leur aloit malement
Pageu01P347
Car eus deus ne pouoient nisun enfant auoir
Qui après eus peüst maintenir leur auoir
A Ihesu Crist prioient et au main et au soir
Que par sa dine grace leur enuoiast un oir.
Tant depriérent Dieu par grant humilité
Et hont tant de leurs biens a pourez gens donné
Que le dous Roi des Rois par sa sainte bonté
En regarda mout bien la leur grand charité
Que pour uoir li prodons engendra un enfant
En la dame courtoise qui mout fu auenant.
Quant li enfez fu nés baptiziés fu errant
Puis deuint mout sains homs si comme orez auant.
Sus fons firent l enfant Alexis apeler
Mout richement le firent nourrir et aleuer
Et quant l enfez fu tel qu il sauoit bien parler
Pour apprendre le firent a l escole mener.
L enfant que Ihesu Crist ama parfaitement
A lire et a chanter aprist asez brement
Et si sceut en latin dire tout son talent 
En lois et en decrez s entendoit fermement.
Pageu01P348
Adonc le fist son pére de l escole partir
En guize d escuier le conuint lors uestir
A la court l empereur de Romme ala seruir
L‘enfant serui le roy du tout a son plezir.
Alexis se porta si que chacun l out chier
L emperere l amoit si le fist cheuallier.
Quant son pére le sout Dieu prist a mercier
Adonquez s apensa qu il li donroit moulier.
La fille d un haut conte fist pour son fiex requerre
Et on li otroia en pèz sans point de guerre.
Auec quatre chastiaus et asez d autre terre.
Quant Alexis le sout le cuer out en grant serre
Car des chozes du monde ne li estoit noient
En ce siecle cuidoit bien uiure chastement.
Mez sez amis n osa couroucier nullement
La pucele espousa mout debonnairement.
Alexis a le iour mout forment larmoié
Si bien a son cuer mis au trez dous cloufichié
Qu il ne li souuenoit de nul mortel pechié.
Chacun fezoit grant ioie mez il n estoit pas lié.
Pageu01P349
Les amis la pucele et les saint Alexis
Demenérent grant feste et furent bien seruis
Largez furent lez nocez nul n i fu escondis.
Quant uint après souper qu on dout aler a lis
Euphemiens s en uint a Alexis son fiex
Puis li dist en riant  Tel grace te doint Diex
Qu enieudrer puises oir de coy nous ualon miex.
L enfant ne dist nul mot tous mouliez eut lez iex
De plourer. On le uint a son lit dezcaucier.
Son chier pére et sa mére furent a son coucier
Tous deregniers isirent la chambre font uidier.
Adonquez regarda Alexis sa moulier
Qui en son lit estoit couchie toute nue
Mout la uit blanche et tendre bien faite et parcreüe.
Lors ne sout il que fere puis dist uierge asolue
Ne soufrez que fache euure dont m ame soit perdue
Alexis uit la chambre qui estoit bien parée
Et persut la pucele uermelle et coulourée
Adont li remembra et li uint en pensée
Que la ioie du monde n auoit point de durée
Pageu01P350
Et puis li ressouuint comme li dous Ihesus
uout en poureté nestre puis soufri que pendus
Fust en la sainte crois tout descaus et tout nus.
Lors s est l enfant en crois contre terre estendus
Puis dist Dous Ihesu Crist bien sai se me couchoie
Auec ceste pucele que m i deliteroie
Et uostre dous seruise de tous poins delairoie.
Ie seroie trop fol se pour lie uous lesoie.
Car la ioie des ciex est a tousiours durer
Mez cele de ce monde faut en l eure passer.
Mon pére me cuida ricement asener
Hui matin quant me fist la pucele espouzer
Mez ia ne place a Dieu qu aie en son cors delit.
Ainz yray outre mer seruir Dieu qui tout fit.
Adonquez s aprocha li sains hons prez du lit
La pucele apela et doucement li dit
Pour Dieu or entendez trez douce créature.
Ihesu Crist uous fourma en autelle figure
Pageu01P351
Com la uierge Marie pour Dieu que n aiés cure
Du uil pechié du cors car trop i a d ordure.
Car la sainte Escriture si nous dit et tesmoigne
Qu au monde n a personne pour tant qu elle se ioigne
Au pechié de luxure que Diable n enpoigne
Dedens le puis d enfer. Fos est qui nel ressoigne.
Saint Alexis ainsi la pucele chastie
Iusqu à tant que la guete du chastel fust couchie.
Le pucele l ouï mez ne li plezoit mie.
Alexis souspiroit et li dist Douce amie
Car me montrez l anel dont uous ai espousée.
Celle en plourant li baile et il tret lors s espée
De l anel fist deus pars l une en a prezentée
A la gentil pucele mez l autre a bien gardée
Puis li dist Douce seur gardez bien la moitié
De l anel. Dieu uous ueulle deffendre de pechié.
En essil ueul aller pour la Dieu amitié.
Quant cele l entendi si li cheï au pié
Pageu01P352
Et li dist Chiers amis tant estez biaus et dous
Quant m auez espousée pour coy departon nous
Il sera reproué a noz amis trestous.
Alexis respondi Bele suer soufrez uous
Et du delit charnel ostez uostre pensée.
La sus sera uostre ame es sains cieux couronnée.
En essil ueul aller en estrange contrée.
Quant elle l entendi a terre chiet pamée.
Alexis la leua puis li a dist ainsi
Suer lesses m en aller chascun est endormi.
La courtoise pucelle en plourant respondi
Amis alez a Dieu puis que il est ainsi
Mez grant pechié ferez car doulour trop amére
Menront demain matin uos pére et uotre mére.
Lase la ioie d ier tourra a grant misére.
Li sains homs respondi tout baset a uois clére
Par foy ie n en puis mez Dieu uous ueulle garder.
Pageu01P353
Sire dit la pucelle car me lessiez aller
S il uous plest auec uous uouray mon cors laser
Ne ia ne quier a uous charnelment adezer.
Tondre feray mez tresses sire s il uous est bon
Pour uostre amour prenray l escherpe et le bourdon
uos dras uous laueray quant en sera sesson.
Alexis respondi doucement a bas son
Ma suer uous demourrez pour uostre onneur garder
Ie uorai la penance pour nous deus endurer.
Ihesu Crist uous doint grace de uostre ame sauuer.
Lors isy de la chambre n i uout plus demourer.
En droit lez cos chantans a son ordre guerpie.
Son chier pére et sa mére ne le sauoient mie
Bien cuidoient qu il fust couchiés auec s amie.
Mez tant erra l enfant en icele nuitie
Qu a un port de mer uint hastiuement courant.
Il troua une nef c on aloit aprestant
Pageu01P354
L enfant fist son marchié et poia tout auant.
Quant la nef desriua mout out le cuer ioiant
Car grant dezir auoit d eslongnier la contrée.
Quant se uint l andemain que l aube fu creuée
Lors la mére Alexis est en la chambre entrée
La pucele troua qui mout fu esplourée
Au cuer out grant destraice et mout se repentoit
C auecquez son mari allée n en estoit.
La dame demanda doucement quelle auoit
Lors li dist en plourant comment la chose alloit.
Quant la dame entendi que son enfant s en ua
Au cuer out tel destraice qu a terre se pama
Et la gentil pucele un si grant cri geta
Que le compte l oy plus tost qu il pout uint la.
Du grant deul qu il troua fu forment esbahis.
La pucele li dist Chier sire uostre fis
Qui m auoit esposée s est de moy departis
Pour Dieu seruir s en ua en estrange païs.
Il emporte une pieche de l anel de mon doy
Dont ie fuz espousée i ay l autre par ma foy.
Pageu01P355
Iamez homme qui uiue n abitera a moy
Se ne reuient arriere.Le pére ot grand ennoy.
La mére d autre part s est en haut escriée
Hé chier fis Alexis dont te uint tel pensée
Qu as lessié pére et mére et ta fame espousée
Que par cherté t auoie bele et bonne donnée
Biau fiex i ai si grant duel que bien mourir uouroie
Car en toi estoit tout mon soulas et ma ioie
I estoie mout ioieusse quant ie te regardoie.
Lors parla la pucele et dist Dame i otroie
Au trez dous Ihesu Crist que iamez en ma uie
N aray a homme nul soulas ne compagnie 
Ains uiuré chastement quant uo fis m a lessie.
Quant le comte l oy estroit l a embrachie
Et li a dit ainsi Suer puis que uous uoulez
Porter a mon enfant si loiaus amitez
Iamez a mon uiuant de moy ne partirez.
Il sera si Dieu plet encore retrouez
Et pour l amour de li uous feray garantie.
Pageu01P356
La pucele a la dame par la iambe embracie
En plourant li a dit Quant uo fiex m a lessie
Pour Dieu retenez moy en uostre compagnie.
La dame l ezgarda estroit l a acollée.
La grant doulour que firent ne peut estre contée.
La chambre qu on auoit a grant ioie parée
Fut en duel et en plours ce iour descourtinée.
Lors prist Euphemiens ses mesagiers errant
Par diuerses contréez fist quérir son enfant.
— D Alexis uous uoudray parler d ore en auant
Qui estoit en la nef auec maint marcheant.
Droit a une chité cuidiérent ariuer
C on apele Lalice qui siet desus la mer
Mez un si grant oraige comencha a leuer
Que plus de trois cens lieuez lez fist en sus aler.
Lez mestrez de la nef furent fort esbahis
Doucement reclamérent le roy de paradis.
Mout tendrement plouroit li enfez Alexis
Qui cuidoit mout bien estre dedens la mer peris.
Mez le dous Ihesu Crist ne le uout consentir
Pageu01P357
Car la force du uent fist le uessel uertir
Droit a une iournée ce sachiez sans mentir
De la sainte chité ou Dieu uout mort souffrir.
Quant au port se trouuérent chacun en out grant ioie
Ihesu Crist merciérent qui tous les biens enuoie.
Alexis qui du tout a bien faire s otroie
Droit en Iherusalem a aqueli sa uoie.
En la sainte chité uint l enfant Alexis
Ou le dous Ihesu Crist fu uendus et traïs.
Quant il uit le sepucre ou Dieu fu mors et uis
A nus genous se mist et fist crois sus son pis
Puis dist Dous Ihesu Crist qui en ceste chité
uousitez mort soufrir pour notre sauueté
Et en cest saint Sepucre futez resusité
ueulliez reconforter trestout mon parenté
Car bien say que pour moy ont grant doulour menée.
Et la gentil pucele que i auoie espousée
ueulliez garder de mal haute dame clamée
Et m otriez faire euure dont m ame soit sauuée
Alexis fist s ofrende puis se uot il retraire
Pageu01P358
Nus coutez nus genous uint au mont de Caluaire
La pierre qui fendi uit l enfant debonnaire
Puis uint au flun Iourdein pour aconplir l afaire
Par trois fois s i baigna Alexis trestout nu.
Puis prist la sainte palme et le bourdon agu
Corn pelerin paumier s est doucement uestu 
Mez deus iours et deus nuis qu en Iherusalem fu
Ieüna li sains hons c onquez nule ligour
Ne mist dedens sa bouche. A Dieu out tele amour
Qu il ne li souuenoit de terrien onnour.
Hors de Iherusalem se parti au tiers iour
Tant chemina l enfant qui du tout a Dieu fu.
Qu il s en uint a Lalice tout le chemin batu
Le trez dous Ihesu Crist li presta tel uertu
C onquez par l ennemi ne pout estre uaincu.
Et quant le saint prodomme d ileuc se remua
En Alphis la chité trestout droit s en ala
Pour l amour d un image que l en li ensengna
Que l angre Gabriel (se dist on) i porta.
L image resembloit a la uierge pucele
Qui le dous Ihesu Crist nouri de sa memmele.
Pageu01P359
Si tost comme Alexis entendi la nouuele
Onquez ne s aresta si uint a la chapele.
Dez qu il perchut l image de cuer la salua.
Si fort li plout la forme que li saint cors pensa
Que iamez de la uille qu il puit ne partira.
Lors donna tout l auoir que de Romme aporta
Il n en retint riens née sans plus que la partie
De l anel qu il coupa a s espée fourbie
Puis reioint par miracle. Or commenche la uie
Dez painez Alexis qui tant out de hachie.
Quant le bon amy Dieu eut donné son auoir
Entre les poures gens s ala errant seoir
uoulentiers print l aumone quant il la pout auoir
A Ihesu Crist seruir mist grant paine pour uoir.
Mout soufri Alexis de dure poureté
Ne uout pas a son cors fere sa uolenté.
Tant ieuna li sains hons si fu descoulouré
Qu il sembloit qu on l eüst hors de terre ieté.
Pageu01P360
Il n auoit char ne sanc se mout petitet non
Pour Dieu soufri asez de persecucion
On li donnoit souuent dez aumonez foisson
Mais il ne pensoit pas a fere garnison
Car il n en retenoit que pour li soutenir
Le remenant aloit as autrez departir
Du soir pour le matin ne ueult rien retenir.
— Son pére le faisoit par maint païs querir.
Lez mesagiers au comte par plusieurs liex alérent
Plus de cinquante estoient qui forment se penérent
De trouuer Alexis tant que deus s en entrérent
En Alphis la cité tout par tout regardérent.
Saint Alexis trouérent a logestez seant
Entre les autrez pourez ua l aumone atendant
Iamez ne l rauisasent eu tel point li seriant
Car nus estoit et megrez et poure palisant.
Ly sains hons les connut tantost comme il les uit
Doucement reclama le trez dous Ihesu Crist
Que connoistre ne l  puissent. Or entendés qu il fit
Aux mesagierz son pére leur aumone requit.
Pageu01P361
Pas ne li escondirent li courtois mesaigier
Il serchiérent partout es ruez au moustier
Saint Alexis lez suit mez ne li est mestier
De fuir car iamez ne leur uenist cuidier
Qu Alexis leur seignieur fust si fais deuenus.
En leur ostel se sont pour diner enbatus
Li sains hons a la porte de l ostel est uenus.
S a bien les mesaigiers ouis et entendus.
Qui mout doulens a l oste de leur ostel contoient
Comment le fis au comte Euphemien queroient
Et disoient ainsi que conter ne pouuoient
Le grant duel que le pére et la mére fessoient
Et la gentil pucele c on li fist espouser
Maint iour l auomes quis mez ne l  pouons trouuer.
Argent nous faut par force nous conuient retourner.
Quant il ourent diné en l eure uont monter.
Li sains hons out grant ioie quant les uit eslongniés
Bien pense qu il ne soit iamez quis ne cerchiés.
Pageu01P362
Courant uint au moustier l image chiet aux piés.
Ia orez biau miracle et plain de grant pitiés.
Quant les mesagez furent au pére reuenus
Il ne sourent a dire qu il estoit deuenus.
Adoncquez fu li duel dez amis maintenus
Pour l enfant Alexis qui fu a Dieu rendus.
Il estoit en Alphis deuant le saint image
En Dieu seruir auoit si bien mis son courage
Que l orguel de ce monde ne prisoit un fromage
Mez puis rechut il mort en son propre heritage.
En Alphis la cité fu bien dis et set ans
Nus poures et deschaus souuent gisoit as chans
Et desous les estaus o les pourez enfans
Et si n estoit il pas par nature truans.
Par les dis et set ans qu il fu en la contrée
Ne fist si fort iuer de nef ni de gelée
Qu eu lit uousit gezir sa char fu si usée
Miex sembloit mort que uif car chacune uesprée
Pageu01P363
ueloit duquez a tant que matines sonnoient
Les pretrez a la porte du moutier le trouuoient
Souuent faus papelart et larron le clamoient
Il ne leur disoit riens fors que pechié fessoient.
Mout souuent fu dez pourez ledengiez et batus
Mez tout cois se tessoit comme s il fust tout mus
Il ne se fezoit pas enparlez ne agus
Nul mauuez mot ne pout de sa bouche estre isus.
Ains auoit mis son cuer en la uierge Marie
Deuant son saint image estoit iusque a conplie
C on fermoit le moutier lors pourcachoit sa uie.
Tant que uint une fois a une aube esclesrie
Un geune clerc pasoit deuant le saint imaige
Pour alumer lez lampez car il l auoit d usaige
Notre Dame li dist Amis fai mon mesaige
Chiens repaire un homme c on doit tenir pour saige
Il a dis et set ans en ceste uille esté
Et a pour moy souffert mainte grant poureté.
Pageu01P364
ua tantost si le quier tant que l aiez trouué
Ie ueul c on le connoise et sa tres grant bonté.
Le clerc out mout grant ioie quant ces mos entendy
Inelement et tost de la chapele issy
Alexis encontra trois fois par deuant ly
Mez iamez ne cuidast pour uoir que fust celuy
Que la uierge Marie li enuoioit cherquier
Car pluseurs fois l auoit bouté hors du moustier
Et clamé papelart et ribaut pautonnier.
Le clerc au saint ymaige s en retourna arier
En plourant li dist Dame par Dieu le tout puissant
Ie ne puis nul trouuer qui soit de tel semblant.
Une uois li a dit Trouuer le peus seant
La deriere cel uis ses set seaumes disant.
Le clerc pour si fez mos fu forment esbahis
Deriere l uis ala si trouua Alexis
Deuant li s agenoule et li dist Dous amis
uous estez un sains hons de ce sui ie tous fis.
Pageu01P365
uostre bonté nous a long tens esté celée.
Quant Alexis l oui s a la couleur muée
Bien s en cuida fuir mez le clerc a hapée
Sa main qui estoit noire et mesgre et trés halée.
Par deuant les chanoines l ala tantost mener
Lors leur dist comme Dieu fist l ymage parler
Pour faire la bonté du saint homme montrer.
Il le uourent euesque beneir et sacrer.
Mez le bon ami Dieu ne le uout consentir
Bien sait que pour lez biens de ce siecle tenir
Peut on a trop grant paine en paradis uenir.
On fist saint Alexis cele nuit bien seruir
Il fut mout bien couchié mais il ne il plout mie
Car endroit mienuit que gent fu endormie
Il s enfuy. N ot cure de mile compagnie.
Courant uint a la mer preste fu la nauie 
Aueuc ceus s en entra qui uouloient paser.
Droit au port de Coursant cuidiérent ariuer
Pageu01P366
Mez le dous Ihesu Crist fist la barque tourner
A set lieuez de Romme ce sachiez sans fauser.
Quant le bon ami Dieu uit Rome la magour
Ou de son haut lignage estoit toute la flour
Doucement reclama le trés dous creatour
Qu il le gardast d enbatre en terrien onnour
Puis dist Doulx Ihesu Crist ie ne uousise mie
Se uostre plezier fust que ceste nef uertie
Fust en ceste contrée car ceus de ma lignie
Ie cuist me renbatront eu ceste mortel uie.
urai Dieu conduisiez moy par itele deuise
Comme de mon lignage charnel ne me rauise
Se l aumone mon pére ie pouoie auoir prise
Iamez ie ne gerroie seur coute n en chemise.
Adonc saint Alexis isi hors du uessel
Mez pour naient se doute que ia d omme charnel
Pageu01P367
Ne sera conneü trop a cangié sa pel
Il fu megrez et laz. Mez bien dist qu a l ostel
De son pére uendra requerir aucun don
En Romme s en entra apoiant d un bourdon.
Il encontra son pére qui estoit mout proudon.
Ia orez corn le fis mist le pére a resson
Il li a dit Chier sire ueulliez moy herbergier
Que Dieu qui en la crois se lessa clouflchier
Et lez piez et lez mains et son costé percier
uous ramaint uostre fis que uous auez tant chier.
Quant le pére entendi le reclain Alexis
Mout tendrement ploura dez biaus iex de son uis
Puis li dist doucement Pelerin biaus amis
uous arez bon ostel puisque l auez requis
Ou non de mon chier fis que de bon cuer amoie.
Depuis qu il me lessa ie n ou parfaicte ioie 
Touiours quant m en souuient de deul mourir uouroie.
Le roy de paradis qui tous lez biens enuoie
ueulle ceus conforter qui li font courtoisie.
Pageu01P368
Mout fu en sa geunesse sa char souef nourie.
Or ne sai ge uoir Dieu s il est mort ou en uie
Il a dis et set ans que son ordre a guerpie
Bien croy qu a puis soufert mainte forte iournée
Car poure gent estrange est trop mal apelée
Et leur dist on souuent mainte lede goulée.
Ainsi com ils parloient souruint sans demourée
Li uns des pers de Romme c on nommoit Contantin
Qui dist uenez chiez moi pour Dieu franc pelerin
Iamez ne uous faudra ne pain ne char ne uin.
Quant Alexis l oy si tint le chief enclin
Et li dist Biau dous sire ie feroie pechié
Quant ce ualant prodoms m a premier herbergié
Se pour uous le lessoie ce seroit mauuestié.
Dieu uous rende lez biens que m auez otroié.
Quant la mére Alexis uit qu on lui uout tollir
A son seigneur a dit Par Dieu i ai grant dezir
De herbergier ce poure que Dieu par son plezir
Doint a mon fiex courage qu il puisse reuenir.
Pageu01P369
Lors a dist Alexis a son pére brement
uostre ostel m otroiatez sire premierement
Desous uostre degré qui du palez descent
Frans hons me ueul couchier si uous uient a talent
Car ie suis mout maladez et plain d enfermeté.
Du relief me donrez quant on ara digné
Et ie prierai Dieu par bonne uolenté
Que uostre fiex uous rende c auez tant deziré.
— Bons hons ce dist le pére ne te faut esmaier
Ie te ferai aset et pain et uin baillier
Et en ma mestre chambre ferai ton cors couchier.
Que Dieu ueulle mon fiex Alexis herbergier
A l eure que la mére ouy nommer l enfant
De l engoise qu el a ua sez poins detordant 
Son fiex en out pitié mez n en fist nul semblant
Car il se doutoit moût qu on l alast rauissant
urai Dieu dist il em bas qui es souuerain pére
Comme c est grant amour que d enfant et de mére
S il me reconnoisoient i entreroie en grant hére.
Adonquez dist le conte a sa uois qu il out clére
Pageu01P370
Il me faut un sergant qui me gart ce paumier.
Bien uoy qu il est malades de repos a mestier.
Qui le me gardera il ara bon louier
Pour tant que il li face trestout son dezirier.
Un des escuiers dist Ie m en met en present.
Ie le garderai bien non pas pour uostre argent
Mez pour uostre chier fis que i amoie forment
Feray au bon paumier du tout a son talent.
A ces mos est le comte en la sale montés
Son fiex et le seriant sont en la court entrés.
Alexis lui dist Sire quant garder me deués
Ie uous pri que ie soie couchié sous les degrés.
Le seriant Alexis sous les degrez mena
Lez piez en iaue chaude doucement li laua
Puis li dist Dous amis soiez uous un poy cha
Coute et blans dras uois quere ou on uous couchera.
Alexis li a dist Biaus amis non ferez
Car iamez iour sus coute ne gierront mes cotez 
Mez une poingnant nate s il uous plait m aportez.
— uolentiers biau dous sire dist il quant le uoulez.
Pageu01P371
Le seriant quist la nate et l a porta en l eure
Alexis loua Dieu puis se coucha deseure.
L escuier li fezoit son plezir sans demeure.
Celle qu il espousa pour s amour souuent pleure.
Alexis a lonctens sous les degrés geü
Son chier pére et sa mére l ont maintes fois ueü
Ausi fist la pucele qui tant l ot atendu.
Mez onquez ne pout estre par nul d eus coneü.
Bonnes gens mout fessoit ce saint corps a prizier
Qui auoit si grant terre sous li a iustisier
Et si uouloit pour Dieu sous son degré couchier.
Touiours quant le seriant li donnoit a mengier
Le relief qui uenoit du grant palais hautain
Le saint hons n en usoit de ce soiez certain
Fors le mains qu il pouoit pour estancier sa faim
L autre fezoit donner. Tout estoit son reclain
En Ihesu Crist seruir et du cuer aourer
Il n auoit son deduit qu en sautier recorder.
Souuent uit son chier pére et sa mére paser
Et la france pucele c on li fist espouser
Pageu01P372
Mez il n auoit talent de conter son affaire.
La pucele qui fu courtoise et debonnaire
Le uisitoit souuent mez sachiez sans retraire
Se bien le conneüst trop miex li uousit faire.
S auoit elle de li en son cuer grant pité
Pour l amour d Alexis qui s en estoit alé.
Lez serians de l ostel ont le saint cors gahé
Mout souuent li fezoient asez de cruauté.
Papelart le clamoient et truant et bricon
Mout souuent li ietoient au nez et au menton
Laueurez et ordurez mez tant estoit preudon
Que Ihesu Crist prioit qu il leur feïst pardon
Et par sa sainte grace lez gardast de mesprendre.
S il se uousit nommer il lez feïst tous pendre.
Un iour de Rouuesons uout son pére descendre
Du palais au degré s en uint sans plus atendre.
Le pére uit son fiex el poure grabaton
Il s aprocha de li et le mist a resson
Et dist Crestien frère ne sai nommer ton non
Di moy s il te faut riens qui soit en ma messon.
Li sains hons li a dit Bien nommer me sauez
Pageu01P373
Car ie suis crestien en bautesme nommez.
Dieu uous rende uos biens certez i en ai asez.
Et uous ramaint l enfant que tant uous dezirez.
— Bons homs ce dist son pére pour Dieu de paradis
Pourcoy ramentois tu mon enfant Alexis
Quant il n est retourné certez il n est pas uis.
Duel ay quant m en souuient. Pleurant s en est partis.
Atant es uous sa mére hors de la chambre isue
Et est sous le degré deuant son fiex uenue
Et la pucele ausi qui fu mout irascue.
Quant ly sains hons les uit tout le sanc li remue.
Onquez ne lez osa le saint araisonner
Pour ce que il ne fust conneüs au parler.
La dame prist tantost sa file a apeler
Et il a dist Pucele forment me doit pezer
De ce poure home la qui sous ce degré gist.
Ie croy bien qu il me het onquez riens ne me dist.
Fesson li ses drapiaus lauer pour Ihesu Crist
il ne uiura mez guerez trop forment aflebist.
Pageu01P374
La pucele li dist qui fu courtoise et sage
S il trepase chiens ce sera grant outrage
Se ne sauons enchois son nom et son lignage.
Alons parler a li si saron son courage. 
La dame li dist File par foy i y uois enuis
Tousiours quant le regarde me souuient d Alexis
A pou qu il ne lui semble de la bouche et du uis.
Du duel qu ay de mon fis ie mourai ains mez dis.
Non pourquant alons y puis qu est uostre tallent.
Sous les degrez alérent plourant mout tendrement.
Alexis demandérent son nom trés bonnement.
Il leur dist Crestien suis nommés uraiement.
Quant il out dit ces mos miex qu il pout s est dreciez
Sa mére et la pucele embracha par les piez
Et dist Merci uous pri pour les Dieu amitiez
Car bien say que pour moy auez les cuers courciez.
—	Bons hons dient les dames pourcoy requiers mercis
Onquez iour de ta uie rien ne nous meffeïs.
—	Si ay fait dist il uoir i ay nommé Alexis
Quant uing en cest ostel si comme il m est auis
Pageu01P375
C onquez puis ne uenitez sous ce degré uers mi
Que toutez deus pleurant ne partisiez de ci.
Ie uous ai couroucié si uous requier merci
Car ie trepaserai brement ie le uous di.
Quant les dames l oïrent s ont de pitié plouré
Mout doucement li ont son meffait pardonné
Plourant s en sont partiez et il est demouré.
— Dis et set ans entiers il auoit ia esté
Et out autant esté en la cité d Alphis
C onquez ne but de uin ne ne iust en bons lis.
Li sains hons qui sentoit son cors mout afeblis.
Apela son seiiant et li dist Dous amis
Soiez certain biau frère ie mourrai le matin
Ie ne t ai que lesser ne argent ne or fin
Ton seruise te rende celui qui est sans fin.
Mais pour Dieu ua me quere enque et bon parchemin.
Quant le seriant l oy si en out grant pité
Car mout bien le seruoit en fine loiauté 
Pageu01P376
Duel out quant entendi qu il seroit trespasé.
Enque et bon parchemin li a lors aporté.
Adonc saint Alexis escript toute sa uie
Puis ploia en la leitre de l anel la moitié
Dont espousa la bele que pour Dieu out guerpie.
Le bref mist en sa main puis dist a uois serie
Qu il uouloit receuoir le dous cors Ihesu Crist.
Quant l ot pris les deus mains en crois sus son pis mist.
Adonc le roy dez roys un angre li tranmist
Qui dist Amis tu as en paradis ton lit.
Aprez uint une uois parmi Romme criant
Que toute gens ouirent li petit et li grant
Qui dist Que faitez uous peceeur non sachant
Quant uous n alez querir le Ihesu Crist seriant
Qui maintenant sera de ce siecle partis
Sus une nate gist mout est poures ses lis.
Tous ceux de Romme furent ce iour mout esbahis
L apostolle meïmez requist a Dieu mercis.
Pageu01P377
Saint Inochent estoit pape en icelui tans
S auoit deus roys a Romme qui mout furent puissans
L un fu nommé Acaire l autre Honore li frans
Les deus estoient frérez si furent mout engrans
De trouuer le saint cors dont la uois out parlé.
Tout le peuple en requist la sainte Trinité.
Une uois leur a dist qu il ne seroit trouué
Fors chiez Euphemiens conte de la cité.
Quant le saint apostole ouyt ceste resson
Que Euphemiens auoit le cors en sa messon
Li et tout le clergié i uindrent de randon
Et les deus rois aussi et maint autre baron.
Chacun peut bien sauoir qu il fut moult esbahiz
Quant il uit tant de gens entrer en son pourpris.
Le corps lui demandérent dont il fu bien marris.
Il dit qu il n en scet rien ne lui uault deux espis.
Quant par tout son manoir ont enquis et gardé
Ils distreut que le conte sera a mort liuré
Pageu01P378
Se le saint corps n enseigne mais il leur a iuré
Qu oncques iour ne le uit. Plourant s en est alé
Sa mesnie hucha du saint corps leur enquist
Mais iamais ne cuidassent (ce saichez sans respit)
Que ce fust le poure homme qui sous le degré gist.
A qui souuentefois auoient fait despit.
Lors fu Euphemiens mout forment esbaïs
Que deus roys si estoient en son palais uoutis.
Mez la gentil pucele fu deuant Alexis
Qui iezoit sur la nate mout li troubloit le uis.
Bons hons dist la pucele ie croi que uous mourez.
— C est uoir dist il suer bele prochainement saurez
De quel lignage suis ne en quel lieu fus nez.
Mez d une seulle choze suis forment effraiez
Car ie uoi a mez piez lez anemis d enfer
Qui l ame de moy cuident auoir au trespaser
Mez ie uoi cha sus destre les sains angrez chanter.
Pour Dieu trez douce suer pensez de bien ouurer
Si que par bonnez euurez conquerez paradis.
Ie n ay pas a mon cors fait mout de sez delis
Pageu01P379
Et si me dout ie mout dez laz ans anemis.
Douce suer Dieu uous rende les biens que m auez quis.
Ie uous prie que faciez mon cors enseuelir
Mez plus prochains amis me uenront enfouir
Et une franche dame que uous pour Dieu guerpir.
Quant la pucelle l out si dist sans alentir
Sire de prez d ici sont donc uostre parent
Or plus ne pout parler le cors qui l ame rent.
Les angrez l emportérent deuant Dieu liement.
Les sains par toute Romme sonnérent hautement
Sans ce c on lez tirast chacun sonnoit par li.
Quant la gentil pucele out le miracle oui
Forment se repentoit que ne l out miex serui.
Le sergent uint au conte et il a dist ainsi
Tout baset en l oreile Frans hons le bon paumier
Qu as fet dis et set ans sous ton degré couchier
Trespasa orendroit  bien croi que Dieu l a chier.
Quant le conte l oy si i uint sans targier.
Pageu01P380
Le saint cors regarda qui ia estoit transis
Il ne cuidast iamez que ce fust son chier fis.
Le conte uit ses mains croisiez sus son pis
En l une uit la laitre lors fu tout esbahis
Mout bien la cuida prendre mez ne la pout auoir.
Lors ot grand duel le conte et d ire le cuer noir.
Tantost s en uint au pape si li fist a sauoir
Q uns hons est trespasé sous son degré pour uoir
Dix et sept ans entiers a chiens demouré 
Un brief tient en sa main bien prendre l ay cuidé
Ne le me ueult laissier bien m a pris en grant hé
Car trop pourement l ay en son mal regardé.
Ie croi bien que ce soit le saint cors que queron.
L apostole out grant ioie car mout estoit prodon.
Dessous le degré uint et li autre baron.
Tres tous s agenouliérent en grant deuocion
Et depriérent Dieu de bon cuer fermement
Pageu01P381
Qu il sachent du cors saint le uie plainement
Et de quel lieu il est et qui sont si parent.
Lors se leua le pape trestout premierement
uers la main du saint cors s abesse et humilie
Il a prise la lestre le saint li a lessie.
Dezploier la cuida et uout lire sa uie
Mez le dous Ihesu Crist ne le consenti mie
Car des mains l apostole la laitre s en yssy.
Ou sain a la pucele par deuant tous saly
Qui trente et quatre ans out atendu son mary.
Tous ceus qui la estoient en furent esbahy.
Mez le dous Ihesu Crist le fist pour ensegnier
C ordre de mariage fait forment a prizier
Quant desus l espousée fist la lestre lancier
Sus pére ne sus mére ne la uout enuoier.
Personne est bien chetiue qui ront son mariage
Dez lors renie Dieu et se met en l ommage
Dez anemis d enfer qui tant sont plains de rage.
L apostole parla a la pucele sage
Et li dist Bele suer bien croi que soiez bonne
Pageu01P382
Quant Dieu par deuant tous ceste lestre uous donne
Festez la tantost lire a aucune personne.
Un saige cardinal la pucele aressonne
Doucement li dist Sire cestre lestre lissiez
Le cardinal respont Cent mercis en aiez
Quant la m auez balie. Aux gens dist Cois soyez 
Ie truis en cestre laitre (bien ueul que le sachiez)
Que ce saint cors pour qui nous sommes asemblez
Fu fis Euphemien Alexis est nommez.
En cest ostel naqui ou il est trespasez
Pour l amour de Dieu a soufert maintez durtez
En Alphis la cité fu bien dis et set ans
Nus pourez et deschaus comme poure truans
Autant a demouré cemme poure penans
Sous lez degrez son pére. Lors fu le cri si grans
C a paines oït on a Romme Dieu tonner.
Ie croy c on n oy onquez si grant duel demener.
Pageu01P383
Lors dist le cardinal Encore ueul parler
Par amour leciez moy ma laitre parfiner.
Saciez que ce saint homme une dame espousa
Mez onquez charnelment a son corps n abita.
Quant departi de lie son anel li coupa
uez en ci la moitié La pucele cria
Quant cez moz entendi Lasse  mal eürée 
I ay bien l autre moitié trente et quatre ans gardée.
Mout dolente l ataint. Tel uertu la iournée
Fist Dieu que l une pieche est a l autre soudée
Si bien qu il n i parut c onquez fust departis.
De la pitié plourérent trestous grans et petis.
Mout grant duel demena le pére pour le fis
Ses poins teurdoit de raige et dessiroit son uis
Puis dist Filz Alexis grant duel m as demonstré.
Comment as si uilment geü sous mon degré
Helas doulent pecheur pechié m a bien tempté
Quant en dis et set ans n ay mon fils rauisé.
Pageu01P384
Puis dist Fiex Alexis ceste lestre est sauuage.
Ne say ou tu as pris si merueleus courage
Que desous mon degré es mort a tel hontage.
Ie te cuidoie fere tenir mon heritage.
Hée  chier fis Alexis le cuer me fent pour toy
Encore t atendoie au iour d uy par ma foy.
Pas ne te connoissoie  si estoiz prez de moy
La mére d autre part out au cuer grant esmoy
Si trestot comme elle ot la parole entendue
Com femme forsenée est uers son filz uenue.
uilment le uit gesir sur la nate uelue.
Qui ne l eust soustenue pasmée fust cheüe.
Ce ne fu pas meruelle s elle mout se demente.
Elle dist Alexis de ta bele iouuente
Qu as tenue si uile donc ie sui mout dollente
Et s auoies sous toy tant de si bele rente
Biaus fis c est grant merueille que mon las cuer tant dure
Qu il ne fent en deus pars ou d angoisse ou d ordure
Pageu01P385
Quant ie uoy mort gesir mon fis a tel ledure 
La pucele refist grant deul a desmesure.
Par la prece dez gens s en courait la pucele
Forment tordoit ses poins et gratoit sa forcele.
Par desus le cors saint fust cheüe la bele
Quant le saint apostolle la retient et apele.
La pucele crioit comme fame desuée
Chier amis Alexis com dure deseurée
Mout uous ay atendu et en bonne pensée
Or m auez uous lessie de tous biens esgarée.
Ie suis bien de tous poins cheüe en ueuueté.
Iamez n aray autre homme pour la uostre amité
Si que la sus es ciex en la sainte clarté
Puissent auoir nos amez uraie société
Moult auoient dur cueur ceux qui la ne ploroient.
Le Pape commanda tant com le dueil menoient.
C on atornast le cors si qu il l emporteraient
Mez les rues de Rome toutez plainez estoient.
Pageu01P386
L apostolle leur dist Seignieurs soiez certains
Se ne prenon couseil nous seron ia estains
Car lez ruez sont plainez de frans et de uilains
Ie lo que le tresor de Rome soit atains
Et soit gecté a gens. Si se departiront.
Et il ont respondu uolentiers le feront.
L argent gietent ez ruez les gens semblant n en font
A ueoir le cors saint si grand desirier ont
Qu il ne sont pour l argent tant ne quant remué.
Adonc fu le cors saint des plus forts gens leué
A mout grant paine sont par la prese passé
N y out roy n apostolle qui ne fust enpresé.
Droitement à l eglise uindrent sans demourée
Qui de saint Boniface le martir fut fondée.
Mout fut ce iour la messe solemnelment chantée.
La pucele i souruint quant elle fu finée
A l eure qu on uouloit enterrer le saint cors
La damoisele s est agenoulie lors
Pageu01P387
Puis a dist en plourant urai Dieu misericors
ueulliez que de chiens n ise ia uiue hors.
Et dist Mon droit seigneur tant comme il fu en uie
Ne uout auoir a moy soulas ne druerie.
Dieu pri c aprez sa mort aie sa compaignie.
Le trez dous Ihesu Crist ot s oraison ouïe
Car la gentil pucele tantost se confessa
Et un petit aprez le saint cors regarda
Au cuer out tel destresse qu en l eure trespasa.
Lors le grant duel a Rome partout renouuela.
Pour la pucele y out mainte lerme plourée.
Auequez son segnieur fu la bele enterrée.
Belez uertus fist Dieu pour eus cele iournée
Qu il n out si grief malade en toute la contrée
S il uenist au saint cors par bonne entencion
Qu il n eust tost et en l eure de sez maus garison.
Saint Alexis soufry grant tribulation
Pour auoir paradis en la fin deprion
Pageu01S388
A Dieu et au bon saint qui tant out de hachie
Que tes ouurez fachon en ceste mortel uie
Que quant l ame sera de nos cors departie
Auoir puissions dez angrez la saincte compaignie.
Amen.
*** END
