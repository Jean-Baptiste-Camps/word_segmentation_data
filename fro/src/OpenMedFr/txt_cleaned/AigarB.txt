#META#  TextURI          AigarB
#META#  DEAF             http//www.deaf-page.de/bibl/bib99a.php#AigarB
#META#  TL              
#META#  FEW        		
#META#  ARLIMA           https//www.arlima.net/ad/aigar_et_maurin.html
#META#  Author          
#META#  AuthorBorn 
#META#	AuthorBornAmb
#META#  AuthorDied
#META#	AuthorDiedAmb
#META#	AuthorFl1
#META#	AuthorFl2
#META#  TextTitle        Aigar et Maurin
#META#  TextSubtitle	  
#META#  Textuols        
#META#  TextSubi         epic
#META#	TextDom          lit
#META#	Translation      false
#META#	Collection
#META#	CollectionNo
#META#  TextDescARL      uers décasyllabiques répartis en laisses monorimes
#META#  TextDescuers     10
#META#  TextDateARL      12e s
#META#  TextDateAdi     
#META#	TextDateMin      1166
#META#	TextDateMax      1199
#META#  EdEditor         Alfred Brossmer
#META#  EdPlace          
#META#  EdPublisher      Romanische Forschungen
#META#	Eduol			 14
#META#  EdYear           1903
#META#  EdPages        	 1-102
#META#  MsBase         
#META#  MsOther         
#META#  MsNum            1
#META#	MsDateARL
#META#	MsDateAdi
#META#	Form             u
#META#	Complete         true
#META#	NoWords
#META#	NoLines
#META#	DialAuth		     occitan
#META#	DialScribe
#META#  ScanURL          https//archiue.org/details/romanischeforsch14franuoft
#META#  ScanURIOther	
#META#  ArkID        	   ark/13960/t9377i81z 
#META#  LccnID          
#META#  OclcID         
#META#  WebAuthor        Dauid Ioseph Wrisley 
#META#  ORCIDWebAuthor   orcid.org/0000-0002-0355-1487
#META#  WebReuiewer     
#META#  ORCIDReuiewer    
#META#  MiscInfo         edition is based on a fragmentary manuscript all gaps haue been rendered as ...
#META#	CCLicense		     CC BY-NC-SA 4.0 International


*** START
# |
Ke d un estais en ac dos abatus.
Point Fortunet e uenc los sais menus.
uan s en ferir li iouenes el canus
Per los blizons passe lo fers agus
E peills osbers se sentent as cors nus 
Fraignent les astes mais non es uns mogus. 
Maurins s en passe e claime els confondus 
Ke cel sol es en sele rem asus 
Ai reis Aigars ues com es erobus
Oi nep oi fils o catent t est cregus
E non sai dont k anc plais non fo sobus 
Mais molt er pros quant er reconogus
Tos tos afars te ietera a lus.
Lo socors broce el caples es tengus.
# |
Fors es li caples que tenent li baron. 
Draugue de Saure poig al socors Folcon
El fils del rei fait son tor per cambon
K  Aimont apele amie e conpaignon
De Mirasuaus lo fil al comte Aimon
Un soldader de ceP autre reion
Se uassaus es e fres conquer ton don. 
Cel uenc broçant entrels rens a bandon 
Enmi la presse uait iostar a bandon
Fer le en l escut u a d aur un lion 
K enmei lo pis tot lo fer li repon
Kant l  aste fraig nou laiere en l arçon 
E lo coms Draugue ferit si lui el son 
Ke plane s aste l abatet el sablon
Prent lo cauau balçan de Quarrion 
E lo donet son fraire en guiardon.
Aitant la force p ... ms el gonfanon.
E li reiau poignent ab esporon 
E mainent los derer el prat Frimon
O lor sont bornes los barres el buisson 
E li arcer el seruent el poon 
Ke tengut n anc cen cauaus qui son bon 
Mil cauaillers estre Borel Ponzon.
K il lor dara s el uen a raençon
Mil liures d aur n i aura maint mangon. 
El fils del rei del tornar s essomon 
Renias s en uai o tote sa prison.
# |
Mauris s en uai el prat ioste el nauei
E eil s en uant tuit reniat e estrei.
Ce dis Sicars Maurin crees en mei 
Hui a trente ans que auges autal lei
Ke ia toses ans de uos non folei.
Molt o fet mal uils hon d aital agrei. 
Perte auas fete e non sabes per kei
Ki fet bataille c onsa force non uei 
Desconfis es per raison e per drei.
E li reial caualcent a esplei.
Desos Peride al moster sant Elei 
Es herberias la nuit el fils del rei 
L abes Guillelme lor doneit lo conrei
Ni trais osberc ni desçant son baldre[i] 
Tros al matin que lo iors lor parei
Kel mes ... mil ... lo galei.
E m ... del .. as ab un gonfanon frei 
Sos Elroide passare lo rabei.
Cil lo persiguent e cadus ... co crei.
Li coms Maurins lor renge lo tornei
Er i poc far cel qui er non i fei.
# |
Lo rabei passent e mesclent los torneis
E poc i far cel qui ben es apres.
K a Maurin ioig lo coms Tiebaus de Bles 
E ab Bertran Berengers li Daneis
E ab Draugon Manigos d Espaneis
E ab Folcon Rainers de Looneis.
Entre rens poins qui d armes es cortes
Ben i estant e Normant et Frances.
Enmi la presse lai o sont plus espes
Ioins a Sicar Milaues lo Galeis
Tant grans se donent per los escus d Orles 
Ke tot se trauquent los ausbers tiones.
Lui el cauau a tot Sicar ius mes
Ben li estere s el cauau non caies. 
Fraignent los anstes e ronpont li aurfres
E aui dire per conte que ueirs es
Ans que socors partis nis remanes
N i ac cagus per ueir LX e treis.
Tal mil cauaus i ant caniat e pres
K un sols non tome a l estable dont es.
# |
Lo torneis mescle sos los uignes d Aissent. 
Lo coms Maurins lai cadele sa gent
E li arcer e borieis e seruent 
Tenont los barres eis fossas ausiment.
El fils del rei fai un enuaïment
Per lo boscau intret lains poignent 
E uait ferir Bertran qui lo deffent.
L escut li trauque e Posberc li concent 
E l aste fraig per quei el non descent. 
Bertrans fer lui el bon cauan mouent 
Per mei le cap que tot lo fer i fent
Kel gonfanons denant los iels li pent 
Aiço l  essorbe per quei s en tome lent. 
Cil feit son tor e is d entr eus corent
E a s espade abat Milon d Aiglent 
E prent per fran lo ros liart d Agent.
El coms Maurins lo uenc aconsegent
El bon destrer lo refer maintenant
Tros al boscau l en menet enpaignent 
E met lo Ios al derrer passament.
Puis a Fortun s en gäbe e s en content 
Estort uos ai d aiqueste soradent
Si li legues tener un an uertent
Ne uos ni eu n i aurem garriraent.
E Fortunes com la rason entent
Escot lo cap e de corre s estent.
El fils del rei quant a terre se sent 
Montet el ros per tant ac cor dolent 
De son socors non pot cobrar nient 
Meis iame a terre incols d aige pendent 
Kel trais la sele el frain el garniment
Non la uol perdre por mil liure d argent.
Cel torne al renc e dis as seus rient
Perdut i ai mais auque m esteut gent.
Lo ...
O ...
Ben debent estre ...
Entresaignat sont tuit e conoissent
E las do ...
A las ...
Laissent ...
Cascune ...
Non es ...
# |
Quant  ...
Aiqui ...
E los enso  ...
Ab los ta  ...
1E tant ca  ...
Dont son  ...
E de uois  ...
Tant ca ...
Cil eseisce  ...
Ben gaaig ...
Xu cauau ...
Non sen p ...
Mais non sa ...
Et fait sos ...
E ac de los ...
Mil cauaus ...
Renias s e[n uai] ...
Mors e nau[ras] ...
# |
Lo fil de[l rei] ...
El coms Mfaurins] ...
Al canp ...
Noi ac gar ...
Que seut no ...
U frain u ...
Arberc g ...
E Maurins ...
Tot lo ga ...
La de nul ...
Mais los a ...
Tau cent ...
Tos li sord[ere] ...
E desarmen ...
Enmi ...
Trais a cons ...
E don Folcon ...
E don Draug[on]... 
Maurin ...
D aikest ...
Eu uos en ...
O eu o el g[aaig] ... 
Persegem ...
Kar ben sai ...
Ce dis Sicar[s] ... 
Karnon a ...
# |
Ce dis M[aurins]... 
Noil sen ...
Nostre cauaus ...
E nostre engin ...
Ai dis Mau[rins] ... 
Parens al no ...
Cui lo mo ...
Kaus sorbre ...
Si non li ...
Ce dis Mau[rins] ...
Tros does pl ...
... us
... us
# |
... ent
... ent
E fet son ban criar iradement
C om n i remaigne de Xu ans tros a cent
Neïs li monge non retiegnent seruent
Ke trei cent mile sont a pie conbatent
E cauailler uint miller ausiment
El trap reiau sor la riuere estent
Tote l autre os enuiron lui porprent.
Quant dui message uingrent al rei corent 
Ki de son fil li disent son talent
Lo uasselage e son contenement
Tal iauc n a reis que tot en trobles sent. 
Is contre lui en un mul d Aguilent
Tal mil de l ost lai uant ab lui poignent 
Ke tuit sont d els cobeitos e dolent
Car lor partirs de lor torniament 
Los astes fraites li escut d aurpigment
El blanc osberc e li elme luisent
Frait e fendut per grans cops maintenent 
Et il nafrat e falsat e sanglent
E lor cauaus uant per lo canp murent
E non muert uns c on aiqui non li rent. 
Tal mil de l ost n ant pres auillament 
Tros a tier die ce sap mon essient
En perparant tant fort enuaïment 
K en plorerant maire e fil e parent.
El reis acol son fil aliegrament
Baiset los ies e la boce en rient.
Ab sa maisnade libre el bore a prezent 
Ke li cauau non couinunt al uent.
Al trap reiau lo paire el fils descent
Lo reis lo fai desarmar sei ueient 
Molt as bel cors e escabit e gent
E t es ben pres del premer ardiment
Ane tant pros hom non fo de ton iouent. 
Ab tant Bos intre e Bernar de Claruent.
# |
Bos e Bernars intrent li conpaignon
Dex uos saut reis e tos ceaus d enuiron 
uostre parens Falc uos met a rason
Cui uos feaes couent d ista reion
Auent II comtes qu aici en queste ost son 
Mais il ia disent toi lo mal e lo bon.
Un fil aues e non sap dont se fon
Cui autrias uostre terre a bandon.
S il l en consent tant longe teneison 
E puis li quier ben l aura per bricon
Mais fai Pen drei o uos diias que non
Que s en aures desfiance e somon.
Lo reis consire iras ans que mot son
Mais sos fils parle a guise de fricon 
Enquer non uei son couent ni son don. 
Tant com lo reis calcera esporon
Ni eu ni el n i aurem ia mason
Mais el me serue e port mon gonfanon
El reis el creisse aisi com son baron
Ke s el li bause a guise de felon
E eu l encontre en plan ni en canbon
Tot lo reiame metrai a deuison
En nostres lances portarem l espison
C om tot lom  lais o tot l en port per son 
Ia non n er lais d escut ni de baston
Ni puis sa mort non auram contenchon.
# |
Seigner dis Bos nos en uolem tornar 
A don Falcon qui uos fais raisonar. 
Respondes nos aitant con cuides far
K a uostre fil non saben ren parlar
Ni messagers non deu en cort causar.
Mais poisses er tornas oltre la mar
Pos er don Falc uos hom e uostre bar
E sel uoles fais couens autreiar
Non n i a plus mais s anor abaissar 
E ac tos iors seruir e aiudar
Kar son ranc ten e sos plais afiar.
Kant uos uoldrez enuers lui adreçar
Non pot per home faillir ne guerriar
Mais sel uoles per cestui abaissar
Tant quel cuidas de sos plais enganar
S el fos rix hom pogre sei oblidar
Mais paubre es ce dis al rei causar
Nos lassera ia uius deseritar.
Bos dis lo reis pos mais non uels estar 
Kalques noueles deis de la cort portar. 
Trait son gant destre e fait son fil leuar 
Eu dons ma terre seguentre mon finar 
E lo seruice que non ti aus uedar
E non retenc citat per coronar
Ni tor ni sale ni donion ni caslar
Ni abaïe que eu aie a gardar
Ni duc ni comte ni uiscomte ni par
Ee tos nos face lo saigrement iurar 
E as prebos que non puisse bausar.
Cel pres lo don e baiset lo sollar.
Seigner dis Bos nos uedem lo donar 
Kar aiquis plais non fai gins a celar.
Taus mil n a ci tos a gris e a uar
Ki tuit entendent de Falcon mal menar.
Nos en irem e sabrem li contar
Ke non uoles bienestance mandar
Ni plait d amor ni per dreit enseignar
Ni pars ni fils qui son couent ant par
Dis hui enant uos pos en lui fidar.
Irem nos em e Damlisdex uos gar
A l  uis del trat uant el cauau montar.
# |
uant s en andui per uns cemins ferras.
Desos Peride en la ribere els pras
Trobent Falcon com es contramontas
E don Maurin e Sicart sont delas.
Bos dis don Falc los noues me diias
E sans mentir si com es la uertas.
— Per ma fei segnre non er ia mos canias 
Lo paire el fil uimes ensens iostas
E ob graut ost e ob homes assas
Ben aesmas a XX mile d armas 
E d altre gent a tant lo reis mandas 
Ke per sanblance es feire o grans marchas. 
Nos fezem clam mais pauc nos fo preizas
Lo uostres dreis lai fo ben rasonas.
Lo meu ueiant fui reiames donas
K anc non remas ni casteaus ne citas
Ni abaïe hi tors ni fermetas
De tot ensems en fo sos fils casas.
Cel pres lo don e uos fus manechas 
K al premer loc u seres encontras 
Ke uos ni el ia des iels uos ueias
Tos lo reiames uos ere abandonas
A uostres lances er lo dreis essegas
U tot Taures u tot l aura en pas.
E Falc respont Dex en sie laudas
Eu non sui dont del tot deseritas
En auenture sui del anor tornas.
Se Dex me salue ma uie e mon solas 
E mon ardit e mos mans e mos bras
Enquer n ara tot mon dreit se Deu plas
E aiquel plait qui m en er destinas.
Point le cauau qui uait tost e uias
Quatre arpens s es de la terre eslaissas 
E fu aliegres com ere fu iras.
# |
Falc tras sa resne sos l ombre d un albar 
Sicart apele per cossel demandar
E Sicars broce lo destrer balçan uar
Ço es Lirons qu aues auit nomar
Ki fu noris en fores sans baillar
Dont lo III breque lo annarent enblar 
E Salapans li fes lo brac nodar
Al rei de Nubie l enmane per conprar 
Ben doze mile de bezans l en fet dar
A la reigine l enuiet per amar.
Maurins l annet per proece acatar
En isle Fade quant i uenc arberiar
Det li la dosne quel tenie molt car 
Per son catenc e per s anor cobrar
E el Sicart qui nel uolt puis laissar 
Kar lo uit grant e bon per caualiar.
E Bertrans poins Abstruget lo nauar 
Tant bon cauau non auit hom nomar
E lo coms Draugue lo fal Roïn de Bar 
Neguns de corre mot non Pause sonar 
El proe Renelmes lo brun Eliazar 
Corteis cauaus e de corre e d anblar
E Ascelins Cobeitos lo liar
Folque de Saure l Alferrant d oltremar 
Kel coms Maurins lai gaiegnet li bar 
Kant a Rodans fu al tornei mesclar
Lo Maur de Tir en auint desraucar
En terre sece qu anc pos non poc leuar 
Folcon donet quant non li pot uedar
Kel seus fo mors a Peride al intrar 
De XXX lances maintenant sans lançar.
El coms Maurins fes Fortun eslaissar
Ane non fo beste qui au lui pos annar 
Aitaus peruis es greus a aiostar
Quant le perdra Maurins de mort se gar. 
Ere sont set per lo conseil donar
Segner dis Falc eu uoel a uos palar 
La desfiance ai fet araisonar 
E dei ben mai ma guerre comenchar. 
Folque respont Annem los encalchar 
En las herberies per terme d abeurar
E nos siem cent a l esporonar
E uos a mil annas uos enbuissar
Eels fils del rei es leus a traginar.
— Cenbeaus de nuis es malz a encalcar 
Ce dis Maurins laissem aiço estar
Kel reis set ben sos os entregaitar
E lo matin quant uira lo ior ciar
Fera per Tost tos sos graisles sonar
En uostres terres interra herbreiar
E a Peride uenra per torneiar.
Annem nos en garnir e adobar
Los elms brunir e los osbers breiar 
Toschar las lances e los astes dreçar
E los cauaus ab aure conredar
K al premer ial lor toldrem lo maniar.
Eu ai uegut reial rote aiostar
Ki uenc cantant e puis plore al tornar.
Ce dis Sicars Mils lo poriam far
Ki a celat nos sabrie guidar
Si poriem oltre cele ost passar
Lai non ac home qui puisse armes portar
Kel reis ac tot ab sei quant pot menar.
Gent nos estere un castel laironar
A la maisnade Falcon pogues estar 
Enmi lor terre per l onor gueroiar.
—	Eu sai dis Falc o podem faidiar
Al castel Lans non cuit que ren s i gar
E es mos dreis s eu i podie intrar
Kel reis donet ma maire a mariar
Pos li bauset que nol li uole laissar.
Ce dis Sicars Annem los essaiar
E el remaignent per la terre gardar.
Fazem la coce e siem andui par
Ke mal deit traire pros hom per gaiegnar.
—	Seigner dis Falc non fai mais a tariar. Aiquest consseil ant fremat per celar.
# |
Lo consaus part quant solaus fu colchans
El coms Maurins uai erberiar abans.
Draugues e Folques e Sicars l Alemans
E lor conpaigne qui sont bones e grans 
Mil e set cens ab elms reflambeians
...
E Bos los guide per los uals des Karrans.
Al port d  Aissent las aut quant fu iau cans  
Aikils passet lo ponteners Ioans.
Del port d Aissen d aiqui entros al Lans 
A doe ligues de dreis cemins errans.
Lo Fars lo clau une aigue perillans
Tot en rodont eome solaus uirans
E entrels dos est lo uaus de Brians
E li Anfrun a los aces trenchans 
E ab les lances com es leuas li bans.
Ki per bataille la debent costumans.
Mil cauaillers a ben laïns intrans
Ki ant maisnades e moillers e enfans
Cauaus e armes e saluages talans
Ke lo plus uils es fers e guerroians.
Li dui castel ant guerroiat cent ans 
Per la costume ki es de neuf cens ans 
Cadune naus lor deit III cens bezans 
Tregues u pas non er entraus durans.
Deman er fins ans lo soleil leuans
K a Falcon er iustise e aclinans 
Rix n ert li segnre qui aura a comans. 
L anor al rei pogra sa ...
E a Peride er Maur[ins] ...
De sobrel col les descend ...
Ke çai uendront ...
E lo reis n er e iras e p[esans]
Tos li er iauc uers ...
Er en ert guerre d ...
# |
uait s en Sicars e ...
E Bos los guide per ...
Al Lans los ac en la ...
Aiqui s enbuissent el uer[dier] ...
Lo castel uirent qu anc ...
Aut siet en rauque la ...
E ios al peu la sale el p ...
Los canbres uoltes els ...
E la capele el bore de sa ...
E tos es claus sans pon ...
Ios el uermel ac maior ...
De uauassor qui sont ...
Ab grant solers claus d ...
Mais en ost sont tuit per ...
E bas lonc l aigue el bor ...
Ben Iu mile a[tos] ior[s] ...
L aigue del Far los cl[au] ...
La mars i uenc III 
Ki fait son tor del la ...
Per kei li orne sont tuit ...
Et al seigner uei molt ...
Lo iors esclaire permi le ...
Sicars demande Boson ...
Signer dis Bos non ...
Ke chaïns sont mei ...
Mostre s enseigne e en ...
Quant la uerres sus en ... 
Intrar pores per los p ... 
Laïns uai Falcs e hor ...
E sos la cape cascuns ... 
L osberc e l elme e l es[cut]... 
uenc a la porte sl que re ... 
Soau apele le porter ...
E el quant aut son uerz ... 
Olbret la porte sans ...
E Bos quant intre permi ... 
Manace el gendre que ... 
uers lau e porte ...
Son conpalgnon apele ...
Ki la posterne olbr[et] ...
E Bos s en monte sus ... 
Gete la lance e enseg[ne] ... 
E Sicars intre ...
Tuit sont en terre per ...
E tui li home ...
Pere ni lance ...
Ne nus l autre non a ...
Mais prender ...
E Bos lor uai per ...
Annas Falcon tuit ...
E uos soigner nan ...
E sabes tuit quel reis ...
De uostre aueir ni per ...
... entent
... me rendent
... esfendent
... [en]uaïment
... esgarent
... ensement
# |
... alques aiostas
... li es donas
... nus seignoras
... seus guerrias
... sont ensanble en pas
... s mandas
... si afinas
... ment d amistas
... cars menbras
... s coronas
... ar los feltas
... los cauals corsas
... rei uias
... rs es canias
... lor iretas
... si lor plas
... ans er casas
... erem assas
... es amas
... [quant so]laus fu leuas 
... Sant German es pras 
... [ce]nbels trias 
... e d armas 
... rei barnas 
... garde es montas 
... [to]rnei aficas 
... repairas
... re e fossas
... fors ietas
... d ardis e d essaias 
... coce aduras 
... entresegnas 
... demandas 
... que laias 
... trobas 
... ndre adalmas 
... taigne nas 
... [tor]neis es mesclas 
... en e en pas
... desraucas 
... engolas 
... entaillas 
... [me]ssages intras 
... e abrieuas 
... ab unes las 
... e contas
... [non er ia] mos celas 
... s uos es enblas 
... caualias
... [fu li i]ors esclairas 
... [sus en la] tor puias 
... ietas
... e forcas 
... desiretas.
Aut o lo reis anc non fo tant iras. 
Mandet son fil quis per ces desramas 
E cel lo fai qui gent es ensegnas. 
Assas i laisse des mors e des nafras 
Des cauaillers a des cauals selas 
Ab grans saietes e a dars enpenas. 
Ki ac perdut s ac perdut ses iuras. 
Ke al rei es tos ses afars canias.
Ans que se sie une ligue eslonias
A Maurin comte es messages passas 
Ki dis l afar coment se sie annas
Sin es Maurins ab los seus alegras 
Kel reis saura ans que sie arbreias.
# |
uait s ent lo reis parmi une calçade
Per eis harbers tome la os irade
E sos fils mane l arrergarde reniade
Mil cauaillers de conpaigne triade.
Trestot lo ior a s ost contregaitade
Desci al seir que lor fail la iornade.
El gaut en est l arreregarde intrade 
Maurins lo sec con uit l aure baissade 
A escarit a u. cens de maisnade 
K el sap cauzis de fort conpaigne ausade 
Tos de Peride e d Eissent sa contrade
Ki sont a Fost a mige nuit passade.
Lai fes Maurins lo coms une bofade
K en Fost al rei es intras a celade.
u sont au lui de conpaigne priuade 
Folque e Renelmes e Pons de Pierelade 
E Alerans lo Baiuers d isle Fade
Ki uai ob els une ensegne enlachade.
Lo trap reiau conuc a l esclairade 
Ke li carboncle fan entor per la prade.
Li mil Ingles ant l autre nuit ueillade
Cui fu al seir la gaite comandade 
Endurmi sont per prat a la rosade 
E ac cascuns s ace las lui pausade.
Quant Maurins uit l eskergaite colcade
Al leit del rei ac sa lance lançade
Lo cobretor trencet e la felçade
Ki fo de porpre e de samit olbrade
El prat las lui n a mes une braçade.
Kant uit lo reis lonc sei l aste passade 
Cuide per ueir que sa mors seit parade 
Tos nus cobret son escut e s espade.
Li canberlenc saillent a la mesclade 
Folque feri Oelin de Belnade 
El tos Renelmes Malet de ual Penade 
E Pons Begon d oltre la mar salade
E Alerans ac s e[n]seigne baissade
El pes Beraut ac sa lance fremade
Mort lo crabente arrer en la coirade
Des canberlens ant la cambre librade 
Katre en ant mors Frans de bone linade. 
E ob aitant es lor gens adunade
El cap de l ost fant lor esporonade 
Metent lo foc a la lune colcade 
E fant lor graisles sonar a la menade 
Come si fus grans bataille iurade.
Maurins s en is e ac sa gent iostade 
Corteisement l a la nuit cadelade
E sans mazans c on oie a laironade 
Abans que l os se sie ramenbrade.
Lo fils del rei ac sa broigne endossade 
Son elm laçat e s enseigne fermade
Una conpaigne en es ab lui cobrade.
Dreit uers Peride encalcent per l estrade 
Aiquele terre ac Maurins obliade
Ke uers lo Lans a sa resne uirade
Al port d Eissent er a l aube esclairade.
# |
Lo fils del rei encalce per fadie
Mais as seus fu e tornas e gaudie
E sans coniat coms lo rei non desfie.
E sunt III cent tuit en une parie
Cent n i remainent qui cuident far bauzie 
A don Ponçon uiscomte de Tubie
Ki ac al Lans tor e sale e lestie 
E par las rues par tot erbergerie
E n i ac home de lui casas non sie.
Cel los retenc e sa moillers negie
E donet lor son aueir sans faillie
Destrers lor done e palefreis d U[n]grie
Aur e argent e altre manantie
Trestote l os es par el esbaldie.
El coms Maurins uers por[t]d  Eissent embrie 
L autre conpaigne encontre e[n] mi sa uie 
Non n i ac un que non bais e non rie
A obs Falcon los ferme e los plaidie.
Bertran apele qui l escae lor deuie 
K el trais la nuit de l ost ab l esclarzie.
Aisin lo raube lor a Bertrans partie.
Grant aueir done e pramet e afie
Fai los iurar sorbre sant Ieremie 
En dreit Falcon tostens mas seignorie
E ab son oes se de lui de faillie.
Lo Far lor passe lo ponteners Garsie
Dessos lo Lans en la prade florie 
Sont aiostat ab altre conpaignie.
Tote la gens es encontre els issie
Eis li Enfrun qui sont plan de felnie
Ben sont uint mile dont la uais es garnie. 
El coms d aueir e d amor les conuie.
Assas ac Falsc a cui face fulie 
De cauaillers e sans mot de mentie 
Ben sont III mile de fort conpaigne ardie  
E cascuns d els ac sa broigne uestie
Son elm laçat e s enseigne fremie.
Tant par se fient en lor cauaillerie 
K il ne redoltent c on rien los desconfie 
Proc uirant l ost entros qu a merques die.
# |
Al ben matin quant l albe pert el tron
Lo reis fai motes e sont ben de saison. 
Cent graisle coment per tote l ost en son 
E sont cueillit li trat el pauillon
Auent la messe de l abat Neuelon.
E puis apele Galeran e Sanson
L uns es sos cas e drus de la mason
E l autre fils a conestable Odon.
Per lo reiame poignes ab esporon
Mon rereban fait cridar abandon
...
...
# |
...
...
Anc tant grans plais non fu tant leus a far.
Mais lo maiors deuem premers menar
A sa niebode lo fazem essegar
C on son parent non deu desiretar.
Com eu uenie per lo peril de mar
En isle Fade me fest Dex arribar.
Lai li fezie mon catenc afiar
E baillet m en un son dru bacelar
C es Alerans qu aues auit nomar
Ab taus uint mile per l anor guerriar
Tos lo sorderes sab ben torneis mesclar.
Tant com mos cor pora armes portar
Non aurai reis ribere ni cachar
Tros el reiame li face deuiar 
E par mi loc partir e meitiar
Comte per comte e duc per duc lassar
Citat per altre e castel per son par
E saigrement contre un autre iurar.
E Falcon face sos couens autriar
Ke pos sa mort lo ueiem coronar
E pos Bernart a uiane acuitar
K a son linage lo uimes achatar.
E de meus plais non ac mais a tarzar 
Bedem mon feu qu eu li uole achatar
S el m a penac e m a fet trabellar
A mos feus creistre e ab aueir donar 
Me pot ben l ire tote del cor getar
E s aiço non tros qu ai sorbredurar 
Auem la guerre c uns non pot desmesclar 
Pos serem mort entre mei e Aigar
uos e Bertrans en pores pro trobar.
Lo fils del rei s en enquet aïrar
Mais non o poc a sa guise menar
Per Deu Maurin ben l ai auit contar 
Que uostre orguels non poc om deportar 
Orgueil en guerre et orgueil en gabar
En tota ren uos fai orguels sorbrar
Ia eu non muire tros eul  face abaissar
Si ferai eu si Dex o mi lais far.
# |
Lo fils del rei parlet com aïros
Per Deu Maurin ben es gaillars et pros 
Saibes de guerre e d afar trabillos 
E uers lo rei fel e contralios.
uostres fiances ne li ualent un tros
Non li tenges saigrement ni somos.
Si uos per force li fais d un roine dos 
Ben es de lui segner e cabaillos
Kar non uos menbre de n  Alaric lo ros 
Ki ere coms rix e mirauillos
E fu pendus kar fu trop orguillos
E fes el rei quant en fu poderos.
uos es de guerre e d ardit coboitos
De caualcar fers e uolenteros
Mais ans un an uos on uira si blos
K en remandrant ist assaut perillos
E a Peride seres tant encombros
K eu tenrai siege e non seres escos
Tros a marce uos liberres a nos 
K eu sui tozes e uos es plus dios
E seres mais pesans e nouillos.
— Dex dis Maurins com parle ben kis tos
Cauailler fore se d auol lin non fos.
Aitant Sicars n aduis per l aigue ios 
Los pres qu el solue en uint bateaus coitos.
Cel los en maine e uai s ent pesanços
El e Maurins non partent amoros.
# |
Lo fil del rei es tornas a son paire
L orgueil Maurin li enquet a retraire
Per ma fei segnre Maurins es bobenchaire 
De uostre anor uos cuide tot fors traire
E del reiame uol dos parties faire
Kel diuisaz ab la fille ton fraire
E Falque er reis e non targeret gaire
E de uiane coms Bernars l ordubaire.
A tota gent l auem cridar e braire
 Ki rei desfai que ben es enperaire. 
 A uostres comtes es taus espauentaire
Corne senglars entre lebrers a Paire
Eel plus ardis ab lui non s auze traire
Tot saus los prent con Lonbars son conpaire. 
A uos meeus es tant Falc guerroiaire 
K anc non tolgues ni castel ni repaire
Ans uos toit el lo Lans et Bel ueiaire 
El port d Eissent el castel de sant Caire.
E a Peride serai puis osteiaire
Ke de bataille non mi er contrestaire. 
Mandas grant ost e sias lars donaire
E eu serai guerries e caualcaire.
Fazem li blance si li auen fet uaire
K al cap de Pan non sie taus gabaire.
# |
Quant aut lo reis la solte de uertat
Molt n a lo cor pesanços e irat
Mais non er ia conogut ni parlat
K el non uol perdre de sos comtes lo grat 
Per ma fei fils ben aues plaidiat 
Quant per lor pres sont li nostre librat.
Eu e Maurin auem molt guerroiat
Ane parlement non ui mais aiostat
Dis mile homes del mils de mon regnat 
Erent tuit uiu quant d aiço fu mesclat
Ki puis sont mort e li altre sont nat
De que Maurins a auques lo peçat.
Mais si Deu plas per uos serant ueniat.
Fait demandar lo prior e l abat
E il repairent que hui ant repairat. 
Cascuns caualie un cras mur soiornat
E cascuns porte un girfalcon mudat
Un palefrei ant de grudes cariat
Gent sont uestit e sont ben conredat 
Bliaus de paile cemise de cendat 
Calces ben fetes dont son estreit calçat 
Un mantel gris ac cascuns afublat. 
Denant lo rei sont ius iambe aterat.
Se dis lo reis Tos uos es autriat 
Kanc k auias quesut ni demandat
Ke per Maurin seres quite clamat.
Ici uos soil sans engin recelat
De quanc qu aues ne pleuit ne iurat. 
Trais de sa borse I. besant reondat 
Rent li per solte car si ere ostaiat.
E ac uII comtes qui auant autreiat 
K om uelauent lor aduis enselat 
E lo uairet d Aquillant l abrieuat.
Lor blans osbers et lor elmes gemat 
Lor sunt rendut cui que fuissent donat 
Escus e lances aiço lor es caniat 
Altretant bon que non es sordoiat.
E il andui se sunt de ioi armat
E quant il s arment sunt ades raisonat 
De per lo rei lo grant plait presentat 
Se uolias estar en ma feltat
Kascun de uos darie une citat
E cent castels de cui fuissies casat.
Ce dis Beraus Trop i aues tarsat
Kan d oi annant estes afianchat
N  augras bon plait s en auguissies parlat.
Pos per Maurin em soit e aquitat
De son captenc em franc e adurat.
Tot nostre aluet nos aues abaissat
Mais si nos uiure podem un an passat
Ia non ires del gaaig al marchat.
— Dex dist lo reis molt i fai grant foldat 
Cil qui nurrist lo basto ab ques bat.
Le ior quem fos rendus pres e liat
uos deugras essre a las forces leuat
Mais s eu ia mais n auie poestat
Per uostre dan m aurias chastiat.
Aitant montarent e uant s ent sens coniat
A esporons sunt al pont aualat.
L autre abat ant Francon deschaenat
E tuit li monge sont fors des laz ietat
Lor bon cauau e lor osberc safrat 
Lor sont rendut mais greu sont aiostat.
A tot s en uant e sont aseürat 
Desci qu ai Lans o ant lo port passat.
Kant Franques uit Beraut contremontat
Son dreit segner e son ami priuat
Descent a pie e uenc a lui per prat
Rent li la croce e ac lo enclinat
Ici uos rent tot quant m aues donat
E rent bon grat non i ai afolat 
Obedience ni autre a uoluntat
Ke en l enclaustre tornerai al mandat
A Rocelaure dins le mur batellat.
E Auliuers gorpi son priorat 
Brun son segner cui l auie baillat. 
Escos lor libre un calant enionchat 
En que il sont tuit ensens assegat 
Al pei del Lans sont al mur arribat.
# |
Escos los guide en Paigue per grauer 
E torne s en el e seu mariner
E cil s en intrent per le borc osteler 
Dedins les murs del Lans en un uerger
O Maurins parle ab lo son fil Garner.
Kant uit Beraut son abat dreiturer
Leuet uers lui e baiset lo primer
E puis Brunet ab lo talent leger.
Asses las lui e marces lor refer
Ke anc non forent traïtor ne baufer
Nels plais del rei non uolgrent escolter. 
Pello Francon tornet son consïer
Abat desfait Papelet per gaber
Kant uos laissas traginar cell autrer
Erent sos uos tal uII cent cauailler
Ki tuit montauent per uostre messager
Hui non aues nis un sol conpagner
E es grans dels d aital gonfanoner 
Ki lo matin poc mandar un miller 
E al mei di non mais son escuier.
Trait son gant destre e a Francon profer 
Menbrant uos doig sorbre l aigue de Cler
La tors es aute e sunt grant li soler
El pans el uins e la chars el celer
E a to iors Iu cent estager
Tuit bons per guerre e darmes presenter
uos portas conge mais cil en sont sorbrer
K a totes coches se fan contar dobler
Cent per dos cens se metent uolunter
E par la rue sont bien dez mile arcer
Ki seruent aus de boiure e de manger
E per l arberge lonc la riue de mer
Kar non arie forment ni destorber.
Lai tunt mil braines e lai mil egecer
E cent gorrin trestuit saluage e fer
E mil polan qui tuit serant corser
Lai se solient anar mi soldader
Tot uos o don quite sans encombrer
Ke tant seruise m aues fait bon et cer.
— Seigner dis Franque iamais once non quer 
Ni d altre aueir uaillant I sol dener
Mais sol mon cors e armes e destrer
K obedir uueil l anor de mon mester.
L abes leuet de genois en l onbre[r]
E pres lo don e lo gant ab aur mer.
Francon demande per non de bobancer.
Ce dis Maurin Uimas uos cuit disner
Per los ostaus si com es conpaigner.
A ... pars lai chantent cil iogler
E ab ... dis pe ... abler.
... de laitras lai bruit a baratrer.
... los dis n i a ioc fementer
Tant estreit n issent ni coignut lo desrer 
Frais remasent li priuat conseiller.
# |
El uerdïer sos un auliu foillut 
Parlet Maurins e sont ab lui soi drut. 
Seigner dis el ben nos es auengut 
K a grant dolor auem lo rei uencut 
E grant auoir cobrat e retengut
K a tos iors iermes XXX mile a escut. 
Er caualiem a Tubie a saubut
Ans que li comte sient aperchobut 
Podem aueir uIII iors siege tengut.
Com m aurias onrat e erobut 
S eu sos ... . aurai a fort iagut.
Per tot tenrient li grant e li menut
Mei per puiat e lui per descendut.
E s eu fas tant que en sa terre mut
Lai uenrant tuit mi uenador barbut
Per la forest escoltarei mon brut
Ke pos ma mort sera dit e cregut.
Kant a Tubie aurai mon trap tendut
Tuit li repaire mi serant sens rendut
Si Fauc auie Montros e Feragut
Grant part aurie del regne conquesut.
Per un bastart d altre terre uengut 
Cuidarent estre tuit en pas remasut
E per sa lance que non ant atendut 
Nos los dotem mais non o ant ualgut
Con nos auem lo Lans per els perdut. 
Anceis uerram lo rei si confondut
Tornera s ent en la. terre dun fut.
Tal sunt par lui en orgueil encregut
Ki par mes mains en seront tuit pendut. 
Aiquel consseil ant bien tuit entendut 
Auquant lo laudent e auquant n estant mut 
Mais taus l autrie cui sera car uendut.
# |
Seguentre lui parlet sos fils Bertrans 
Leuet en pez e tenc pleias ses gans 
Aiques consels es proece e bobans 
E es corages c onques non fo tant grans 
E si ben sap que i agre tos dans 
E ke lai perdes mil cauals alferrans
Per tot aiço non laissar que n i ans
Kar retrait er d ui cest ior en cent ans
Al rei Aigart e a sos eritans
Kel coms Maurins pos fu uils e ferrans 
Iac sorbre lui e tint sa terre a pans.
Tu as tos tens guerroiat ab engans 
E fais encontres e assaus perillans
Mais caualiaires fos tans et guerrians 
K enquer en es uers tos sens redoltans
E deis ben essre ryc bar d aichi enans
Ke faces ost e que siugues los mans
E pos pausar de paines e d afans.
Ke tant as homes e nebos e enfans
Si a Tubie pos esser ostoians —
K es set iornade chai es uergers dauans — 
Reis en er Fauques o eu tos fils Bertrans 
E lo plus frans n er iras e pesans
E lo reiames per tot mirauillans
E quant ores que trametra sos mans 
Per aiostar los Ingleis abs Normans
E tu t en tornes a Peride o al Lans. 
Garnissem nos de fais et de sanblans
Car si sa force nos sor e mal talans 
Ke el nos segue ia plus ien non demans 
S el de bataille II iors i est pausans. 
Aiquels consels non sera mais tardans
Si ol consent lo Baiuers Alerans.
# |
Seguentre parle Renelmes li cortes
Maurins ac dit tot aiço que mils es
Trop bon conseil si trop greu non fu pres. 
Anuit estam as ostaus des borzeis
E lo matin coment li graisle espes 
E port l e[n]segne Alerant li marces
E anuit sient C message trames 
(E lo matin cornent li graisle espes 
E port l e[n]segne Alerans li marques
E anuit sient C message trames)
Per aiostar las naus d aiquest paies
E passent Guir as pors de Marmones 
E armem nos es pras del canp Gresles. 
Aiqui paresce qui bons cauaillers es 
Face entresains as dras sarazines 
E corbretures e gonfanons d aurfres
Ke bons uassaus a sos armes pares
E port cascuns does lances u treis
Ke Iu iors durera li torneis.
Droit a Tubie nos en guit lo naues 
Desos le port Garin lo Landones
S i est lo reis sie tant fort reques 
Ke ne li uaillent ni Normant ni Engles
Ke per la porte intrem mais ben li pes.
Pos herbreiem es uergers Godafres 
Entre le mur el ualat el defeis
E estem lai Xu iors u un meis.
E quant uirant que serant sorbrepres
Si manderant los Irians els Gales 
Per nos conbatre que iras er lo reis
E nos de iau conbatons nos ab eis
Ke sans bataille non uirame conques.
# |
Seguentre parle Ascelines li Fris
La caire ac brune e ac perclar lo uis 
Grans per espaules e per range escabis
E ac uestit un bliaut de samis
E fun calchas estreit d un paile bis 
E afublas d un tiret e de gris
Bon conseil done Maurins lo coms marcis 
Se le segues e ia non s en partis
Mouem de chai ans que sie midis
Pos caualcem a Tubie la cis.
El torneis sie fors e fers e escis 
E aempras per nos e sorbrequis.
Pos arbreiam al moster san Eudis 
E estem lai en ost sorbr els set dis
E se Deus puis de perde nos garis
Del retornar sui molt uolentadis
Ke lo reis es rix hom nominatis 
E cobrara la gens de son païs
E non poc essre quel reis ia sie assis
Ans d un ostau sia fort la espris 
Er el tos temps uergoignas e onis.
Diient li autre Ascelin bien o dis.
# |
Seguentre lui parlet l abes Berars
Dis son talant con pros e con gaillars 
Caualiar pos Maurins mais non o tars 
Ke las os sont parties per C pars
Manes taus geldes si pros ies ni ausars 
Ke non remaigne ars ni lance ni dars 
Kel reis es tos fel e ros e gaignars
E sos fils sap de guerriar grans pars 
S el s ert retrais desci aices Lonbars 
Ke mais a force non caces en sos iars 
Desci el fu cregus li fils bastars.
Cil qui nol laue de parlar es coars
Tuit o autreient mais lo uescomps Sicars.
# |
Seguentre parle Draugue l aperçobus 
Maurins caualge e garde non o mus 
Ke lo reis es mermas et confondus
E seu uassau ant lor cauals perdus 
E l autre aueir que çai es remasus.
Abans que sie amendas e rendus
Ni el de ren cobras e reuengus
Ias sorbre lui e despoille tos nus.
En longes terres er lo blasmes sabus 
Ke sorbrel rei ias Maurins lo canus.
Se ben i pers si seras erobus.
# |
Seguentre lui parlet Folques dos moz 
Maurins caualge u non sies ia pros
Er en pos moure grant ire e grant coros. 
Maine ta gelde els boriois els noos
Ki lor enpirent e les fons et les pos
E tu erberges es uerdïers de sos 
E laisse corre tos fils e tos nebos
Ke pechoas n ert bons castels e ros. 
Autrias fore se fos auis per tos
Mais el er raus e ac pauque la uos.
# |
Seguentre parle Alerans li Baiuers
Li pros li saibes lo bon confanoners
Ki anc non fo bofars ni trop pariere
A don Sicart es tos mos consïers
K el es de cor saibes e conseillers 
E en bataille ardis e faisenders 
Croire lo deu de conseil uns enpers.
Se lui plogues que lui non lau esters
Bon ueder fire de Tubie els clocers 
El torneis fos lo retors uolunters
Ke lo reis es fors hom e bons guerrers 
E sos fils tant de maltalant legers
Ke manderant de cap lor ostelers
E a breu ior uiram los arengers.
E nos aiqui en eis aiquel grauers 
Siem armat a lei de cauaillers 
E fazem rancz de geldes e d arcers 
Ke ia del Lans non ueient los terrers 
Kant dins de nos aura cent es destrers. 
Dient li autre Ben o dist lo Baiuers.
# |
Des quant Sicars los a tos escoltas
De maltalent es sus en pes leuas
Ahi Maurin com es mal conseillas 
De tos consaus t ies en iouent tornas 
Kar tuit te dient Maurin car caualias 
El non se gardent si es sens o foldas 
Car s eu en fuisse cregus ni escoltas 
Espiessem car grans es li regnas
Un des rix bors o de las fors citas
E fuissem i ans c om en fos selas
E preïssem aur e argent assas 
E mus e mules e destrers soiornas
E uair e gris e bons pailes pelas
De quei tu fuisses rix hom e assazas
Una grant part de tos ambars paias
Kar se tu uas a Tubie e i ias
La o reis est ers desconfis tornas
Tu l as iurat fiances e feltas
E uie e menbre que ia nol prenias
E si mes siege si nos non a dannas 
D aiqui enant seras sos pariuras
E ai pauor que Dex t en sie iras
Ke non es dreis quel reis sie aseias.
Mais tant t esforce ta male uoluntas 
E tos orguels e tos sorbrepensas 
Ke tu iras ia mos non er canias
E eu ab tei ia soit ce que nom plas.
S eu remanie ferie que maluas
Mais lent irai uers quant uenrai uias
Ke lo reis es rix hom enpoestas
E cobrarant soi home de tos las
E er de cap sos rerebans cridas
Que non remaigne hom uis de feme nas
E sos fils es tant pros e tant menbras 
K ans non partra tro se sie uenias.
E s i perdes ia non serai blasmas
Ne del gaiaig non uol esser laudas
Que li gramaire diient e li clerias 
K  orguels non chai desci qu es aus montas 
Mais atant es d omes apoderas 
Ke tos iors n as XXX mile d armas.
Ia non garras ni esteras em pas 
Desci en sies a mesure tornas
A does mile qu en as de tos casas.
Lo consaus part que Sicars n es forzas.
Tro a tierc ior en er alcuns iras.
# |
Li consaus part e il uant arberiar
E al matin fant les graisles sonar
E Maurins fait al Lans son ban cridar
E si el fai non poc arreir restar.
Falcon comande sa ost a cadelar 
E a Bosun lo[s] premiers a guidar.
Sos le castel passent al pont del Far
El camp Gresleis lonc la ribe de Clar. 
Aiqui uiras tant bon uassaus armar
Tant blanc hosberc e tant elme laçar
E tante iupe uestir e afublar
Faites de paile e de gris e de uar. 
Maurins los renge qui es rix hom e bar 
Mil n a premers escarit fet triar
Ei a Tubie lor irant l assaut far
E Alerans fait l ensegne portar
Perdreit sa dogne qui lor aut caleniar.
u mile elmes fet seguentr els annar 
E sa bataille a present caualcar.
El fils del rei a la maisnade Aigar
Estait de nuit sor la ribe de mar
O en las naus fet son castel fermar 
As nautoners que non laissent desfar 
Ki a son siege se puisse recobrar.
E a la lune al premer iau cantar
Dreit uers Tubie s en enquet a annar.
Ans ior se met en les aies gesmar ...
El reis Aigars comencet a parlar
Franche maisnade tant uos uoldrai pregar 
Ke m aiudes ques honte a ueniar.
L ost m aues fait quem deues per mandar 
Mos soldaders uos uolrai apelar P
er mon aueir que m annes aiudar
Si en uos met costume d amendar.
Eu serai lars de mon aueir donar.
Tot mon tresaur uos uoeil abandonar
L aur e l argent uos ferai aportar 
El uair el gris els pailes despleiar.
E el respondent Bon es a essaiar.
Aitant uenc lor Ganiel lo iuglar
Ki uit la nuit Maurin Guire passar 
A tant grant ost que non la pot esmar. 
Tant a cochat son palefrei liar 
Ke mors cadet a las noues contar.
Deus dis lo reis tant uos dei aorar 
Don per los tors que t ai fet non laissar 
L orguel Maurin ke nol face abaissar
E lo meu drec sabeir e demostrar.
Atant descent corent sei adobar
Coche en er faite non o quer mes celar.
# |
Ins en las aies de la forest d Armite 
Sont descendut en l essart d un ermite 
Ki lor dis messe sagrete e benedite. 
Non i ac un s aumosne n i aufizte
Lai penitencent e parant sa carite
Taus s es confes qui pert le ior la uite
Al rei non nuis pos sa terre en aquite.
# |
Ins en las aies s arment tuit apresente 
Aiqui uiras tant obre cobinente 
D osbers e d elmes e d altre uestimente.
Lo reis los renge a la bone esciente
Ab un poncel d une aiguete corente 
Trais son cenbel sans gab que l ai om sente. 
Sos fils lai passe premers caire riente
A tal ardit que ren non l espauente
E sunt ab lui tuit menbrat mil e XXX
Ob Alerant penra ancui contente.
E l autre escale mane dus d Aiguilente 
El Landoneis el palaïn d Artente
E sunt u mile ab elmes senes mente.
E lo reis mane altre gent conessente 
D une conpaigne e forte e conbatente
Fore del bore caualiet a paruente
En la ribere es d una legue gente.
Sai co es cause e Deus la lor consente 
Ensegne blance n ert uermeille e sanglente
E plorera maire e sor e parente
E de lor drus per altre ben uolente.
L une conpaigne n er irade e dolente
E l altre rice anorade e manente.
# |
El canp Gresleis lonc la ribe de Claire 
uiras Maurin tant gente escale faire.
Els primers guide Bos e Folcers lo laire
E Alerans los cadele el poignaire
E l autre escale Beraus e Bruns sos fraire 
El coms Bertrans qu es de coche enperaire 
E sab de guerre e molt es debonaire
E a man destre uai Bec de sant Ylaire
A quatre cens de Monblanc lo repaire
Ki sont tuit blanc li fil come li paire
E sunt le ior qu el naissent de lor maire 
Blanc lo caual c un sol non i ac uaire 
Ensaignes blances de porpre de Monchaire 
Pauque conpaigne mais non es ia belaire 
Ço es aiquele qui non fuït anc gaire. 
Franque es d aiquels segner e capdelaire 
Cui los donet Maurins lo bons donaire
Ab lui Sicart e Enriz de sant Daire
uit la bataile que non la poc desfaire
Kar uengut sunt a lanchar e a traire
Sin ac coart molt s en uoldrie raire.
# |
Lo canps Gresleis non es estrans senters 
Ans es ribere de pras e de uergers.
Cels dechai guide Maurins lo bons guerrers
El reis los altres qui es fors bataillers. 
Cascuns cenbels es de mil caualiers
E en cascun a doe mile arcers.
L os Maurin guide Alerans lo Baiuers
E de lai uenc lo fils del rei premers. 
Baissent los lances els gonfanons enters 
uant se ferir per escus de quarters.
Li cop puissent des bons gonfanoners 
K al fil del rei n es sanglens li bragers 
Del sans del pis ki deuale tos clers
E lo sons cops fu fers e sobrancers 
K anc Aleran non ual osbers doblers 
Parmi l escine non pas oltre Pacers
Mort lo crabente entre paus auliuers. 
Grans es la perte els dams els destorbers 
Ab oes Maurin e ab tos sos maisners
En isle Fade n ac grant doels e pleners 
Per la reigine e per set C millers.
Iuon de Besnes la iete mort Folcers
Dont estral rei libras grans enconbrers 
Non aueit ferne ni non laisse eriters
Mais de sos armes ere bons faisenders 
De cent castels ben acrec sos enpers. 
uant sei ferir Bos del Lans e Miuers 
Andui s abatent des bons cauals corsers. 
Sonnent li graile e mesclent li caplers 
Nol poc sufrir coars ni lauzengers.
# |
En la ribere Claire del canp Gresleis 
uiras mesclar un fort estor espes.
La non efange encontres ni torneis. 
Fraignent los astes per escus quartereis 
Ronpent ensegnes de pailes e d aufres 
Falsent las lances los osbers tiones
Trencent los elmes li bon brant uianes 
Tal cent n i caient ab oses de corues 
Mort e nafrat c ans ren non sap lo ses. 
As uis sab hon con force lor pares. 
L abes Beraus lo prios Bruns ab es
El coms Bertrans e Folque l Espanes
E sunt u mil sans conte de bordeis
E de la uenc Garin lo Landones 
E d Aguilant li pros dus li cortes 
Baissent las lances e uant ferir manes 
Ben n i aura que de mors que de pres.
# |
Entre Bertrant e lo duc d Aguilent
Se uant ferir andui de maltalent
Ke do[i se] falssent li osberc iaserent
E Bertrans n a lo gonfanon sanglent
El dus la plage non presere nient
Mais aiço prese que estre grat descent.
Folque lai ioig ab lo marcis d Artent
E Beraus Tabes al Landones s atent
E Bruns sos fraire lo Leoneis perprent 
Fraignent los hastes per grans cops maintenent 
Ab les espades fierent espessement
E ab aiques n aiostent tal uII cent 
C uns n i coignuc amie ne ben uoeillent.
Ki trobe mort ni fraire ni parent
Nol met en plait de son confessament
Mais poig enant per penre ueniament
E cascuns d aus ab sei modes entent
D aital peril com eisse a gariment.
Lo trauerser los socorent poignent 
Cil de Montblanc e li uermeil d Artent.
# |
Es canps Gresles desos los puis pelas 
Ec uos los Blans els uermels aiostas. 
Ode el uermels a sos bornes guidas 
Katre cens elmes de Montuermeil ietas 
Tos de castel e sos homes priuas
Ki ant uermeilles las caires e las fas 
Los iels uermaus e los mans e los bras 
E es uermaus cascuns despos fu nas
E ant uermaus cauaus entresegnas 
Osbers uermaus e de uermeil safras 
Iupes uermeilles de pailes entaillas 
Espades chaintes a pons uermals damas 
Escus uermels e de uermeil boclas 
Elmes uermels ant en lor caps lachas
E ensegneres uermeilles de cendas. 
Odes lor segnre s ere hui matin uanas 
K anc non fuï ne non fu encalchas.
Hom ere al rei e pleuis e iuras
Mais per sa coche non sera ia mandas 
Non li dec os ne seruices taillas
Mais sil reis es uencus ni uergoignas 
O ac perdut o es arrer tornas
Kant el lo sap el deman es uenias
O per bataille quant es sos bans cridas
E seu mesage que ia sie renias
Quant il o auent si s arment per palas 
E fant socors tost e ben e en pas.
Ia per lo rei non sera uns renias
K  ab lor talent uont per canps e per pras 
O lor seigner los mane com lui plas
Odes premers de son elme enbronchas
E cil l estraignent as flans e as costas.
E de lai Franc lo derrer des abas
Mane los Blans que Maurins l ac donas. 
Baissent las lances els gonfanons frainias 
uant sei ferir per escus coloras
Andui s abatent des destrerç soiornas
E li socors esporone d ans las
D aiqueste part fu Monblans escridas
E delai fo Montuermaus essauças.
Cil sont uermeil come feus en fornas
E cist sont blanc come neis sorbre glas.
Ec uos los Blans ab los uermaus iostas 
Aiquis estors es fors e aduras.
# |
Lai o s encontrent li Blanc e li uermeil 
Fraignent los astes mantenent li donzel
Ab lor espades adurent lo tornel 
Ke sont trenchat elm e col e cabel
E kant s abatent partent sei per caumel 
Pos se conbatent sol a sol a parel.
De son segner a cascuns ques coreil 
Ke cent n i morent fors Simon de Canpel
K anc uns non ac ni garde ni peruel 
Essre la lande e l erbe et le solel 
Ke obs lor agre uns des signors d Orel 
Ki lor donere a lor anemes conseil.
# |
Des quant s encontrent li uermeil e li Blanc 
D aitant pauc d omes tal estor non uis anc. 
Andui s abatent Ode el uermaus e Franc 
Pos se detrencent los pis lo uente el flanc 
E pet e poig de coi sunt clop e manc.
Tal cent n i caient c uns non es en son banc 
Per negligence car non es quis estanc.
Tot lo caumil uiras uermeil de sanc.
# |
Quant li Blanc uirent que Franc es abatus 
E li uermeil que Odes es cagus
uant sei ferir mantenant pels escus
E ab lor brans de lor espades nus
Trencent lor caires de lames e d agus
Tal cent n i caient c uns non er raïmus. 
Grans er li dois quant cis plais er sobus 
De las uermeilles que lai perdent lor drus 
E de las blances qui i rant molt perdus. 
Maurins caualie e sa bataille adus
E delai es lo reis Aigars uengus.
Baissent los lances els gonfanons uosus 
Lor blisons trencent lor osbers n an menus. 
Tant fort l enpains Maurins lo uiels canus 
K ansdos los caingles el poitrail es ronpus 
E per la crope n es lo fus descendus
Mais tos en pes remas en la palus
Ere fu tos cobras e retengus.
Aiquest estor es molt bon conbatus 
Non er a onte Maurins hui mais uencus.
# |
Quant li reial uirent quel reis fu ios
Per sa maisnade fu durement escos
Lai iambe-a-terre Mile lo dus d Auros
Lo rei cobreit el liart balçant ros.
Pos uiras faire tant cop mirauillos
Tant blanc hosberc e tant elme treros
E tant donzil desrocat uergoignos
Tant aste fraite dont uant uers cel li tros. 
Parmi la presse uai Bertrans pesanços 
S espade traite qui fo al rei n  Anfos
Des treis Iausbers a manes mors los dos 
E il n ant mort Austreget l engignos.
E Sicars uenc sus en Liron brios 
E uait ferir Rater de Mont Simos
Un conestable de la cort cabaillos
Mort le crabente el prat qui fo erbos.
Pos dis Maurin dos mos contrarios
uiels beubancers sobrancers orguillos 
Ancui seres uencus e uergoignos.
Mal o fet uiels qui creit conseil de tos
De grant riceses n esdeuenc sofraitos.
Ki les lor uei uenir pausas e pros
*** END
