#META#  TextURI           DancusM
#META#  DEAF              http//www.deaf-page.de/bibl/bib99d.php#DancusM
#META#  TL
#META#  FEW
#META#  ARLIMA            https//www.arlima.net/qt/roi_dancus_liure_du.html
#META#  Author
#META#  AuthorBorn
#META#	AuthorBornAmb
#META#  AuthorDied
#META#	AuthorDiedAmb
#META#	AuthorFl1
#META#	AuthorFl2
#META#  TextTitle         Liure du roi Dancus
#META#  TextSubtitle
#META#  Textuols
#META#  TextSubi
#META#	TextDom
#META#	Translation       true
#META#	Collection        Cabinet de uénerie
#META#	CollectionNo	  6
#META#  TextDescARL
#META#  TextDescuers
#META#  TextDateARL       XIIIe siècle
#META#  TextDateAdi       13
#META#	TextDateMin
#META#	TextDateMax
#META#  EdEditor          Martin-Dairuault H.
#META#  EdPlace           Paris
#META#  EdPublisher       Librairie des Bibliophiles
#META#  Eduol
#META#  EdYear            1883
#META#  EdPages           1-29
#META#  MsBase            Paris BnF fr 12581
#META#  MsNum             2
#META#	MsDateARL
#META#	MsDateAdi
#META#	Form              p
#META#	Complete          true
#META#	NoWords           5480
#META#	NoLines
#META#	DialAuth
#META#	DialScribe
#META#  ScanURL           https//archiue.org/details/leliureduroidan00albegoog
#META#  ScanURIOther
#META#  ArkID             ark/13960/t8w958d55
#META#  LccnID
#META#  OclcID
#META#  WebAuthor         Dauid Ioseph Wrisley
#META#  ORCIDWebAuthor    orcid.org/0000-0002-0355-1487
#META#  WebReuiewer      
#META#  ORCIDReuiewer    
#META#  MiscInfo
#META#  CCLicense         CC BY-NC-SA 4.0 International

Pageu01P001
LE LIuRE DU ROI DANCUS
Uns rois fu iadis qui estoit apelez
Dancus. I ior estoit en son
palais. Deuant lui estoient si
desciple qui tenoient plait de lor faucons
et pençoient commant il poissent maintenir
lor faucons sains et haitiez ou oistours
ou espriuiers et commant il les poissent
faire hardiz et commant il lor poissent
faire panre granz oisiaus si comme grues
et oes et autres oisiaus et commant il
poissent estre tenu en lors hardiment. Icil
Pageu01P002
rois fu bons deuins et uit ce qui fu et qui
puet estre.
# |
Ceste chose oi li rois Galaciens et uint à
icelui ueoir et entendre se ce estoit uoirs
que on li auoit dit en sa cité. Lors print
herberge à l un des chiés de la cité et
manda que il uoloit sauoir des faucons. Et
com Dancus li rois oi ce si en rist et
moult li plust. Il le fist uenir en sa chambre
icele chambre estoit bele et precieuse
et de toutes honors plainne en la
quele li firmamenz estoit poinz et les
estoiles dou ciel et touz li fondemenz
et de tant de meruoilles que moult faisoit
à meruillier ses liz estoit d auoleille et
les cordes estoient d une beste sauuage et
estoit couers d une couerture de paile escarimant
sor lequel li rois Dancus gisoit.
Li rois Galaciens se sist auec lui el lit et
se meruilla moult comme il uit la chambre
einsis pointe. Lors li commança li rois
Dancus à demander por quel cause il estoit
uenuz. Li rois Galacians li respondi sagement
Pageu01P003
Ie ui[n]g à toi ueoir et oir se ce est
uoirs que i ai oi dire que tu ies li plus
sages que ie oisse onques que tu seis I
art de quoi tu ies moult curieus car tu
fais panre I oisel à autre. Por laquel
chose ie uueil estre tes desciples. Et quant
cil l oi si rist et dist Il me plaist bien
que tu soies mes desciples uien demain
auec moi si uerras ce que mi oisel font.
En l autre ior aprés ala as chanz auec lui
et quant il uit uoler les oisiaus si li plut
moult et dist Bien est uoir ce que l an
me dist. Lors obéi moult à li. Et en
l autre ior li commança à demander qui li
plaisoit et li rois li respondi Ce qu il
uos plaist. Lors dist li rois Galacians
Ie uueil mander à mes homes que ie uueil
demorer auec toi et estre tes desciples.
Adonc respondi li rois Dancus Ie ne
sui pas dignes que tu soies mes desciples
mais se tu en uiaus sauoir et tu as fil
mande-li que il uaigtfe à moi et ie li
apanrai por toe amor ce que ie sai et
Pageu01P004
que ie porrai trouer. De ce l anclina moult
li rois Galacians et li uost chaoir as piez.
Lors prist congié et s an rala en sa terre
et fist uenir à lui Attanasien son fil. Si li
dist Se tu uiaus apanre de l art des faucons
si ua à la court le roi Danci.
# |
Attanasiens fut moult liez de ceste
chose. Si li dist maintenant Anuoie-mi.
Et il si fist car il estoit moult curieus de
toutes choses fors que de faucons. Li rois
Dancus le fist moult seruir et il fu tant
de bon cuer que il sot en I an quanque
Dancus sauoit c est asauoir de la goute
dou chief qui est dit Surcini. De malo
agro. De malo tergo. De la goute qui est
dite arcetique. De la goute qui naist es
gorges qui est dite naturaus as rains pran
la goute morfex. De la goute qui est dite
silera. De la crampe. Des fieures qui ardent
le polmon et le foie est née la pierre
in magone qui est apelez mafelon. Et
aprés lumbrici et tinea naist en l éle. De
mal d anfondeure.
Pageu01P005
# |
Quant uos ueez que il clost les iex et le
chief sachiez que il a surcin. La medicine
est tele pran lart et poiure et mesle ansamble
et li done mangier et l autre ior
li done de l aloe auec la char de geline.
# |
Quant uos ueez que il oeure la bouche
et li flanc li batent sachiez que il a agrum.
La medicine est tele pran une aguille
d argent et l eschaufe au feu et li cui
les narilles en tel meniere que ele isse de
l autre part aprés li oi[n]g d oile d oliue
ou de burre.
# |
Quant uos ueez que il estarnue et
giete l iaue par les narilles sachiez que il
fu enroidiz. Si li faites tele medicine
prenez staphisagriam et III grains de
poiure et les broie en un mortier de pierre
ou de metail et destranpez de fort uin
aigre et li anuoiez es narilles auec bombace
et el palais et aprés li donez char
de geline chaude.
# |
Quant tu uoiz le col anflé saches que il
est arcetiques. Si le medicine en tel maniere
Pageu01P006
poile son col et pran le sanc de la
uainne de la bouche et li done reigne à
mangier et se tu uoiz quod digerat il est
sains.
# |
Quant tu uoiz que la gorge li est anflée
et il soufle saches que il a ce mal. Si le
medicine en tel maniere pran le sanc
dou paon et muscatum et mirobalanos et
gariofilos et cynamomum et cunciber de
chascun une once et fai nouam bocones et
chascun ior I à tierce et aprés à none
done li suricium.
# |
Quant il a mal es rains tu le puez
connoistre en tel meniere quant il ne
puet ismartire et tu uoiz de loi[n]g que il ne
se puet debatre saches que il a ce mal
pran mumiam et le poil dou lieure et li
done mengier auec char de gaite iuque à
uIII iors. Et se il tient ce past sanz doute
il est sains.
# |
Le faucon qui a la goute silere puez tu
connoistre as ongles des piez et à la cire
dou bec car il fait iqui blanc saches que
Pageu01P007
il a ce mal si pran adonc le serpent noir
et tranche une paume dou chief et une
de la coe et oste ce dammei et fri ice en
I pot nuef et pran la graisse qui en
istra et la fai chaude et li done auec char
de paon iuques à IX iors aprés l uitisme
ior pran porcel femele et la poile en iaue
chaude si pran le tanrun dou piz auec la
forcele et li done mangier. Et se il tient
bien ce past il sera sains.
# |
Le faucon qui a la goute granffe tu le
puez conoistre en tel maniere quant il
met un pié sor autre et fiert son bec
saches que il a ce mal oste le sanc de la
uainne entre le pié et la granfe et einsis
sera sains.
# |
Quant tu uoiz faucons pediculous fai
la medicine en tel maniere pran uif argent
et unum baccile et le cracheron de
l ome et cendre et mesle ensamble iuque
tant que li argens se muire et aprés pran
oignt uiez et mesle tout ensamble et li
oig le someril de la teste et aprés pran fil
Pageu01P008
iaune et li lie au col et il se morront.
# |
Quant tu uoiz faucon qui ait le pié
chaut il a fieure. La medicine est telle
pran aloe et la graisse de la geline et
mesle tout ce en fort uin aigre et li done
à mangier et se il tient bien ce past il
sera sains.
# |
Quant tu uoiz que il prant la char à son
bec et maintenant la giete fuer donc a il
la pierre in magone. La medicine est tele
pran la passe et girofles et bat et mesle la
porre de girofle auec la passe et li done
à mangier et se il le tient il est sains.
# |
Quant il ne puet issir fuer il a la pierre
ou fondement. La medicine est tele pran
le cuer dou porcel et la soie et mesle auec l
a char et li done a mengier iuqu à III
iors et il sera sains.
# |
Quant il a la tine en l éle la medicine
est tele pran la cire rouge et muscatum
et mirobalanos citrinos et salgenmam et
rue et gomme à mangier et le grain de
Pageu01P009
froment et mesle tout en I bacin et I
met fort uin aigre et le laisse par IX iors
et puis met in ampulla uitrea et leue le
faucon tant que tu uoices la corone uenir
et aprés pran l iaue rose et l an laue et
le met au soloil et il sera sains. De chascun
pran une once et de cire demie liure.
# |
Quant tu uoiz que il ne prant le past et
a les iex gros sache que il a enfondeure.
La medicine est tele fai bone cendre de
sarmant et la bat et empli la gorge iuque
tant qu il le teigne et aprés pran lacertam
et li done à mangier et il sera sains.
# |
Quant tu uues faire faucons hardiz tien
le moult en ta main et li done char de
geline une cuisse à tierce et aprés met
deuant lui iaue en quoi il se baigne et
aprés met au soloil iuque il soit sechiez
aprés le met en oscur leu iuque a hore
de uespres aprés le tien en ta main iuqu à
hore de dormir c est à dire au premier
somme et aprés met d une part une lumiere
ardant deuant lui par toute la nuit
Pageu01P010
et quant l ore dou matin uient arouse icelui
de uin aprés le met au feu et quant
il est ior ua oiseler auec IIII homes ou
u. Et se tu uoiz qu il a uolanté de panre
laisse-le as oisiaus et se il prant done li
tant comme il uuet de l oisel et se il ne
prent done li d une geline uiue une éle et
la moitié d une cuisse et le met en oscur
leu. En l autre ior diéte-le en tel meniere
pran I iuene poucin et met une cuisse
en iaue froide et le laisse iqui iusques à
tierce cum tribus purgatoriis et li done
la moitié de la cuisse auec les purgatoires
et aprés le met en oscur iuques à uespres
et aprés le tien sor la main iuques au premier
somme et aprés le met deuant une
lumière ardant par toute la nuit et quant
tu orras matines arrouse-le de uin. Au
matin ua oiseler. Et-se il prent bien les
oisiaus tien le tout le ior et se il ne prant
done li l autre ior fort uin aigre et une
quisse de petit pucin cum tribus purgatoriis
de bombace et aprés le met en
Pageu01P011
obscur iuques à uespres et aprés le tien
sor ta main iuque au premier some et eschaufe
de l iaue et le baigne dedanz et le
met à la clarté iuque au matin aprés l eschaufe
au feu et ua oiseler. Ices choses
sont li tonnent des faucons. Et regarde la
uertu dou faucon et selonc sa uertu tormante-le.
# |
Faucon sont de maintes natures. Dou
li uns uuet oiseler gras et li autres maigres.
Tuit faucon sont à panre granz oisiaus
et tu par ton sens li doiz faire panre auant
les granz oisiaus et puis les petiz ausis
comme nos auons dit ci-deuant. Tuit
faucon qui ont pennes noires sont d une
nature et tuit cil qui les ont blanches sont
d une autre nature.
# |
Quant tu uiaus conoistre la gentillesce
dou faucon resgarde se il a le chief raont
et le sommet dou chief plain et court bec
et gros et lonc col et amplas spatulas et
les pennes des eles soutines et cuisses longues
et iambes courtes et grosses et les
Pageu01P012
piez petiz et maigres saches que il est
gentis. Ice est la bone conoissance des
faucons. Toute uoie sont bon maint
lanier.
# |
Quant tu uoiz les faucons laniers estre
bons tu porras plus oiseler auec aus que
auec les gentis et doiz garder ses pennes
que eles ne soient brisiées auec l iaue
chaude et le doiz moult mediciner et li
doiz donner à mangier auec aloe de III
iors en III iors et garde que il ne siée
sor fust mais met le sor uiue pierre.
Garde touz faucons et oistors et espriuiers que il
n atouchent ne n aprochent calcinam.
# |
Quant tu uoiz qui ont les piez anflez et
les iex saches que il ont podagram. La
medicine est tele pran une once de burre et
une once d uile d oliue et une dragme de
aloe et mesle tot ansamble et oi[n]g ses piez
IIII foiz le ior iuque au tiers ior et le met au
soloil et li done à mangier char de chat et il
sera sains. Quant tu uoiz les faucons qui boichent
lor piez et traient a els les penne de
Pageu01P013
lor éles et de lor coes sachiez que il
ont gruffumum. La medicine est tele que
tu praignes sa fiante et la fiante de beste
et aloe et fort uin aigre igaument de touz
et met tout en I bacin d arein et mesle
ansamble et le met au serein par III iors
et puis baigne ton faucon et li done à
mangier char de colomb auec miel et poiure
et le met en occurté et fai ausis par IX
iors et quant tu li uerras bones pennes
uenir de la coe pran iaue rose et l en laue
et einsis sera sains.
Quant aucuns uuet norrir petit faucon
sanz uice il le doit norrir en tel meniere
done li manger carnem ursinam et pecorinam
et se il maniue autre char il perdra la
cuisse ou autre membre. Dou premier
oisel qu il prent done li à mangier tant
comme il uorra iuque au tiers oisel.
Quant tu uues qu il praigne autre si le
contraig ausi comme nos auons dit deuant.
# |
Quand tu as faucon nauré pran le blanc
Pageu01P014
de l uef et oile d oliue et mesle ansamble
et oig la où il est naurez et le garde d aigue
que il n i touche iqui.
Quant tu le uiaus muer si le leue de uin
chaut iuque il ait les cros. Se tu uoiz que
il i atouche si i mesle de l aloe. Et se il
est naurez souz l ele ou souz le piz ou es
coste ou es la cuisse mitte ibi stupam crossam
et tritam bene cum cultello donec in ala
cum cultello corrodatur. Aprés pran ensens
et cire igaument et sepum et raxam et destranpez
toutes ces choses au feu et coule et
ce sera trait. Et quant tu l en uiaus oindre
fait le chaut et oig a une penne iuque il
fait crossam et se tu i uoiz de mauuaise
char et il n an est deliurez pran uerde rame
et le met iqui iuque la mauuaise char soit
arregiée. Aprés pran l oignement blanc et
met iqui endroit et il sera gariz.
# |
Quant tu uues icelui tost muer en la
moitié de feurier met le en mue et li done
à mangier toutes chars iuque emmi mars.
Aprés met deuant lui une conche plainne
Pageu01P015
d iaue et li done mangier poulez et se tu
uoiz que il n est muez pran le recuit dou
lait auec miel et oig la char et li done se
il n est muez por ce pran la raigne et en
fai poudre et met sor la char et li done et
einsis muera et garde que tu ne l oste de la
mue iuque ses pennes soient accomplies.
Et quant tu l ostes de la mue garde que
tu ne le teignes à la chalor aprés le pais
de char de geline lauée en iaue et le taignes
moult sor ta main et ne ua oiseler
iuque à xx iors. Aprés se tu puez fai
li panre I oisel et tu qui en ies le
maistres selonc ta uolanté le mue que il ne
puet estre mauuais se ce n est par ta colpe.
Quant tu uoiz que tes faucons prant bien
les oisiaus si le tien ades en cele graisse et
se tu ne le fais en tel maniere tu seras
mauuais maistres et por ce prannent tuit
faucon mauuais uice.
# |
Li roi Dancus pensa et connut commant
il poist cuire ses faucons que la goute
ne les preist. Il fist la premiere cuiçon
Pageu01P016
souz l oil larmeus et profite à la uehue.
L autre cuiçon ou somet dou chief por la
dolor dou chief. L autre cuiçon sor le
no de l ele por la goute l autre es rains
por la goute. L autre cuiçon fai en la
plante dou pié por la goute et toutes
cuiçons sont bones à faire el mois de
mars.
# |
Quant tu uoiz marciam corrant par les
narilles et ne puet mangier saches que il
a la fertele. La medicine est tele poile li
le chief darrier et li oi[n]g de graisse ou de
burre et aprés quier la uainne qui ua as
iex et li tranche et pran une aguille et la
boute es narilles que ele isse de l autre
part et pran le burre et l an oig chascun
ior et le met en chaut leu iusque à IX
iors et einsis sera seins. Quant tu uoiz le
faucon perdre l ongle dou pié fai la medicine
en tel meniere pran la cartule de coton
et lampran à la chandoile et li cuis le doi
anson dou li ongles chiet. Aprés pran
miel et l an oi[n]g et le lie auec la carte de
Pageu01P017
coton et le laisse par uIII iors et il sera
sains.
# |
Quant tu baignes faucon garde que tu
ne le metes sor fust moiste que il n ait iqui
uenim de serpent uel de taranta uel de
rospo et se il auenoit que ces choses mordissent
le faucon fai en tel meniere la medicine
pran tyriacam et tria grana iuniperi
et li done cum petra asmina et le garde d aigue
iusqu à uIII iors et prant la raigne et
l ar en I pot de terre et en fai pourre et
puis en porre la char de chat et li done
et il sera seins.
# |
Et se aucune beste mort ton faucon
poile-le où la morsure est et se ele est petite
si la fai grant à I rasoir et pran
burre chaut et l oi[n]g iqui endroit et puis
fai entrait de encens et raxa et cera et sepo
et l an oi[n]g iluec et il sera sains.
# |
Quant tes faucons est baigniez et il se
point male chose est atouchier car il a
uenimez et anflez les piez por quoi se
tu le uiaus porter si aies bon gant car se
Pageu01P018
il te pierce la main il te fera grant mal.
# |
Quant il est baigniez et tu uias tost oiseler
arrouse-le d iaue et ua oiseler ce est
parfaite cure des faucons.
# |
A autre faucon qui son apelé faucon
mutart sont de grant hardement et sont
moult peruers. Nus hons ne set ices faucons
garder ausis comme autres faucons
se il ne les garde en tel meniere comme
cist liures dist. Icist faucon ne prennent
mie petiz oisiaus mais granz et les couient
plus faire ueillier que autres faucons. Ne
ne les doiz faire ne trop maigres ne trop
gras. Et se il sont malade si les cure en
tel meniere comme il est dessus dit ou de
la passe auec pipion et aprés empli I pot
nuef d iaue et met au feu et la cuis moult
et aprés la met en conche d erains et li
met deuant et se il boit il sera gariz et se
il ne boit si le medicine des desusdites
medecines et einsis les porras auoir sains.
Et saches bien que il sont li meillor faucon
qui soient el monde.
Pageu01P019
Quand tu les uiaus contraindre si les
contrai[n]gen tel maniere escorche la geline
et en fai tria purgatoria et lor done. Et
se tu les uiaus bien sains si oi[n]g le gant
cum muscato et il seront sain. Et si ne les
laisse pas ester fuer as chans. Et quant tu
le uiaus giter as oisiaus giete-le ançois
que les autres faucons. Et se il faut que il
ne prant ne doute pas car il repairera
à ta herberge. Icil maistres ne fu mie
mençongiers mais uoir disans ices medicines
sont bones et parfaites et bien esprouées.
# |
Guillaumes li fauconniers qui fut norriz
en la court le roi Rogier qui puis demora
moult auec son fil et ot I maistre
qui fut bien anseigniez et sages en l art
des faucons et cist Guillaumes sot toutes
choses que cil sauoit et tant plus que il uost
faire I liuret de cest art et li commencemenz
est tiex. Ne doutez pas mais sachiez
certainement que nus tiex n est el monde.
Pageu01P020
# |
Quant tu uoiz que il a surcinum mumiam
done li char de porcel et l autre ior
done char de chat et le tien iusque il soit
einsis deliurez.
# |
Quant il a malum agrum si pran une
aguille d acier et la chaufe au feu et li
cui l oil larmeus et darrier le chief et
aprés l oi[n]g de sain de chat et li done la
char de chat auec encens iuque à IX iors
et il sera sains.
# |
Quant il a malum prisicum accipe muscatum
et autant de grains de froment et le
bat en mortier de pierre et li met es
oroilles et met auec uin aigre et li done
carnem caprinam ablutam en medicine et
il sera sanez.
# |
Quant il a goute arcetique si le cui enson
le chief et le cui en la iointure dou
pié d une aguille d acier et li done à
mangier arondelle cum cimino trito iusque
au tiers ior et il sera sanez.
# |
Quant il a la goute en la gorge pran
la coste dou porcel salé sanz char et le
Pageu01P021
met en miel bouli et li done et l autre ior
done li coulon dur et il sera sanez.
# |
Quant il a la goute mortel es rains
pran mumiam et uicti coracem et li done
mangier et l autre ior done li grasse geline
et il sera sanez.
# |
Quant il a sileram pran herbarstrcllum
et l ar et en fai poudre et en poudre la
char lacerti et li done iuque à tiers ior et
aprés li done char d ours iuque il soit gras
et lors sera sanez.
# |
Quant il a la goute granffe si li cui la
plante dou pié d une aguille d arain et il
garra.
# |
Quant il a fieure si pran muscatum et
mesle auec graisse de geline et li en oi[n]g
les piez et il garra.
# |
Quant il a la pierre in magone pran la
passe et l oi[n]g de miel et li done à mangier
et il garra.
# |
Quant il a la pierre ou fondement
pran la cornaille et li giete as piez et li
laisse mangier par III iors et il sera sains.
# |
Pageu01P022
Quant il a lumbricos bat la mante et
pran le ius et le mesle auec uin aigre et
met la char de poule en cele medecine et
li done mangier et il garra.
# |
Quant il a la tine pierce le cuir où la
tine est à une aguille et tu troueras soie
samblable de cheual et la trai hors et
garde qu elle ne soit rompue et puis
oing iqui endroit de aloe et garde qu il
n i atouche de son bec et le leue d aigue
rose tout se tu puez et se tu ne puez se
li laue le mal et il sanera.
# |
Quant il a anfondeure pran uin chaut
auec poiure broié et li met en la gorge
et li fai tenir donec digerit et il sanera.
# |
Quant il a podagre si le cui en la plante
dou pié de carte de coton et le met sor uiue
pierre et oi[n]g la pierçe de uiez oingt
et li done sucre et il garra.
# |
Quant il a griffum pran la fiante de la
soriz et l escorce de la racine d orme et la
fai boulir en iaue iusque l iaue soit rouge
et destrampe le fiens de la soriz de cele
Pageu01P023
iaue et l an leue par III iors aprés pran
uin blanc et sain et l an leue par III iors
et il garra.
# |
Quant tu le uiaus faire hardi ne le porte
pas par les rues ne par la cité ainçois le
tien en leu secré et uers le soir le porte
po sor ta main et einsis sera hardiz et ne
li done mie espurgement de oie mais de
grue uel stardo uel achirone. De ces III li
done la diéte la quele tu fais de coton et
ne li done mie chascun ior uin aigre mais
que por l orgoil qui art le polmon et le
foie. Se il a orgoil tu li en donras el mois
iuque il soit humiliez et c est bone diéte
de toutes natures de faucons que nos auons
desus dit.
# |
S aucuns maistres dit que il ne prennent
oisiaus il ment et dit faus et ne set que il
dit et s aucuns uuet que il preignent oisiaus
face la diéte qui est desus dite et il
pranront bien et seront bon et parfait. Del
norrissement est bon ce que nos auons dit
touteuoie tu li puez doner char de colons
Pageu01P024
et d asne et c est bons norrissemenz.
# |
Quant tu le uues tost muez chasque ior
met li deuant lui iaue et einsis sera tost
muez. Et li done soriz et einsis sera mieus
muez. Et si ne le baigne pas mais que de
III iors en III iors et se tu les baignes
il s anorguillissent et s anfuient. Nus
maistres ne seit tant de nature de faucons
que il sache d où il sont et d où il issirent
ausis com cil maistres Guillaumes qui plus
en set que tuit autre home.
# |
Li faucons qui premiers apparurent au
monde il les quonnut. Il uindrent en Babiloine
en la montainne de Gilboe. Denqui
uindrent en Esclauonie ad Palunudum
qui est in pertincncia Policastri. Li faucon
de Palinudi et li espriuier de Bruca et li
oistor d Esclauonie icist sont tuit lo
meillor dou monde. Li faucon blanc et rouge
eissirent des noirs et li faucons maasles
des noirs fu mors et la femele demora et
quant ele estoit en amor uns oisiaus li
apparut qui estoit diz bucalins et la tint
Pageu01P025
et d els issirent cil faucon qui ont les pennes
blanches et sont ausis comme anoultre
et por ce sont einsis hardi et cist faucon
sont adés bon se par aucune colpe ne
uient. Li autre faucon qui sont rouge issirent
einsis des premiers noirs en tel meniere
que la noire perdi son mari et s acompaigna
à labarello et ot compaignie à
lui et en sont né li rouge et cil sont moult
hardi mais il sont de trop grant trauail si
les contrain en tel meniere done li tria
purgatoria dou cuir de geline en iaue et le
met en oscur et le laisse ester iusque à
l aube dou ior et puis le chaufe au feu et
ua oiseler et adés le tien plus maigre que
les autres faucons.
# |
Le faucon noir tenras en tel meniere ne
trop maigre ne trop gras et le constrain
de purgatoires de geline et ne le met pas
en iaue se il n est orguilleus et se il est
orgueilleus met les purgatoires en l iaue
et le tien plus en ta main que autres faucons
et garde que il ne uoie anguile car
Pageu01P026
aprés ne uorroit panre oisel et garde tant
com tu puez que nule chose n atouche à
ses pennes quant tu le gietes as oisiaus et
garde que tu ne maignes mauuaisement ta
main car il perdrait la uolanté de panre
se tu le gitoies mal ice est la meillor
conoissance à touz qui soit el monde.
# |
Blanc faucon sont bon et touteuoie
quant il sont sor ne les porte pas oiseler
iuque il seront mué et aprés la muance
sont parfait.
# |
Tuit maistre dient que faucons qui prant
achirorem pert la uolonté de panre. Mais
maistre Guillaumes fait içaus fauçaires et
mançongiers en tel meniere que se il prant
achirorem si en maniuce tant comme il
uoudra mais que il ne maniuce le sanc
car la chars que il maniue li fait panre les
grues ne n an pert pas la uolonté mais
por le sanc tant seulement et ce esproua
maistres Guillaumes qui plus en sauoit que
nus qui uiue.
# |
Quant tu uues faire les laniers faucons
Pageu01P027
gruiers si met en une uolte souz terre IIII
faucons laniers que il ne uoient clarté mais
que lorsqu il les esbat sor sa main par
nuit et deuant le ior ua oiseler et quant li
iors est nez anuoie-les à une grue longue.
En icelui uas en uain as oisiaus. Done lor
seulement la ceruele de la geline et la baigne
en uin pur. Et fait dou feu en cele fosse
où il demourent et quant ele sera chaude
si en oste le feu et les met iquilueques et
einsis sanz doute seront gruier de la moitié
de ioingnet iuque à la moitié d octobre.
Et si tu les mues ils seront meillor aprés la
mue et quant li froiz uenra si les laisse
que il ne ualent riens et ce est esproué.
# |
Quiconques maistres uuet oiseler si ne
uoise pas moult as oes se ce n est par
necessité car il sont plus d oes que d autres
oisiaus et por ce ua il as oes quant tu le
gietes as autres oisiaus touteuoie est bone
chose de giter as oes car eles les font hardiz
et si oisele po que tuit grant oisel le
lassent moult.
Pageu01P028
# |
D autre nature sont faucon et sont apelé
esmerillon et sont petit et bon et parfet et
prannent touz oisiaus quelconques. Li espriuier
prannent et plus uolent que autre oisel.
# |
Li maistres qui uiaut oiseler ices faucons
il couient que il les face oiseler dedanz
uIII iors car aprés sont corrompu et ne
ualent riens mais touteuoie li bons maistres
lor puet faire panre grues par tele
diéte et par tele deuision com li autre faucon
et se tu lor uues faire panre grues il
couient auoir xii esmerillons.
# |
Et quant uos uerrez que uostre oisel
seront pouilleus c est à dire plain de pous si
prenez demie liure ou plus selonc ce que
li oisiaus est grans de straphisare et la
batez et metez en une paele plainne d iaue
et la faites boulir et quant ele sera refroidiée
si lauez l oisel si morront li poouil.
# |
Quant uostre oisel brisent aucuns de lor
ongles ou arrachent par auenture si prenez
dates et li liez desus le mal à I po de cendal
Pageu01P029
en tel meniere qu il ne puisse cheoir
si li adoucira li piez et li ongles li reuenra
tost. Et quant tu uues tost faire muer I
faucon si pran I grant serpent et le cuis
en une paële où il ait grant planté de iaue
et le cuis si bien que toute la char li chiée
des os et puis si prant dou fromant dou
meillor que tu porras auoir et le cuis en
l iaue où li serpens sera cuiz et pran II
gelines ou III bien granz et les metez en
une iaole et lor donez a mangier de cel
blef et eles plumeront toutes et demorront
toutes nues por le uenin qui sera ou blef
qu eles auront mangié. Puis prenez de ces
gelines et en donnez a mangier à uoz faucons
et il mueront tantost et gîteront hors
lor pennes et reuanront bones et grans.
§ Explicit etc. de falconibus.
