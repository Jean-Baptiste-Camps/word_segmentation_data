#META#  TextURI           IugAmD
#META#  DEAF              http//www.deaf-page.de/bibl/bib99i.php#IugAmD
#META#  TL                
#META#  FEW        	
#META#  ARLIMA            https//www.arlima.net/eh/florance_et_blancheflor.html
#META#  Author           
#META#  AuthorBorn        
#META#	AuthorBornAmb	  
#META#  AuthorDied      
#META#	AuthorDiedAmb	  
#META#	AuthorFl1	      
#META#	AuthorFl2	      
#META#  TextTitle         Iugement d amour ou Florence et Blancheflor
#META#  TextSubtitle  
#META#  Textuols         
#META#  TextSubi         
#META#	TextDom          
#META#	Translation       
#META#	Collection       
#META#	CollectionNo	  
#META#  TextDescARL       uers octosyllabiques à rimes plates
#META#  TextDescuers      8
#META#  TextDateARL       XIIIe siècle
#META#  TextDateAdi       13
#META#	TextDateMin	      1180
#META#	TextDateMax	      1210
#META#  EdEditor          Oulmont Charles
#META#  EdPlace           Paris
#META#  EdPublisher       Champion
#META#  Eduol             
#META#  EdYear            1911
#META#  EdPages           122-142
#META#  MsBase            Paris BnF fr 837
#META#  MsOther           Paris BnF fr 1593
#META#  MsOther           Paris BnF fr 19152
#META#  MsOther           uiena ÖNB 2621
#META#  MsNum             4
#META#	MsDateARL         
#META#	MsDateAdi         
#META#	Form              u
#META#	Complete          true
#META#	NoWords           
#META#	NoLines           418
#META#	DialAuth      
#META#	DialScribe    
#META#  ScanURL           https//archiue.org/stream/lesdbatsducler00oulm#page/140/mode/2up
#META#  ScanURIOther  
#META#  ArkID             ark/13960/t2m62cb18
#META#  LccnID          
#META#  OclcID          
#META#  WebAuthor         Gustauo Fernández Riua
#META#  ORCIDWebAuthor    https//orcid.org/0000-0002-2202-6354
#META#  WebReuiewer       
#META#  ORCIDReuiewer     
#META#  MiscInfo        
#META#  CCLicense         CC BY-NC-SA 4.0 International

LE IUGEMENT D AMOURS
Pageu01P122
De cortoisie et de barnage
Ot cil assez en son corage
Qui cest conte uout presenter
Que uous m orez ci aconter.
En son prologue deffendi
Cil qui parfont i entendi
Qui ces uers set molt bien se gart
Qu il ne les die a couart.
A uilains ne a uanteors
Ne doit on pas conter d amors
Mes a clers ou a cheualiers
Qu il i entendent uolentiers
Ou a pucele debonere
Quar ele en a auques a fere.
El mois de mai par .I. matin
Pageu01P123
Il puceles en I iardin
Entrerent por esbanoier 
Forment fesoient a proisier.
Andui furent d un fier corage
D une biauté et d un parage.
De II mantiaus sont affublees
Qu en I isle firent II fees.
Ne furent pas ouuré de laine
Onques n i ot oeure uillaine.
Li estains fu de flors de glai
Traime i ot de roses de mai
Et les panes furent de flors
Et les listes furent d amors 
Les ataches sont bien ouurees
A II besiers d amors fermees
Et molt sont riche li tassel
Atachié sont a cri d oisel.
Par le uergier lez I pendant
S en aloient esbanoiant.
En I ual trueuent I ruissel
Qui soef cort par le praiel.
La ont mirees lor colors
Pageu01P124
Qui souent lor changent d amors
Puis s assistrent soz l oliuier
Qui fu plantez lez le grauier.
L une parla com preus et sage
Premiere a dit en son corage
Comme auroit ore bone uie
Li amis qui tiendroit s amie
Toute seule celeement
Sanz compaignie d autre gent.
S il s entramoient bien andui
Il n i querroient ia nullui
Fere porroient lor ualoir.
L autre respont uous dites uoir
Quar pleüst ore a Dieu le roi
Que ci fussent li nostre andoi
Ne le besier ne l acoler
Ne lor porrïons nous ueer
Mais geu qui tort a uilonie
Ne lor soufferrïons nous mie
Quar il nous conuient bien garder
Qu on ne se puis de nous gaber.
Tant com li arbres est foilluz
Pageu01P125
Est il amez et chier tenuz
Et quant la fueille en est cheüe
Molt a de sa biauté perdue.
Ausi est il de la meschine
Qui de sa chasteé decline
Ia n ert si haut emparentee
Ne soit en grant uiuté tornee.
L autre respont uous dites uoir
Mielz aim hennor que trop auoir
Assez ont deuisé le ior
Et de sauoir et de folor
Et de quanques lor plot au cuer.
Se l une fust a l autre suer
Ne fussent eles miex paraux
De compaignie et de consaus 
Mains ainz que prime fust sonee
Fu molt male la desseuree.
Por assez petit d achoison
Issirent fors de lor reson.
L une auoit a non Blancheflor
Qu ainz ne se pot tenir d amor
Et l autre auoit a non Florence
Pageu01P126
Qui le ior commença la tence
Molt doucement et par amor
A demandé a Blancheflor
Quar me dites gentil pucele
Qui tant estes plesant et bele
De uo fin cuer leal et bon
Qui en auez uos fait le don
Celui que uos deuez amer
Ne me deuez uous pas celer.
S ele deuint pale et uermeille
Ce ne fu mie de merueille 
De respondre n est pas uilaine
Parla com bouche de seraine.
Si a dit l autre pucele 
Ie uos dirai ma damoisele
A cui i ai donee la flor
Et de mon cuer et de m amor.
Un clerc cortois iolif et bon
Ai de m amor doné le don 
Pageu01P127
Il est molt biaus mes sa bontez
uaut miex assez que sa biautez
Sa bonté ne sa cortoisie
Ne sauroie raconter mie.
L autre respont Molt me merueil
Ou uos auez pris tel conseil 
Ie plaing molt uostre cortoisie
Quant a un clerc estes amie
Quant uostre amis est au moustier
Torne et retorne cel sautier
Torne et retorne cele pel
Por uos ne fet autre cembel.
Mes i ai ami et bel et gent
Quant il uait au tornoiement
Et il abat un cheualier
Il me presente le destrier.
Cheualier sont de molt haut pris
Il ont sor tote gent le pris
Et le los et la seignorie.
Chetiue quar lai ta folie
Por qu aimes tu cel clerc d escole
Pageu01P128
Cel chetif cele bische fole
Cel bertaudé cel haut tondu
Blancheflor lui a respondu
Ausi com par grant felonie 
Damoisele c est uilonie
Quant uous le mien ami blasmez
Mes quant le cheualier amez
Assez plus fole estes de moi
Si uous dirai reson por qoi.
Cheualier sont molt lasche gent 
Quant il uont au tornoiement
Il n ont pas du pain a mangier
Se chascuns n i met son destrier
Ou son escu ou son haubert.
Ie prouerai tout en apert
Deuant toutes les genz du mont
Pageu01P129
Que sor toutes les genz qui sont
Doiuent li clerc auoir amie
Quar plus seuent de cortoisie
Que autre gent ne cheualier
Ne seuent uaillant un denier
Enuers clerc qui d amors s enuoise.
Florence cui forment en poise
Que Blancheflor la contralie
Si dist Il ne remaindra mie
Par mon chief si com uous cuidiez
Ie uos semoing que uous soiez
D ui en cest ior en Xu iors
Droit a la cort au Dieu d amors
La irons querre iugement.
Cele l otroie bonement 
N i ont plus paroles tenues
Fors du uergier s en sont issues
Ne sai que uous en deïsse el
Chascune uait a son ostel
Le ior uint qu eles orent dit
Dont n i ot point de contredit
Que ne uoisent au iugement 
Lors se lieuent isnelement 
Pageu01P130
Tout maintenant que sont leuees 
Richement se sont atornees 
D uns garnemens riches et biaus 
Ains nus hom ne uit lor paraus 
Cotes orent de roses pures 
Et de uioletes ceintures 
Que par solaz firent amors  
S orent mantiaus de iaunes fors 
A deux besiers d amors tailliez 
De flors de lis ont cueuurechiez 
S orent por plus soef flerier 
Chapiaus de mugue et d aiglentier. 
Quant ainsi furent atornees 
Sor deux palefrois sont montees 
Qui estoient plus blanc que nois 
Et molt sont riche lor harnois 
Li frain furent d or toz massis 
Qui sor les palefroiz sont mis. 
De tele oeure sont li lorain 
Li poitrail ne sont pas uilain 
Pageu01P131
Cloches i a d or et d argent 
Qui ades par enchantement 
Sonent d amors un son nouel  
Ainz Diex ne fist tel cri d oisel 
El mont tant com li solaus cueure 
Qui aus clochetes feist oeure 
N est hom tant eust maladie 
S il oiSt cele melodie 
Que il tantost haitiez ne fust 
Les seles ne sont pas de fust 
Ainz sont d yuuire sororees 
A eschequiers d amors ouurees. 
Quant cheuauchié orent assez 
Tant que miedis fu passez 
La tor uirent et le palais 
Qui n estoit pas de pierre fais 
Pageu01P132
La ou tint cort li dieus d amors. 
Il fut couuers de blanches flors. 
Roses i ot entremeslees 
Les lates resont bien ouurees 
A clous de girofle atachies 
Qui de canele sont taillies 
De sicamor sont li cheuron 
Et li mur qui sont enuiron 
Sont li dart de quoi amors trait 
Et bien sachiez tout entresait 
Que ia postiz n i aura clos 
Ne ia uilains n en ert tant os 
Que le postiz past ne la porte 
Se le seel d amors n aporte. 
La sont les puceles uenues 
Souz la sale sont descendues 
Desouz un pin en un prael. 
Du pin descendent dui oisel 
Pageu01P133
Qui les puceles adestrerent 
Amont el palais les menerent 
La ou li diex d amors estoit 
Qui en un biau lit se gisoit 
Qui estoit fez de flors noueles. 
Quant il uit uenir les puceles 
Du lit se lieue isnelement 
Si les reçut molt gentement 
Andeus les a par les mains prises 
Deioste soi les a assises 
Puis lor demande  Est ce besoing 
Qu estes uenues de si loing  
Blancheflor qui bien fu aprise 
Et de l amor au clerc esprise 
Li dist Sire ie uos dirai  
Auant ier par un iour de may 
En un uergier nous en entames 
De nos amors andeus parlames 
 Tant que par auenture dis 
Issi com il m estoit auis 
Que Clers set plus de cortoisie 
Et que miex doit auoir amie 
Pageu01P134
Que autre gent ne cheualier. 
Cele ne le uout otroier 
Ainz respondi par felonie 
Et dist que clerc ne seuent mie 
uers cheualiers un tout seul as 
Ne de deduit ne de solas 
S en uenons querre iugement. 
Li rois lor respondi briefment  
I assamblerai toz mes barons 
La uerité uous en dirons.
Li rois a sa Cort assamblee 
La querele lor a contee 
Puis lor a dit  Nel celez mie 
Liquels doit miex auoir amie 
Ou li Clers ou li cheualiers 
Premiers parla li espreuiers  
Sire fet-il ie uous dirai 
La uerité quar bien la Sai 
Ie sai d amors toutes les lois  
Si di qu assez sont plus cortois 
Li cheualier que clerc ne sont. 
Li rousingnols lors li respont  
uous i mentez dans espreuiers 
Pageu01P135
Ia ne saura tant cheualiers 
De deduit ne de cortoisie 
Come li Clers qui a amie.
Li faucons s est en piez leuez  
Par mon chief fet il uos mentez 
Dans rousingnols ce ne puet estre 
Que tant sachent ne clerc ne prestre 
Ne autre gent com cheualier  
Tout en apert os bien iuger 
Deuant contes et deuant rois 
Que cheualier sont plus cortois 
Que clerc ne sont ne autre gent. 
uous mentez trop apertement 
Dist l aloe sire faucons 
Ie di Oiant toz ces barons 
C une haute amor seignorie 
Seroit en clerc mieus emploie 
Qu en cheualier n en duc n en roi. 
uous mentez en la moie foi 
Dame aloe li gays respont 
Que sor toutes les genz qui sont 
Sont cheualier preu et uaillant. 
Pageu01P136
Li chardonereus saut auant  
Dans gays fet il uous i mentez 
Molt estes ores forsenez 
Fols et fels cruels et estous 
Qui ci mentez oiant nous tous 
Tuit cil du monde seuent bien 
Que chCA•alier ne seuent rien 
Ne de deduit ne de franchise 
Se il ne l ont de clerc aprise.
Par mon chief dist li orieus 
uous mentez dans chardonereus 
Ia n auendra coment qu il praingne 
Que cler a cheualier se praingne 
De deduit ne de cortoisie  
Clers ne doit pas auoir amie 
Ainz doit auoir un grant sautier 
Ou il puist lire et uerseillier 
Li Clers doit proier pour les ames 
Et cheualiers doit auoir dames 
Et puceles a son uoloir. 
Pageu01P137
Quar il seuent tot le pooir 
De deduit plus que autre gent. 
uous mentez trop apertement 
Dans oriex fet li mauuis 
Dehez ait li cors et li uis 
Qui si uous aprist a iugier 
Ia n auendra que cheualier 
Sachent enuers Clers nule rien 
De cortoisie ne de bien  
Clerc sont cortois et preu et large  
De cheualiers plaine une barge 
uaut uns clers ce uos di ie bien. 
Nus ne se prent a eus de rien. 
Li estorniaus s est tost leuez  
Sire mauuis tort en auez 
Fet il qui si auez iugié. 
Cheualier sont molt enseignié 
Sage et cortois preu et uaillant  
Clerc ne seuent uaillant un gant 
uers cheualier de nul deduit.
Ainsi par la sale trestuit 
S entretenoient qui mieus mieus 
Pageu01P138
Lors se leua li rousingneus 
Li rousingnols lors se leua  
Seignor dist il entendez ça 
Amors m ont fet lor conseillier 
En cort roial os bien iugier. 
Selonc ma pensee et mon sens 
En dirai ie ce que i en pens 
Ie di qu il n est nus homme el monde 
Tant com il dure a la reonde 
Qui enuers clerc prendre se puist 
Ne de solaz ne de deduit 
Ia n auendra que nus praingne. 
Nature lor done et ensaingne 
Tout bien et toute cortoisie. 
Cheualier ne se painent mie 
Enuers clers d amors maintenir 
Et si uous di bien sans mentir 
Qu amors fust grant pieça perdue 
Se par clerc ne fust maintenue. 
Deuant uos toz l os ie bien dire 
Et se nus m en uoloit desdire 
Par bataille le proueroie 
Et cors a cors m en combatroie.
Pageu01P139
Li papegaus s est tost leuez  
Seignor dist il oez oez 
Ie di que li rousingnols ment 
De la bataille me present 
Ie l en rendrai ou mort ou pris.
Son gage tent li rois l a pris 
Et li rousingnols saut auant 
Il a au roi baillé son gant 
Pour la bataille confermer 
Et li rois les a fait armer 
Sans plus atendre nule chose. 
Lor haubert sont de passe rose 
Et lor hiaume de primeuoire 
Et lor gambison[s] sont de uoire 
Les uentailles orent lacies
A clous de girofle atachies 
De Hors de genoiures ouurees 
Et de roses orent espees  
Moult parut bien aus garnemenz 
Qu es uassaux ot granz hardemenz. 
Quant armé furent a deliure 
Li rois une sale lor liure 
A flors painte sans nule faille 
Pageu01P140
La ou il feront la bataille. 
Quant el champ furent li uassal 
De fierté furent paringal 
Il orent les corages fiers 
Li rousingnols parla premiers  
Dans papegaus ie uous deff 
Et si uous di tres bien de fi 
Ie uos donrai un cop de pres 
Et se uos n estes bien couuers 
Ie uos toudrai du cors la uie.
Lors a s espee fors sachie 
Sore li cort de randonee 
Assise li a tel colee 
Sor le hiaume que tout l estone 
Et cil un tel cop li redone 
El chief amont que d une part 
Li desront le cercle et depart 
Et bien uous di que mort l eüst 
S amors soustenu ne l eüst 
Mes li rousingnols par grant ire 
L empaint et boute et sache et tire 
Si qu a terre l abat a force. 
Pageu01P141
Li papegaus souz lui s esforce 
Mais ne puet tant que se relieue 
Lors uoit bien que ses tors le grieue 
Quant plus combatre ne se puet 
Lors uoit bien que rendre l estuet  
Sire fet il tenez m espee 
La bataille auez afinee 
Ie uos creant et reconnois 
Que clerc sont uaillant et cortois 
Et que toz biens en aus abonde 
Plus qu en toutes les gens du monde. 
A tant les fet li rois leuer. 
Qui ueist Florence plorer 
Ses cheuex ront ses poins detort  
Dieus dist ele la mort la mort  
Adonques s est trois fois pasmee 
Et a la quarte est deuiee. 
La s assemblent li oisel tuit 
Si l enfueent a grant deduit 
En un riche sarcu l ont mise
Pageu01P142
Paint a flor et bel a deuise 
Et une pierre dessus mistrent 
Et ces deus uers desus escristrent  
Ici est Florence enfouie 
Qui au cheualier fu amie.
# |
Explicit le iugement d amors. 
