#META#  TextURI          SGeorgDeG
#META#  DEAF             http//www.deaf-page.de/bibl/bib99s.php#SGeorgDeG
#META#  TL               S George M
#META#  FEW
#META#  ARLIMA           https//arlima.net/no/2627
#META#  Author                   
#META#  AuthorBorn      
#META#	AuthorBornAmb
#META#  AuthorDied      
#META#	AuthorDiedAmb
#META#	AuthorFl1
#META#	AuthorFl2
#META#  TextTitle        L ystoire de saint George
#META#  TextSubtitle	 
#META#  Textuols         1
#META#  TextSubi         hagiography
#META#	TextDom
#META#	Translation
#META#	Collection
#META#	CollectionNo
#META#  TextDescARL      uers octosyllabiques à rimes plates
#META#  TextDescuers     8
#META#  TextDateARL      2em. 14es.
#META#  TextDateAdi      f14
#META#	TextDateMin
#META#	TextDateMax
#META#  EdEditor         Matzke Iohn E.
#META#  EdPlace          
#META#  EdPublisher      PMLA
#META#  Eduol            17
#META#  EdYear           1902
#META#  EdPages          158-171
#META#  MsBase           Amsterdam Bibl. Philos. Herm. 58 (anc. Cheltenham Phillipps 3668)
#META#  MsOther          
#META#  MsNum            1
#META#	MsDateARL    
#META#	MsDateAdi
#META#	Form
#META#	Complete         yes
#META#	NoWords			
#META#	NoLines			 551
#META#	DialAuth
#META#	DialScribe
#META#  ScanURL          https//archiue.org/details/publications18modeuoft
#META#  ScanURIOther
#META#  ArkID            ark/13960/t14m93d9w
#META#  LccnID
#META#  OclcID
#META#  WebAuthor        Dauid Ioseph Wrisley
#META#  ORCIDWebAuthor   orcid.org/0000-0002-0355-1487
#META#  WebReuiewer      
#META#  ORCIDReuiewer    
#META#  MiscInfo         known as the De par le filz uersion
#META#  CCLicense        CC BY-NC-SA 4.0 International 


*** START
PAGEu01P158
§ Cy commence l ystoire de Saint George.
De par le filz sainte Marie 
uous uueil ie recorder la uie
De saint George et sa passion
Comment et par quel occasion
PAGEu01P159
Il fut martir et mis a mort
Sans ce qu il en eust nul tort
Fors que pour exaucier la loy
De Ihesucrist le nostre roy.
...
...
La uie par deuocion
Soit cheualier ou autre hom
En bataille ne sera prins
Ains y gaignera los et pris
Sur ses ennemis aura pouoir
Mais qu il ait tous iours bon espoir 
Es miracles du bon martir
Qui prist en Dieu tout son desir.
Dieu fist belles uertus pour lui
Si comme uous orrez ia cy.
Par trois fois prist mort le prodomme
De co fait le scripture somme.
Une beste sauuage estoit
Qui toutes les gens deuouroit.
Moult par estoit laide et hideuse
Maintes meres fist doloreuse.
Elle repairoit en une uille
Ou ne demouroit filz ne fille
Qu elle ne passast par son uentre
Un en auoit le iour de rente.
De paour que plus n en preist
S en la uille alast ne uenist
Establirent ou elle prendroit
Ceulx de la uille la endroit.
De chascun hostel un enfant
Conuint chascun iour au serpent
Et qui n a enfans si y aille
Qu il conuient acomplir leur taille.
Tous les enfans furent faillis.
Les gens furent moult esbays
Oncques n y remaint qu une fille
Qu estoit au seigneur de la uille.
Le seigneur dist que il uouloit
Et pour ce que raison estoit
Que sa fille alast prendre mort
Ne uoult faire a ses hommes tort.
PAGEu01P160
Quant uint l endemain au matin
La fille fut mise au chemin.
Grant dueil en orent pere et mere 
Quelle estoit de belle maniere.
Hors de la uille la conuoient
Car plus auant aler n osoient.
Grant dueil firent pour leur enfant
Quant uindrent au departement. 
Quant elle fut en son chemin
Moult pensant ot le chief enclin.
Un homme a cheual uit uenir
Bien cuida estre pres de mourir.
En son cuer dist tout quoiement
Ha laisse ie uoy le serpent.
Il uient uers moy ie uois uers lui
Il n aura ia de moy mercy.
Quant elle fut de lui apressée 
Adoncques s est asseurée
Et dist qu il a grant hardement
Puis qu il n a paour du serpent.
Quant Saint George uit la pucelle
Qui estoit auenant et belle
Si demanda ou elle aloit 
Ainsi seule comme elle estoit.
Sire ie uois liurer mon corps
A un serpent qui est la hors.
Ceulx qui ont de lui grant doubtance
M y enuoient par leur sentence.
Saint George dist a la meschine
Fille uous estes sarinzine
Mais se uous uoulez en Dieu croire
Le serpent ne uous puet mal faire.
Sire i y croieray uraiement
Me puet il donc estre garant
Ouil uoir ma tres doulce amie
Menez m y et ie uous en prie.
Ilz n alerent gaires auant
Qu ilz ne ueissent le serpent.
Droit a la cité tient sa uoie
Car trop lui demouroit sa proie.
Saint George lui dist haultement
De par Dieu le roy tout puissant
Te coniur que n aies pouoir
Pageu01P161
Que d illec te puisses mouuoir.
Fille dist Saint George prenez 
La ceinture que ceinte auez
Et la gettez hardiement
Entour le col a ce serpent.
Sa ceinture au col lui getta
Oncques le serpent ne bouga
Droit a la uille l en menerent
Les gens grant ioye en de menerent.
Le pucelle dist a son pere
Sire croiez uous et ma mere
Ou Dieu a ce bon cheualier
Grant pouoir a de uous aidier.
Toutes les gens s agenoulerent
A Saint George mercy crierent
Pour Dieu qu il occie la beste
Trop par est laide et deshonneste.
Lors la fery sans demourance
Par le chief du fer de sa lance.
Tous crierent a plaine gorge
Nous croirons le Dieu Saint George 
En icel temps dont i ay parlé
Que le bon saint fut martiré
Estoient trois roys d un pays
Ensemble ont fait un compromis.
Dyables ont en leurs querolles
Car ilz croient fausses ydoles.
Chascun des trois auoit iuré
Que trestous ceulx de leur regné
Qui ne croiroient en leurs ydoles
Et qui n enterroient es queroles
Que ie uous ay deuant nommés
Peines leur sont appareillées
Sy males et si engoisseuses
Qu a chascun sont espouenteuses.
Quant les crestiens l ont ouy
Chascun a grant paour de lui
N y a cellui qui ose croire
En Dieu n en point de son aflaire.
Il aduint que l empereur
Qui du pays estoit seigneur
Estoit appella Dacien
PAGEu01P162
Et fut moult mescreant paien.
Crier fist par tout son empire
Que ceulx fussent mis a martire
Qui croiroient Nostre Seigneur  
Crestiens sont a grant douleur.
Ly emperere Dacien
Ot fait faire par son engien
Une ymage d or et d argent
Pour faire aourer a sa gent.
Abulon lui ot mis a nom
Hault l ont mis dessus un perron.
Soubz lui sont les autres ydoles
Ceulx qui les croient sont folz et foles.
Ilz ne croient mie que Dieux
Feist la terre ne les cieulx.
Nostre Seigneur qui fait tous biens 
Pour exaulcier les crestiens
Y enuoia un messagier
Saint George ot nom le cheualier. 
Quant il fu uenu au pays
Ou l empereur auoit tramis 
Ses messages pour demander 
S on peust nulz crestiens trouuer
Nul ne s i osoit demoustrer
Quant Saint George dist haultement
Croiez en Dieu omnipotent
Ains que Saint George eust finée
La parolle qu ot commencée
Pour conforter les crestiens
L orent saisy les mescreans.
L un le bouta auant autre arriere
Et l amainent a l emperere
En leur loy orient comme chien
Roy emperere Dacien
ueez cy un crestien traytre
Qui uous et uostre loy despite 
Quant l emperere uit l ymage 
De cil qu estoit de Dieu message 
Moult lui sembla de belle forme 
Grant fain a que uers lui se tourne.
Si lui a demandé son nom
Comment il est si hardi hom
PAGEu01P163
Qu il ose dire au contraire 
De son dieu qu il auoit fait faire.
I ay nom George et suy crestien  
uostre dieu ne uault pas un chien. 
Ie croy Dieu qui fist tout le monde 
De qui tout bien et grace habonde. 
L emperere dist maintenant
George moult estes bel enfant
Mais moult auez pou d esciant 
Qu alez mon dieu si fort blasmant. 
En Abulon mon dieu croiez
Tous en soiez riches clamez.
Sire mais aorez Ihesucrist
Qui fait aux arbres porter fruit
Et fait croistre tous autres biens
De quoy uiuent tous crestiens
Et ces ydoles hors getez 
Dont uous estes si redoubtez.
Quant l emperere l ot ouy 
Au cuer fut doulent et marry.
A celle heure tint un coutel
Cuida ferir le damoisel 
Parmy le pié deuant le gent.
Le coutel ressort maintenant 
Dessus le pié de l emperere
Par la grace de Dieu le pere.
Et quant l emperere ce uit
Si le tint a moult grant despit.
Son dieu Abulon a iuré
Que George en male heure fu né 
En la prison l a fait getier
Et puis l a fait crucifier
Et li fist mettre en lieu de tombe
Sur le pis une mole ronde.
Une roe ot fait faire 
Cellui qui est de Dieu contraire
Qui fut a bons rasouers trenchans
Pour destruire les crestiens.
Cellui fut liez par les bras
Qui estoit de Dieu aduocas
La roe part en dix troncons.
L emperere et ses compaignons
PAGEu01P164
uirent qu il ot couppé la teste 
Chascun d eulx en mena grant feste 
Et dirent tous George est mort 
Son Dieu n y puet mettre confort. 
Lors descent a grant conpaignie 
D anges le filz Sainte Marie
Et ressuscita son sergent.
L ange li dist certainement
George amy ne t esbay pas
Par trois fois la mort receuras
Et puis auras pour ton seruise 
La ioye que Dieu t a promise.
Or est George resuscité
Deuant l emperere est alé
Et lui dist que tout son trauail
Ne prise pas un chief d ail
Pis uault une paine d enfer
Que toute sa roe de fer.
Quant le mescreant l ot choisy 
Saichiez qu il fut moult esbay
Car il l ot ueu en dix pars
Lors lui dist que il iouoit d ars.
Illec auoit un noble conte
De Dacien n ot mie honte.
Il lui a dit a haulte uoix
George ie croy le Dieu que croys
Et moy et toute ma mesnie
Creons cellui qui te rent uie.
L emperere lore a commandé
Que George soit emprisonné
En l ostel d une poure femme
Pour lui faire greigneur diffame
Et si deffent que ne lui doigne
Chose dont sa uie soustiengne.
Saint George auoit moult grant fain 
A la femme demanda pain.
Elle dist qu elle nen a point
Elle ne scet qui lui en doint.
Quel dieu crois tu amie chiere 
“Abulon le dieu l emperere.
Celle femme auoit un enfant
Sourd muet aueugle impotent.
PAGEu01P165
La femme dist au prisonnier
“Amy George ie te requier
Garys mon enfant ie croiray
Le Dieu du ciel que tu crois.
Saint George si dist a l enfant
“De par Ihesucrist te commant
Appertement sans demourance
Regarde parle aies oyence.
L enfant parla oy et uit
A Saint George maintenant dist
“Les uertus de ton createur 
Sont greigneurs que de nul seigneur. 
Chascun uit le miracle grant
Que Dieu ot fait dessus l enfant.
Plus de mil s en sont conuertis
A Dieu rendent grace et mercis.
Saint George entra en une chambre
Ou il trouua de la uiande.
Une table toute chargée
Que l ange auoit appareillée.
Le iour d apres l enuoia querre
L emperere qui uoult enquerre 
Comment il conuertist ses gens
Son dieu Abulon y est perdans.
“Mescreant de quoy paries tu
Dieu a en lui si grant uertu
Que le peuple l apparcoit bien
Il est a Dieu tu n y as rien.  
L emperere ua demandant
“uault mieulx ton Dieu que Tauergant 
Saint George lui respont sans faille
“Cellui ne uault pas demi maille
De ce t ose ie bien parler.
Mon Dieu fist ciel terre et mer
Et tout quanque il y appartient
Et si fonda le firmament.
Le mescreant dist autres foiz
“Se cellui Dieu en qui tu crois
Dont tu nous uas ainsi preschant
A uertu et pouoir si grant
Qu il puisse faire porter fruit 
A ces arbres que tu uois cy
PAGEu01P166
Qui sont seez passez a xx ans
Ie croiray tes sermonnemens.
Bien scay que tu ne croiras mie 
Au cuer as si grant felonnie
Que elle ne pourroit souffrir
Que a Dieu deusses conuertir.
Mais toutes uoies pour acomplir 
A tout le peuple leur desir
Ie en feray a Dieu priere
Ma parolle n est mie chiere.
Le prodon s est agenoullié 
Deuotement a Dieu prié
Que il lui plaise par sa grace
Que pour lui ce miracle face.
Quant sa priere fut finée
Dieu a sa grace demoustrée.
Les arbres qui furent couppez
Plus de xx ans auoit passez
Ne oncques n auoient porté fruit 
uerdirent et porterent tuit.
Tout le peuple les regarda
Chascun si s en esmerueilla
Tous s escrierent a haulte uoix
“Nous creons le Dieu que tu crois 
Dacien ne creoit neant
Et dist que c est enchantement. 
George dist se Dieu lui ait
Ains est ce de par Ihesucrist. 
Dacien lui dist en riant 
George tu es moult bel enfant
Ie te prie que tu sacrifies
Mes dieux et que ne m en desdies
C est Appolin et Tauergant
Et Aubulon qui est plus grant.
Ie uueil qu ailles par mon empire 
Sans ce que nul t ose desdire. 
Saint George respondi briefment
Se tout le peuple si consent
Ie sacrifieray tes ymages
Si y aura moult de dommages. 
Quant l emperere si l ouy
De ioie fut tout replany
PAGEu01P167
Car il cuidoit auoir uaincu
Cel pour qui Dieu faisoit uertu.
La femme uint o son enfant
Et s escriant moult haultement
George amis comment qu il aille
Bien garde ton seigneur sans faille
Saint George regarda l enfant
Et lui a fait commandement
ua de par Dieu quant tu uouldras
Tous temps amy de Dieu seras.
La femme s escria a hault cry
Ha Saint George le mien amy
Ton Dieu laisses et a grant tort 
Qui t a ressuscité de mort
Et uas aourer les dieux faulx
Moult t en pourroit uenir grans maulx 
Saint George entra en la cohue
Ou les dieux estoient en mue
Et leur dist deuant l emperere
Ie uous coniur de Dieu le pere
Que uous me diez la puissance
Que uous auez sans demourance.
Lors lui respondi une uoix
Nous auons le pouoir que uois
De mener les gens a contraire	.
Et destourner de leur preu faire.
Saint George gette emmy la rue
Trestous les dieux de la cohue
Et dist que grant pechié faisoit
Cellui qui leans les tenoit.
Quant l emperere ot ce ueu
Le sang lui est tout esmeu
Et dist que oncques si grant honte 
N orent leurs dieux en iour du monde.
Lors a commandé l emperere
Que l en apporte une chaudiere
Plaine d yaue iusques au bort
Et qu on la face boulir fort.
Et aux parsecuteurs commande
Qu ilz le despiecent membre a membre
Et le gietent en la chaudiere
PAGEu01P168
Et ilz le font en la maniere.
L ange uint deuant tout le monde 
Qui estaigny le feu et l onde
Et a dit George lieue sus
Ce te mande le roy Ihesus.
Saint George loe Ihesucrist
Dacien en ot grant despit.
Ceulx mesmes qui sont entour lui 
Crient trestous a Dieu mercy.
Qui ont ueu appertement
Le miracle que Dieu fist grant.
La royne le miracle uit
De bon cuer loa Ihesucrist
De son chief gete sa couronne
A Dieu et a Saint George se donne. 
Quant Dacien uoit la royne
Qui aux uertus de Dieu endine
Il ly a dit Royne honnourée
Ce larron uous a enchantée.
Enchantée ne suy ie pas.
Onc de mal faire ne fus las
Encore en auras ta desserte.
Fuy d icy. Dieu te doint male perte. 
Ie croy en Dieu tu n y crois mie
Tu crois la grant forcenerie 
Des ydoles qui te font faire 
Aux crestiens tant de contraire.
Fay moy mourir quant tu uouldras 
Iamais nul iour ne me uerras
Croire tes ymages d argent
En Dieu ay mon cuer uraiement.” 
Ly emperere la fist prendre
Par les cheueux si la fist pendre 
Puis lui ont la teste couppée
A une bien trenchant espée.
Les anges y sont descendus 
Chantans te deum laudamus.”
Deuant Dieu ont l ame portée
Comme royne l ont couronnée.
L emperere fut moult plain d ire 
Qui uint de ueoir le martire
A ses sergens a commandé
Pageu01P169
Que George lui soit amené.
L en lui amene appertement
Et quant il le uit en present
Si lui a fait une demande
Et que response lui en rende.
Un sepulcre a yci deuant
Ie croiray ton dieu uraiement
Se tu m en fais ueoir les corps 
De tous ceulx qui y sont mors.”
Saint George lui dist sans demorance
“I ay en Dieu si bonne esperance
Que quanque ie uueil demander
Il m ottroie sans atarder.
Or faites le sepulcre ouurir
Et trestous les os concueillir.
Lors si uerront femmes et hommes 
Se les uertus de Dieu sont bonnes.”
Ou sepulcre garderent tuit
N y trouuerent os grant ne petit.
La pouldre lui ont apportée
Dedans un drap enuelopée.
Saint George s est agenoillié
Et de tout son cuer a prié
Dieu qui prist mort pour tout le monde 
Face uertus sur ceste pouldre
A fin que chascun a grant ioie 
Congnoisse trestous que tu soies Sire de paradis et roy
Et croient ainsi comme moy
Car il n est Dieu autre que toy.”
Quant il ot dit tout son pouoir 
Chascun pot bien apparceuoir
Qu il ot illec hommes et femmes
Qui furent en corps et en ames.
Saint George leur a demandé
Combien il a de temps passé
Qu ilz furent mis en ce tombel.
L un respont qui ot nom Iouel
Sire il a plus de ii c. ans 
Et ne sommes pas crestiens.
Pour Dieu que nous baptisez sire
Que ne retournions a martire.”
Lors a de l yaue demandée
Pageu01P170
Nus horns ne lui a apportée.
Tantost fist une croix sur terre
Une fontaine en sourt grant erre.
Saint George les baptisa tuit
Et leur dist De par Ihesucrist
Alez deuant moy mes amis 
Auec Dieu en paradis.”
Adonc dirent toutes les gens
Grant est le Dieu des crestiens
Dacien est de put affaire
Qui aux hommes Dieu fait contraire.” 
L emperere est en grant doulour
Le corps lui tremble de paour
Et fait male chiere et diuerse
Pour le peuple qui se conuerse.
A haulte uoix s est escrié
“Helas cheitif maleuré
Pour quoy uint George en mon empire 
Huy en souffrera grant martire.”
Lors appella tous ses sergens
“Allez tost ie le uous commans
Prenez George sans demourée
Si lui soit la teste couppée.”
Et tout au long de la cité
L ont les sergens moult debouté
Et lui dirent soit droit ou tort
Huy prendras la tierce foy mort 
Ceulx et celles qui en Dieu croient
En plourant le martir conuoient
Tant qu ilz ont la porte passée
Ou fut la royne decolée.
Il regarda tout enuiron
Sur les gens fist beneicon.
Aux sergens dist Traiez arriere
A Dieu uueil faire ma priere.” 
Contremont a leué ses yeux
Les mains a ioin tes droit aux cieulx
Et requiert au doulz Ihesucrist
Qu il recoiue son esperit.
Beau sire Dieu ie uous requier
Qu il uous plaise moy ottroier
Que uous gardiez ceulx de pesance
Qui de moy feront remembrance
PAGEu01P171
Sy uous requier biau sire Dieux
Ceulx qui feront fonder aux cieulx
Et en mon nom feront offrande
Sire garde les de mesprendre.
Quant ot finde s oroison
Adonc uint grant procession
Des anges Dieu du ciel en terre
Qui uindrent l ame de lui querre.
uien t en George dient li anges
Huy auras ce que tu demandes
Huy seras en la compaignie
De Dieu le filz Sainte Marie.
Un sergent prist le damoisel
L espde traite hors du fourrel
Et il donne si grant colée
Qu il ly a la teste coppée.
Les anges ont l ame saisie
Et uont chantans a uoix serie
A Dieu le pere tout puissant
Aux cieulx lui en font un present.
L en ne mist pas le corps en fosse
Ains fut portd en Capadoce.
Crestiens l i firent porter
Une eglise en firent fonder.
Or prions le glorieux Saint
Tous et toutes que il nous maint
A si bon port que nous puission
Auoir uraie confession.
Amen
§ Cy fine de monseigneur Saint George.
*** END