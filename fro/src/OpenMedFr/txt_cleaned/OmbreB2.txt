#META#  TextURI          OmbreB2
#META#  DEAF             http//www.deaf-page.de/fr/bibl/bib99o.php#OmbreB2
#META#  TL               Ombre2
#META#  FEW        		
#META#  ARLIMA           https//www.arlima.net/no/234
#META#  Author           Iean Renart
#META#  AuthorBorn
#META#	AuthorBornAmb
#META#  AuthorDied
#META#	AuthorDiedAmb
#META#	AuthorFl1
#META#	AuthorFl2
#META#  TextTitle        Le lai de l Ombre
#META#  TextSubtitle  	
#META#  Textuols         1
#META#  TextSubi         short
#META#	TextDom          lit
#META#	Translation      false
#META#	Collection
#META#	CollectionNo
#META#  TextDescARL     
#META#  TextDescuers     8
#META#  TextDateARL      début du XIIIe siècle
#META#  TextDateAdi      d13
#META#	TextDateMin
#META#	TextDateMax
#META#  EdEditor         Bédier Ioseph
#META#  EdPlace          Paris
#META#  EdPublisher      Firmin-Didot
#META#  Eduol           
#META#  EdYear           1913
#META#  EdPages          1-50
#META#  MsBase           BN fr. 837
#META#  MsOther          B C D E F G
#META#  MsNum            7
#META#	MsDateARL
#META#	MsDateAdi
#META#	Form             u
#META#	Complete         true
#META#	NoWords         
#META#	NoLines
#META#	DialAuth
#META#	DialScribe
#META#  ScanURL          https//archiue.org/details/lelaidelombre00ieanuoft
#META#  ScanURIOther  	
#META#  ArkID            ark/13960/t04x5hu90
#META#  LccnID          
#META#  OclcID          
#META#  WebAuthor        Yero Niamadio
#META#  ORCIDWebAuthor  
#META#  WebReuiewer       Dauid Ioseph Wrisley
#META#  ORCIDReuiewer    orcid.org/0000-0002-0355-1487
#META#  MiscInfo        
#META#  CCLicense        CC BY-NC-SA 4.0 International


Folio40a
Pageu01P001
Ne me uueil pas desaüser
De bien dire ainçois uueil user
Mon sens a el qu a estre oiseus.
Ie ne uueil pas resambler ceus
Qui sont garçon por tout destruire
Folio40b
Quar puis que i ai le sens d estruire
Aucun bien en dit ou en fet
uilains est qui ses gas en fet
Se ma cortoisie s aoeure
A fere aucune plesant oeure
Pageu01P002
Ou il n ait ramposne ne lait.
Fols est qui por parole lait
Bien a dire por qu il le sache
Et s aucuns fel sa langue en sache
Par derriere tout ce li doit
Quar nient plus que ie puis cest doit
Fere ausi lonc comme cestui
Ne cuit ie que on peüst hui
Fere un felon debonere estre
Et miex uient de bone eure nestre
Qu estre de bons c est dit pieça.
Par Guillaume qui depieça
L escoufle et art un a un membre
Si com li contes nous remembre
Poez sauoir que ie di uoir
Et miex uient a un homme auoir
Eür que auoir ne amis
Amis muert et on est tost mis
Fors de l auoir qui bien nel garde
Ou qui a fol le met en garde
Mès celui qui le gaste et use
Pageu01P003
Et après sa folie encuse
Qu il l a despendu sanz mesure
Se d iluec après s amesure
Si lait la folie qu a fait
Et mesauenture li lait
Eürs le ra tost mis en pris
Et por ce l ai ie si empris
Que ie uueil mon sens emploier
A bien dire et a souploier
A la hautece de l eslit.
Mout par me torne a grant delit
Quant ma uolentez est eslite
A fere ce qui me delite
Une auenture a metre en rime.
L en dit Qui bien nage et bien rime
Qui de haute mer uient a riue
Qui a port de bien dire arriue
Plus l en proisent et roi et conte.
Or orrés par tens en cest conte
Pageu01P004
Que dirai s anuis ne m encombre
En cest lai que ie faz de l Ombre.
Ie di que uns cheualiers ere
En cele marche de l Empiere
De Loheraine et d Alemaingne.
Ie ne cuit pas c uns tels en maingne
De Chaalons iusqu en Parçois
Qui si ait toutes a son chois
Bones teches comme cil ot.
De maintes en tret au fil Loth
Gauain si comme nous dison
Mès nus n oï onques son non
Ne ie ne sai se point en ot.
Proece et cortoisie l ot
Pageu01P005
Eslit a estre sien demaine.
De la despensse qu il demaine
S esmerueillent tuit si acointe.
Ne trop emparlé ne trop cointe
Nel trouissiez ne de ruistece.
Il n ert mie de grant richece
Mès il se sot mout bien auoir
Bien sot prendre en un lieu l auoir
Et metre la ou point n en ot.
Pucele ne dame n en ot
Parler qui mout ne l aint et prist
N onques a nule ne s en prist.
Bien a certes qu ll n en fust bien
Quar il estoit sor toute rien
Et frans et dous et debonere.
Quanques chascuns en uousist fere
En peüst fere entor ostel
Mès aus armes autre que tel
Le trouissiez que ie ne di
Estout et ireus et hardi
Pageu01P006
Quant il auoit l elme en son chief.
Bien sot un renc de chief en chief
Cerchier por une iouste fere.
A ce ot torné son afere
Li cheualiers dont ie uous di
Qu il uousist que chascun lundi
Qu il estoit qu il en fussent deus
N onques cheualiers ne fu teus
Si peniu d armes qu il estoit.
Ce n est mie cil qui uestoit
Sa robe d esté a yuer.
Plus donoit il et gris et uer
C uns autres de dis tans d auoir
Et toz iors ueut o lui auoir
Set compaignons ou cinc au mains
Ne ia riens ne tenist aus mains
S on le uousist que on n eüst.
Deduit d oisiaus quant lui pleüst
Ama que ie ne mespris mie.
Pageu01P007
Il sot d eschés et d escremie
Et d autres geus plus que Tristans.
Mout bon may ot un bien lonc tans
Folio40d
Et mout se fist amer aus genz.
Il ert de cors et de braz genz
Et frans et legiers et isniaus
Si ert encor plus preus que biaus
Tout ce doit bien cheualiers estre.
Amors qui se fet dame et mestre
De ceus dont ele est au deseure
En cel bon point li corut seure
Qu ele uout auoir le treü
Del grant déduit qu li a eü
De mainte dame en son eage
Ne aine seruice ne hommage
Ne l en fist entrues qu il li lut
Por ce qu ll ne se reconnut
A son homme n a son baillieu
Se li fist en tans et en lieu
Sentir son pooir et sa force.
Onques Tristans qui fu a force
Tondus comme fols por Yseut
Pageu01P008
N ot le tiers d ahan com cil eut
De si qu il en ot sa pais fete.
Ele li ot saiete trete
Par mi le cors iusqu au penon
La grant biauté et le douz non
D une dame li mist el cuer.
Or li couint a geter puer
Toutes les autres por cesti.
De maintes en auoit parti
Son cuer que nule n en amoit
Mès or setil sanz doute et uoit
Qu il li couient tout metre ensamble
Por celi seruir qui li samble
Li rubis de toutes biautez.
Li sens la deboneretez
La grant douçor de son cler uis
Li est ce li est bien auis
Deuant ses iex et ior et nuit.
Il n est ioie ne li anuit
Fors seul li penssers a cesti.
De tant li a bon plet basti
Amors qu i le connissoit bien
N onques nule si plesant rien
Qui fame fust n auoit ueüe
Pageu01P009
Ce dist et s en trait sa ueue
A garant qu il dist uerité
Ahi fet il tante auerté
Ai fet de moi et tant dangier
Or ueut Diex par cesti uengier
Celes qui m ont seules amé.
Certes mar ai mesaesmé
Folio 41
Ceus qui d amors erent souspris
Or m a Amors en tel point mis
Qu ele ueut que son pooir sache.
Onques uilains qui barbiers sache
Les denz ne fu si angoisseus.
Ce pensse et dit quant il est seus
Ne ia son uuel ne feïst el
N onques mès en si trés cruel.
Point ne fu comme Amors l a mis.
Las fet il se ie sui amis
Que sera ce se n est m amie
Ce ne sai ie ne ne uoi mie
Comment ie puisse uiure un ior.
Deduis d errer ne de seior
Pageu01P010
Ne me puet mon cuer solacier.
Or n i a fors de tenir chier
Ceus qui la uont ou ele maint
Quar por ce fere ont eü maint
De lor amor ioie et solas.
Quar m eüst ceste fet un las
De ses .II. braz entor mon col
Toute nuit songe que l acol
Et qu ele m estraint et embrace.
Li esueilliers me desembrace
En ce qui plus me delitast
Lors quier par mon lit et atast
Son biau cors qui m art et esprent
Mès las qui ne trueue ne prent
C est auenu moi et maint autre
Mainte foiz. Or ne puet estre autre
Aler ou enuoier m estuet
Proier puis qu autre estre ne puet
Qu ele ait de moi merci en fin
Et que por Dieu ainz que ie fin
Qu ele ait pitié de ma destrece
Et que par sa grant gentillece
Qu ele me gart et uie et sens.
Elle i auroit un mains des suens
Pageu01P011
S ele souffroit que ie périsse
S est bien droiz que de son cuer isse
Douçors et pitiez de ses iex.
Mès ie cuit qu il me uenist miex
Li alers que se g i enuoi.
L en dit N i a tel comme soi
Ne nus n iroit si uolentiers.
Pieç a c on dist que li mestiers
Aprent l omme et la grant soufrete.
Puis que g i ai reson atrete
Il n i a se de l aler non
Dire qu ele a en sa prison
Mon cuer qui de gré s i est mis
Ia deuant qu il ait non amis
Folio41b
N en quiert eschaper por tristrece.
Gentelises pitiez larguece
Le deuroit a ce esmouoir.
Il s est atornez por mouoir
Soi tiers de compaignons sanz plus.
Ne sai que uous deïsse plus
Il monte et uallet iusqu à .uI.
Il cheuauche liez et penssis
En son penser et en sa uoie
Pageu01P012
Ses compaignons oste et desuoie
De la uoie de son pensser
Qu il ne s en puissent apensser
En la reson de son uoiage.
Il dist qu il cheuauche a grant rage
Celant son pensser souz sa ioie
Tant qu il uindrent a la monioie
Du chastel ou cele manoit.
Fet li sires quis i menoit
ueez com cil chastiaus siet bien
Il nel disoit pas tant por rien
Qui montast aus fossez n aus murs
Mès pour sauoir se ses eürs
L auroit encor si amonté
Qu il parlaissent de la biauté
La dame qu il aloit ueoir.
Font il uous en deuez auoir
Grant honte quar mal auez fet
Pageu01P013
Qui ainçois nous auez retret
Le chastel que la bele dame
Dont chascuns dit bien qu el roiame
N a si cortoise ne si bele.
Or tout quoi font il quar se ele
Sauoit com uous auez mespris
Il uous uendroit miex estre pris
Aus Turs et menez en Chaaire
Il dist en sozriant Hé caire
Seignor por Dieu or belement
Menez me un poi mains durement
Quar ie n i ai mort deseruie.
Il n est citez dont i ai enuie
Ne chastiaus se de cesti non.
Ie uoudroie estre en la prison
Salahadin .u. anz ou .uI.
Par si que il fust miens assis
Si comme est s en fusse seürs.
— Et quanqu il a dedenz les murs
Font cil si en seriez trop sire.
Il n entendent pas a cel dire
Pageu01P014
Le sofisme qu il lor fesoit
Li bons cheualiers nel disoit
Folio41c
Se por oïr non qu il diroient.
Il lor demande s i l iroient
ueoir. Que feriemes nous donques
Font il. Cheualiers ne doit onques
Trespasser ne chemin ne uoie
Ou bele dame ait qu il nel uoie.
Fet il Ie m en tieng bien a uous
Et si le lo et uueil que nous
I alons quant resons l aporte.
Atant guenchissent uers la porte
Chascuns le regne del destrier.
Criant Aus dames cheualier
(A tel uoiage tel tençon).
Sor frain s en uont a esperon
Tant qu il uindrent a la ferté.
Il ont le premier baile outré
Clos de fossez et de palis.
Pageu01P015
Li sire auoit deuant son uis
Torné son mantel en chantel
Et sorcot herminé trop bel
De soie en graine et d escuiriex.
Autretel auoit chascuns d eus
Et chemise ridee et blanche
Et chapel de flors et de uenche
Et esperons a or uermeus.
Ie ne sai que il fussent miex
Plesanment uestu por l esté.
Il ne sont nul [l]iu aresté
Dusqu au perron deuant la sale.
Chascuns uallès encontre auale
Aus estres par fine reson.
Li seneschaus de la meson
Les uit descendre en mi la cort
D une loge ou il ert s en cort
Dire a sa dame la nouele
Que cil le uient ueoir que ele
Pageu01P016
Connoissoit bien par oïr dire
N en deuint pas uermeille d ire
Ainz. li uint a mout grant merueille.
Desus une coute uermeille
Auoit lués droit esté trecie.
Ele s est en estant drecie
La dame de très grant biauté.
Ses puceles li ont geté
Au col un mantel de samis
Auoec la grant biauté qu a mis
Nature en li. En son encontre
Que qu ele ueut aler encontre
Cil se hastent tant del uenir
Qu ainçois qu ele peüst issir
Fors de la chambre i sont entré.
Au samblant que lor a moustré
Li est il bel de lor uenue
De tant poi comme ele ert uenue
Folio41d
Encontre aus se font il mout lié.
Un chainsse blanc et deliié
Ot uestu la preus la cortoise
Pageu01P017
Qui traïnoit près d une toise
Après li sor les ions menuz
Sire bien soiez uous uenuz
Et uo compaignon ambedui
Fet cele qui bon ior ait hui
Qu ele est bien digne de l auoir.
Si compaignon li distrent uoir
Que n ert pas dame a trespasser.
Sa biautez les fet trespensser
Toz .III. en lor salu rendant.
Ele prent par la main riant
Le seignor sel maine seoir
Or ot auques de son uoloir
Quant delez li se fu assis.
Si compaignon sont bien apris
Assis sont ne lor firent cuiure
Sus un coffre ferré de cuiure
Auoec .II. seues damoiseles.
Que qu ll se delitent a eles
En demandant plusors aferes
Li cheualiers n i penssoit gueres
Pageu01P018
A eus ainz pensse a son afere
Mès la gentiex la debonere
Li set bien rendre par escole
Reson de quanqu il l aparole
Qu ele ert mout cortoise et mout sage.
Cil li met adès el uisage
Ses iex por mirer sa biauté
Mout les a bien pris a uerté
Ses cuers qui toz est en li mis
Que de quanqu  il li ont promis
Li tesmoingnent il ore bien
Qu il ne li ont menti de rien
Mout li plest ses uis et sa chiere.
Bele très douce dame chiere
Fet il por qui force de cuer
Me fet guerpir et geter puer
De toutes autres mon pensser
Ie uous sui uenuz presenter
Quanques ie ai force et pooir
Si en puisse ie ioie auoir
Qu il n est riens nule que i aim tant
Comme uous se Diex repentant
Me lest uenir a sa merci
Pageu01P019
Et por ce sui ie uenuz ci
Que ie uueil que uous le sachiez
Et que gentelise et pitiez
uous en praingne qu il est mestiers
Folio 42
Quar qui en feroit aus moustiers
Oroison si feroit il bien
Por ceus qui n entendent a rien
S a estre non leal ami.
— Ha sire por l ame de mi
Fet ele qu auez uous or dit
— Se Diex me lest ueoir lundit
Dame fet il ie uous di uoir.
uous toute seule auez pooir
Sor moi plus que fame qui uiue.
La colors l en croist et auiue
De ce qu il dist qu ll est toz suens.
Après a dit par mout grant sens
Certes sire ie ne croi mie
Que si preudom soit sanz amie
Com uous estes. Nus nel croiroit
uostre pris en abesseroit
Et si en uaudriiez mout mains.
Si biaus hom de braz et de mains
Pageu01P020
De cors et de toute autre rien
uous me sauriiez ia mout bien
Par parole et par l ueil a trere
La pene et ce que ne uueil fere
A entendre par uerité.
Bien l a en son uenir hurté
Par parole et desfet son conte
Si com cil qui m aprist le conte
Le m a fet por uoir entendant.
Il se sueffre a mener tendant
Qu il n estoit rien que tant amast.
S une autre li mesaesmast
Il s en seüst bien reuengier
Mès il est si en son dangier
Qu il ne l ose de rien desdire.
Puis il recommença a dire
Ha dame merci por pitié
uostre amors m a fet sanz faintié
Descouurir les maus que ie sent.
Mout mal s i acorde et asent
Pageu01P021
uostre parole et uos biaus iex
Qui m acueillirent iehui miex
Au uenir et plus plesaument
Et sachiez bien certainement
Que cortoisie fu qu il firent
Quar dès lors que il primes uirent
N en uirent nul ce est la somme
Qui si se uousist a uostre homme
Tenir com ie uueil sanz faintise
Douce dame uo gentelise
Quar le uous plese a otroier
Retenez moi a cheualier
Et quant uous plera a ami
Ainz que past .I. an et demi
M aurez uous fet si preu et tel
Et aus armes et a l ostel
Et tant aurez bien en moi mis
Que li noms c on apele amis
Se Dieu plest ne m ert ia ueez.
— Li cuidiers que uous en auez
Pageu01P022
Fet ele après uous fet grant bien.
Ie n entendoie au regart rien
Se cortoisie non et sens
Mès uous l auez en autre assens
Noté comme fols si m en poise.
Se ie ne fusse si cortoise
Il m en pesast ia mout uers uous.
Por c est fole chose de nous
Dames qui sons mal parceuanz
Quant cortoisie et biaus samblanz
Nous maine a cortoisie fere
Lors cuident tout lor autre afere
Cil souspirant auoir troué.
Par uous l ai ie bien esproué
Ansi l auez uous entendu.
Miex uous uenist auoir tendu
La fors une roi aus coulons
Quar se li anz estoit si lons
Et li demis com troi entier
Ne sauriez uous tant esploitier
Pageu01P023
Por rien que uous seüssiez fere
Que ie fusse si debonere
Enuers uous com ie fui orainz.
Li hom se doit bien garder ainz
Qu il se lot de qui il le fet.
Or ne set cil en dit n en fet
Qu ilpuist fere ne deuenir.
Au mains ne puis ie pas faillir
Dame fet il que i ai esté.
Pitié et debonereté
A il en uous n en doutez mie
N onques ne failli a amie
Nus en la fin qui bien amast
Si me sui mis en mer sanz mast
Por noier ausi com Tristans.
Comment que i aie esté lonc tans
Sires de ma uolenté fere
A ce ai torné mon afere
Que se ie n ai merci anuit
Ia mès ne cuit que il m anuit
Pageu01P024
Folio 42c
Nule quant g istrai de cesti
Itel plet m a mon cuer basti
Qui en uous s est mis sanz congié.
Un petit en fesant ris Gié
Fet ele aine mès tele n oï
Or puet bien demorer issi
Puis que ie uoi que ce n est gas.
Encore par saint Nicolas
Cuidoie que uous gabissiez.
— En nom Dieu nés se uos fussiez
Une poure garce esgaree
Bele gentiz dame honoree
Ne m en seüsse i entremetre.
Riens qu il puist dire ne prometre
Ne li puet a ce riens ualoir
Que il puisse ia ioie auoir
De li si ne set qu il en face.
Pageu01P025
Li uermaus li monte en la face
Et les lermes du cuer aus iex.
Si que li blans et li uermiex
L en moille contreual le uis.
Or est il bien la dame auis
Ne li fausse pas de couent
Ses cuers ainz set bien que souent
L en semont il aillors qu iluec.
Certes s or en plorast auoec
La dame mout li feïst bien.
Ele ne cuidast ia por rien
Qu ll deüst estre si destroiz.
Sire fet ele n est pas droiz
Par Dieu que i aim ne uous ne homme
Que i ai mon seignor et preudomme
Qui mout me sert bien et honeure.
— Ha dame fet il a bone eure
Par foi ce doit il estre liez
Mais se gentelise et pitiez
uous prendoit de moi et franchise
Ia nus qui d amors chant ne lise
Pageu01P026
Ne uous en tendroit a pior
Ainz en feriez au siecle honor
Se uous me uoliiez amer
A une uoie d outremer
En porriez l aumosne aatir.
— Or me fetes de uous partir
Sire fet ele c estroit lait
Mes cuers ne me sueffre ne lait
Acorder en nule maniere
Por ce s est oiseuse proiere
Si uos pri que uos en sofrez.
— Ha dame fet il mort m auez.
Folio42d
Gardez nel dites mès por rien
Mès fetes cortoisie et bien
Retenés moi par un ioiel
Ou par çainture ou par anel
Ou uous receués un des miens
Et ie uous creant qu il n ert riens
Que cheualiers face por dame
Se i en deuoie perdre l ame
Si m aït Diex que ie ne face.
Pageu01P027
uo uair oeil et uo clere face
Me puet de mout poi iusticier.
Ie ai tout souz uostre dangier
Quanques ie ai force et pooir.
— Sire ie ne uueil pas auoir
Fet ele le los sanz le preu.
Bien sai c on uous tient a mout preu
Et s est pieça chose seüe.
Bien seroie ore deceüe
Se or uous metoie en la uoie
De m amor et ie n i auoie
Le cuer ce seroit uilonie.
Il est une grant cortoisie
D issir fors de blasme qui puet.
— Dire tout el uous en estuet
Dame fet il por moi garir.
Se uous me lessiiez morir
Sanz estre amez ce seroit teche
Se cil biaus uis plains de simplece
Estoit omecides de moi.
Il en couient prendre conroi
Pageu01P028
Prochain en aucune maniere.
Dame de biauté et maniere
De toz biens por Dieu gardez i
Cil bel mot plesant et poli
Le font en un penssé cheïr
D endroit ce qu ele ueut oïr
Sa requeste s en ot pitié
Quar ne tint a point de faintié
Les souspirs les lermes qu ilpleure
Ainz dist que force li cort seure
D Amors qui tout ce li fet fere
Ne que ia mès si debonere
Ami n aura se n a cestui
Mès ce que onques mès fors hui
N en parla li uint a merueille.
Auoec cel penssé la traueille
Resons qui d autre part l oppose
Qu ele se gart de fere chose
Dont ele se repente au loing.
A celui qui ert en grant soing
Du pensser ou ele ert entree
A mout bele uoie monstree
Pageu01P029
D une grant cortoisie fere
Folio43
Amors qui en tant maint afere
A esté sages et soutiex.
Entrues qu ele estoit la gentiex
El pensser la ou ele estoit
Cil tret erraument de son doit
Son anel se li mist el suen.
De ce fist il un mout grant sen
Qu il li desrompi son pensser
Que ainc ne li lut apensser
De l anel qu ele ot en son doit.
A ce qu ele mains se gardoit
Dame fet il a uo congié
Sachiez que mon pooir et gié
Est tout en uo commandement.
Il se part de li esraument
Et si compaignon ambedui
Nus ne set l achoison fors lui
Pageu01P030
Por qu il s en est ainsi partis.
Il est souspiranz et penssis
uenuz a son cheual si monte
Et cele a cui le plus en monte
De lui remetre en sa leece
Iroit s en il a certes Qu est ce
Ce ne fist onques cheualiers
Ie cuidaisse c uns anz entiers
Li fust assez mains lons d un ior
Mès qu il fust o moi a seior
Et il m a ia si tost lessie
Ahi se m i fusse plessie
uers lui de parole ou de fez
Por les faus samblanz qu il m a fez
Doit l en mès tout le mont mescroire.
Qui por plorer le uousist croire
Ne por fere ses faus souspirs
Si me conseut li Sainz Espirs
Por ice n i perdist il rien.
Nus ne guilast ore si bien
Ne si bel c est ore du mains.
Atant enuoie uers ses mains
Pageu01P031
Un regart si choisist l anel.
Toz li sans iusqu el doit manel
Et iusqu el pié li esfuï
N onques si ne s esuanuï
Ne n ot de rien si grant merueille.
La face li deuint uermeille
Puis deuint trestote empalie.
Qu est ce fet ele Diex aïe
Ne uoi ie l anel qui fu suens
De tant sui ie bien en mon sens
Que iel ui orainz en son doit.
Ce fis mon fet ele et que doit
Et por qoi l a il el mien mis
Ia n est il mie mes amis
Et si pens ie qu ll le cuide estre.
Or est il par Dieu plus que mestre
De cest art ne sai qui l aprist.
Et comment uint ce qu ll me prist
Pageu01P032
A ce que ie ere si prise
Que ie ne m en sui garde prise
De l anel qu ll m a el doit mis
Or dira qu ll est mes amis.
Dira il uoir Sui ie s amie
Nenil quar ce seroit folie
Certes por noient le diroit
Ainz li manderai orendroit
Que il uiengne parler a mi
S ll ueut que iel tiengne a ami
Se li dirai qu ll le repraingne.
Ie ne cuit pas qu ll en mespraingne
uers moi s ll ne ueut que iel hace.
Atant commande c on li face
uenir un uallet tout monté.
Ses puceles l ont tant hasté
Qu il i est uenuz toz montez.
Amis fet ele or tost hurtez
Poingniez après le cheualier
Dites lui si comme il a chier
M amor qu ll ne uoist en auant
Mès uiengne arriere maintenant
Pageu01P033
Parler a moi de son afere.
— Dame fet il ie cuit bien fere
uostre message dusqu en son.
Atant s en part a esperon
Après le cheualier poingnant
Qui amors aloit destraingnant
Por celi qui l enuoie querre.
En mains d une liue de terre
L a il ataint et retorné.
Sachiez qu il se tint a buer né
De ce qu on l auoit remandé
Mès n a pas au mès demandé
Por qoi on remandé l auoit.
Li aniaus qu ele auoit el doit
Ert l achoisons del remander.
Ce li fist son oirre amender
Quar tart li est qu ll le reuoie.
Li escuiers s est en la uoie
Del retor de lui acointiez.
Pageu01P034
E Diex comme il en par fu liez
Del retorner se por ce non
Qu il estoit en grant soupeçon
Folio43c
C on ne li uueille l anel rendre
Il dist qu il s iroit ainçois rendre
A Cistiaus qu il le repreïst.
Ne cuit pas qu ele mespreïst
Enuers moi fet il de tele oeure.
La ioie del retor li cueure
Le penssé dont il est en doute.
Il est uenuz a tant de route
Comme il ot uers la forterece.
La dame qui en grant destrece
Estoit seur son cors deffendant
Ist de la sale descendant
Pas por pas aual le degré
Porpensseement et de gré
uint en la cort por li deduire.
En son doit uit l anelet luire
Qu ele ueut rendre au cheualier.
S il m en fet ia point de dangier
Pageu01P035
Fet ele et il nel ueut reprendre
Por ce ne l irai ie pas prendre
Par ses biaus cheuex. Se ie puis
Ainz le menrai ia sor cel puis
Si parlerai iluec a lui
S il nel ueut prendre sanz anui
Ie romperai ci la parole.
Comment Ie n ere pas si foie
Que ie le gete en mi la uoie
Mès en tel leu c on ne le uoie
Ce ert el puis n est pas mençonge.
I a puis n en ert plus que d un songe
Chose dite qui me messiece.
Dont n ai ie ore esté grant piece
O mon seignor sanz uilonie
Se cis par sa cheualerie
Ou par souspirer deuant mi
ueut ia que iel tiengne a ami
A cest premerain parlement
Il l auroit ainçois durement
Deserui se iel deuoie estre.
Atant est cil entrez en l estre
Pageu01P036
Qui de tout ce ne se prent garde.
Il uoit celi que mout esgarde
uolentiers aler par la cort.
Il descent lués et uers li cort
Si com cheualiers fet uers dame.
Si dui compaignon ne nule ame
De l ostel ne li font anui.
A foi Bone auenture ait hui
Ma dame a cui ie sui et iere
Ne l a ore en autre maniere
Folio43d
Ferue del poing lez l oïe.
Ele a hui mainte chose oïe
Qui mout li touche près del cuer.
Sire dist ele alons la fuer
Seoir sor cel puis por deduire.
Il n est chose qui li puist nuire
Ce dit puis que l aqueut si bel
Bien cuide auoir par son anel
Conquise s amor et sa grace
Mes n est encor preu en la nasse
Por qoi il se doie esioïr
Pageu01P037
Ainz qu il peüst lez li seïr
Ot il chose qui li desplest.
Sire fet ele s ll uous plest
Dites moi la uostre merci
Cest uostre anel que ie uoi ci
Por qoi le me lessastes ore
—	Douce dame fet il encore
Quant m en irai si l aurez uous.
Ie uous dirai ce sachiez uous
Si nel tenez pas a faintié
De tant uaut il miex la moitié
Qu il a en uostre doit esté.
S il uous plesoit en cest esté
Le sauroient mi anemi
Si uous m auiiez a ami
Reçut et ie uous a amie.
— En non Dieu ce n i a il mie
Fet ele ainçois i a tout el.
Ia puis n istrai de cest ostel
Si m aït Diex se morte non
Que uous aurez ne cri ne non
Pageu01P038
De m amor por rien que ie uoie.
uous n en estes preu en la uoie
Ainz en estes mout foruoiez.
Tenez ie uueil que uous aiez
uostre anel que ie n en ruis mie.
Ia mar me tendrez a amie
Por garde que i en aie faite.
Or se despoire or se deshaite
Cil qui cuidoit auoir tout pris.
Mains en uaudroit fet il mes pris
Se c est a certes que ie oi.
Onques mès nule ioie n oi
Qui si tost nie tornast a ire.
— Comment donques fet ele sire
Auez i dont anui ne honte
De moi a cui noient ne monte
uers uous d amors ne de lingnage
Ie ne faz mie grant outrage
Folio44
Se ie uous uueil uostre anel rendre.
Il le uous couient a reprendre
Quar ie n ai droit au retenir
Puis que ie ne uous uueil tenir
A ami quar ie mesferoie.
Pageu01P039
— Diex fet il se ie me feroie
D un coutel trés parmi les cuisses
Ne me feroie teus anguisses
Comme ces paroles me font.
Mal fet qui destruit et confont
Chose dont l en est au deseure.
Trop m i cort force d amors seure
Por uous et met en grant destrece.
Chose n est qui a ce me mece
Nule del mont que iel repraingne.
Ia Diex a foi puis ne me praingne
A bone fin que iel prendrai
Mes uous l aurez et si lerai
Mon coer auoec en uo seruise
N il n est riens qui a uo deuise
uous serue si bien ne si bel
Comme entre mon cuer et l anel.
Fet ele N en parlez uous onques
Quar uos en perderiez adonques
Pageu01P040
M acointance et ma feauté
Se uous contre ma uolenté
Me uoliez fere a uous entendre.
Il le uous couient a reprendre.
— Non fet. — Si fet la n a que dire
Ou uous estes mout plus que sire
Se uostre anuis a ce m esforce
Que uous le me uueilliez a force
Maugré mien fere retenir.
Tenez — Ia mès nel quier tenir.
— Si ferez. — Ie non ferai uoir.
— uolez le me uous fere auoir
A force — Naie bele amie
Bien sai tel pooir n ai ie mie
Ce poise moi si m aït Diex
Ia puis uilonie ne deuls
Ne m auendroit c est ma creance
Se uous en un poi d esperance
Me metiez por reconforter.
— uous porriez ausi bien hurter
A cel perron le uostre chief
Pageu01P041
Que uous en uenissiez a chief
Si loque uous le repraingniez.
— Il semble que uous m apraingniez
Fet il a chanter de Bernart.
Ie me leroie ainz une hart
Folio44b
Lacier el col quel repreïsse.
Ne sai que ie uous en feïsse
Lonc plet au reprendre n a rien.
Sire fet ele or uoi ie bien
Que ce uous fet fere enresdie
Quant parole que ie uous die
Ne uous puet au prendre mener.
Or uous uueil ie aconiurer
Par cele foi que moi deuez
uous proi que uous le reprendez
Si chier com uous auez m amor.
Or n i a il en ceste error
Pageu01P042
Tor c un seul qu il ne li couiegne
A reprendre ou qu ele nel tiegne
A desleal et a gengleus.
Diex fet il li quels de ces .II.
M est or partis li mains mauuais
Or sai ie bien se ie li lais
Qu ele dira ie ne l aim mie.
Qui tant estraint crouste que mie
En saut ce est par grant destroit.
Cil seremenz m a si destroit
Que li lessiers ne m i est preus
Ainçois cuit ie que li miens preus
Et m onors i soit au reprendre
Se ie ne uueil de mout mesprendre
uers ma douce dame honorée
Qui s amor m a aconiuree
Et la grant foi que ie li doi.
Quant ie l aurai mis en mon doi
Pageu01P043
Si sera il siens ou il iert.
Se ie faz ce qu ele me quiert
Ie n i puis auoir s onor non.
N est pas amis qui dusqu en son
Ne fet la uolenté s amie
Et sachiez que cil n aime mie
Qui rien qu il puist en lest a fere.
Ie doi atorner mon afere
Del tout a son commandement
Quar il ne doit estre autrement
S a la seue uolenté non.
Il nel nonma pas par son non
Quant il dist Dame iel prendrai
Par couent que ie en ferai
Après la uostre uolenté
La moie encor ait il esté
En cel doit que ie uoi si bel.
— Et ie uous rent donques l anel
Par couent que uous l en faciez.
N ert enuiesis ne esfaciez
Pageu01P044
Folio44c
Li sens del gentil cheualier
Toz esprendanz de cuer entier
Le prist tout porpensseement
Si le regarde doucement
Au reprendre dist Granz merciz
Por ce n est pas li ors noirciz
Fet il s il uient de cel biau doit.
Cele s en sozrist qui cuidoit
Qu il le deüst remetre el suen
Mès il fist ainz un mout grant sen
Qu a grant ioie li torna puis.
Il s est acoutez sor le puis
Qui n estoit que toise et demie
Parfonz si ne meschoisi mie
En l aigue qui ert bele et clere
L ombre de la dame qui ere
La riens el mont que miex amot.
Sachiez fet il tout a un mot.
Que ie n en reporterai mie
Ainz l auera ma douce amie
Pageu01P045
La riens que i aim plus après uous.
— Diex fet ele ci n a que nous
Ou l aurez uous si tost trouee
— Par mon chief tost uous ert moustree
La preus la gentiz qui l aura.
— Ou est — En non Dieu uez le la
uostre bel ombre qui l atent.
L anelet prent et uers li tent.
Tenez fet il ma douce amie
Puis que ma dame n en ueut mie
uous le prendrez bien sanz meslee.
L aigue s est un petit troublée
Au cheoir que li aniaus fist
Et quant li ombres se desfit
ueez fet il dame or l a pris.
Mout en est amendez mes pris
Quant ce qui de uous est l en porte.
Quar n eüst il ore huis ne porte
La ius si s en uendroit par ci
Por dire la seue merci
De l onor que fete m en a.
E Diex si buen i assena
A cele cortoisie fere
Onques mès rien de son afere
Ne fu a la dame plesanz
Pageu01P045
Toz reuerdiz et esprendanz
Li a geté ses iex es suens.
Mout uient a homme de grant sens
Qu il fet cortoisie au besoing.
Orainz ert de m amor si loing
Folio44d
Cis hom et ore en est si près
Onques mès deuant ne après
N auint puis qu Adam mort la pomme
Si bele cortoisie a homme
Ne sai comment il l en membra.
Quant por m amor a mon ombre a
Geté son anel enz el puis
Or ne li doi ie ne ne puis
Plus ueer le don de m amor.
Ne sai por qoi ie li demor
Onques hom si bien ne si bel
Ne conquist amor par anel
Ne miex ne dut auoir amie.
Sachiez qu ele n en bleça mie
Quant ele dist Biaus douz amis
Tout ont mon cuer el uostre mis
Pageu01P047
Cist douz mot et li plesant fet
Et li dons que uous auez fet
A mon ombre en l onor de moi.
Or metez le mien en uo doi.
Tenez iel uous doing comme amie.
Ie cuit uous ne l amerez mie
Mains del uostre encor soit il pire.
— De l onor fet il de l Empire
Ne me feïst on pas si lié.
Mout se sont andui enuoisié
Sor le puis de tant comme il peurent.
Des besiers dont il s entrepeurent
uait chascun la douçor au cuer.
Lor bel oeil ne getent pas puer
Lor part ce est ore del mains.
De tel geu com l en fet des mains
Estoit ele dame et il mestre
Mès du geu qui or ne puet estre
De celui lor couuendra bien.
Pageu01P048
N i couient mais baer de rien
Iehan Renart a lor afere
S il a nule autre chose a fere
Bien puet son penssé metre aillors.
Quar puis que lor sens et Amors
Ont mis andeus lor cuers ensamble
Del geu qui remaint ce me samble
uendront il bien a chief andui
Et or me tais atant meshui.
Ici fenist li Lais de l Ombre.
Contez uous qui sauez de nombre.
§Explicit li Lais de l Ombre.
