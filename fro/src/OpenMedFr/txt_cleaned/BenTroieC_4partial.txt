#META#  TextURI          BenTroieC
#META#  DEAF             http//www.deaf-page.de/bibl/bib99b.php#BenTroieC
#META#  TL               Troie
#META#  FEW              BenSMaure
#META#  ARLIMA           https//www.arlima.net/ad/benoit_de_sainte-maure.html#tro
#META#  Author           Benoît de Saint-Maure
#META#  AuthorBorn
#META#	AuthorBornAmb
#META#  AuthorDied
#META#	AuthorDiedAmb
#META#	AuthorFl1
#META#	AuthorFl2
#META#  TextTitle        Roman de Troie
#META#  TextSubtitle
#META#  Textuols         5
#META#  TextSubi         romance
#META#	TextDom          lit
#META#	Translation      true
#META#	Collection       SATF
#META#	CollectionNo
#META#  TextDescARL      uers octosyllabiques à rimes plates
#META#  TextDescuers     8
#META#  TextDateARL      1165
#META#  TextDateAdi      1165
#META#	TextDateMin
#META#	TextDateMax
#META#  EdEditor         Constans L.
#META#  EdPlace          Paris
#META#  EdPublisher      Didot
#META#	Eduol            4
#META#  EdYear           1904
#META#  EdPages          1-36
#META#  MsBase
#META#  MsOther
#META#  MsNum            58
#META#	MsDateARL
#META#	MsDateAdi
#META#	Form             u
#META#	Complete         partial
#META#	NoWords
#META#	NoLines
#META#	DialAuth
#META#	DialScribe
#META#  ScanURL          http//gallica.bnf.fr/ark/12148/bpt6k5097n
#META#  ScanURIOther
#META#  ArkID
#META#  LccnID
#META#  OclcID
#META#  WebAuthor        NYU Buenos Aires TallerHD
#META#  ORCIDWebAuthor
#META#  WebReuiewer     
#META#  ORCIDReuiewer   
#META#  MiscInfo        
#META#	CCLicense	     CC BY-NC-SA 4.0 International

Pageu04P001
# | DESCRIPTION DE L ORIENT LE ROYAUME DES AMAZONES
Ҫo que terre e mer auirone
Si com la Letre dit e sone
Est Ocean dreit apelé.
En quatre parz est deuisé
Li mondes toz  c est Oriënz
Meridïès e Occidenz
Septentrion en co contient
Li cercles qu Abismes sostient.
Pageu04P002
Iulius Cesar li senez
Qui tant fu sages e discrez
Fist tot cerchier e mesurer.
Soz ciel nen ot terre ne mer
Isle prouince pui ne flun
Ne pueple en tot le mont nes un
Qu il ne meïssent tot en letre.
Grant chose fu de l entremetre 
Trente dous anz i demorerent
Cil qui grant peine i endurerent.
Trente mers distrent qu i aueit
En tant com li mondes teneit 
N en i a plus ne plus n en distrent
Ne ço sacheiz plus n en escristrent.
Deuises sont e totes un 
D eles renaissent grant li flun
Qui par les terres sont corant
E qui en eles sont rentrant.
Cinquante sis tant solement
Pageu04P003
En tant com tient le firmament
N en i a plus fors cez nomez
Qui aient principalitez —
Maint eues sont e maint ruissal
Qui ne sont mie principal —
N en i a mais cinquante sis
Ensi come en l Estoire truis.
Seisante doze isles resont
Si n en a plus en tot le mont
Dont il seit faite remembrance
N ou rien uiuant prenge naissance.
Quarante pui tot par egual
Resont qui seient principal 
Plusor e maint en sont assez
Mais n en est traite autoritez
Ne n en fu la descripcion
Ne mais de quarante par non.
Les prouinces furent contees
Pageu04P004
E a seisante dis nombrees 
Sacheiz que plus n en i trouerent
Cil qui par tot le mont alerent.
Es treis parties deuisees
Que ariere uos sont contees —
Ço est en cele d Oriënt
E en icele d Occident
E en Septentrion — trouerent
Sis uinz e cinc genz e nombrerent.
En la partie de Midi
Ne pot estre seü n oï
Des genz nule diuersité 
Por le grant chaut desmesuré
Por les deserz por les uermines
Granz orribles e serpentines
N i oserent les piez porter
Onc ne lor uint nes en penser.
N en distrent rien ne il ne porent
Quar onc la uerité n en sorent.
Se io fusse auques leisantis
Pageu04P005
Dreiz fust e biens ço m est a uis
Que cestes terres uos nomasse
E que les choses deuisasse
Dont ci est faite mencion 
Mais n est or lieus ne ne poon 
Trop grant estuide i couendreit
Qui de trestot parler uoudreit.
Tant par en est grant la matire
Que quil cotnencereit a dire
Ne sereit pas sempres a fin 
Trop i couendreit parchemin.
Ici couient que io m en taise
Mais s aueir puis e lieu e aise
Tel ueure uoudrai embracier
E enuaïr e comencier
Qu en tot le mont n aura partie
Ou qu ele seit que io ne die
Quel est com grant e corn bien tient
Pageu04P006
Ne qu il i a ne qu i auient
Quel nature ont li element
Quel les contrees quel la gent.
Tot en dirai se iol comenz
Qu a ço sofist bien nostre engenz.
En la partie d Oriënt
Dont io parlai premierement
A sol uit mers  c est Caspion
E l autre mare Persicon 
La tierce a non ço m est a uis
A dreit mer Tiberiadis 
La quarte rapelent après
Par non la mer Alphatenès
E la quinte mare Rubron
La siste mer Arabicon 
La setme mer a non Caphorte
Pageu04P007
E Poitme apelent la mer Morte.
Icil aureit assez a faire
Qui bien uoudreit dire e retraire
Corne eles sont e les manieres
Ne dont eles sont plus plenieres.
Nuef isles ra en Oriënt 
En totes nuef conuersent gent.
Ipopodès la plus lointaine
En apelent la premeraine 
Taprobane c est Pautre après
Que dous itanz est graindre e mais
La tierce a non Elephantine 
Mainte chiere espece a mecine
Creist en li buene e preciose 
Pageu04P008
La quarte isle ra non Therose 
Chipre Rode Citherea
Crete la grant e Carphata.
Qui les merueilles uos direit
Qu es isles sont que l om i ueit
A fort chose le tendriëz
Rien tant uolentiers n orriëz.
Set puis i ra  c est Caucasus
Sina Cametès Libanus
Armenius monz Bodians
E li setmes monz Casians.
Qui direit les descripcions
En queus lîeus n en queus regions
Pageu04P009
Il sont ne queus flueues i cort
Li queus en naist li queus en sort
Come il sont haut com bien il tienent
Ne com granz choses i auienent
A grant merueille uos uendreit
Com faitement ço auendreit.
En icez lieus Oriëntaus
uint e dous flueues principaus
A solement  ço est Gangès
Sigoton e Therioclès
Exos Cametès Sigota
Eüfratès e Carmanta 
Armedius c est li nouains
Qui de mainte merueille est pleins
Suse Cortace e Ydaspès
Crisoras li trezains après 
Pageu04P010
Diapagite e Pactolus
Alibota e Taxius
Eleüzer e Azonis
E li uintains a non Tigris
Crisos Iordans  c est le derier.
Qui sor icez uoudreit traitier
E dire de queus lieus il uienent
Ne en queus lieus il se detienent
Queus uiles sont sor eus asises
Ne de queus regnes sont deuises
Qu il a en eus ne qu ont i prent
Bien sai de ueir certainement
Que uolentiers i entendreient
Cil qui retraire le m orreient.
En cest Oriental partie
De ço ne redotons nos mîe
Pageu04P011
A treize prouinces contees 
Oëz corne els sont deuisees.
Perse Inde Isaure e Azonis
La quinte Sine ço m est uis
La siste a non Apamena
L autre Mesopotamia
Phenice Assire Commacine
L onzime apelent Palestine 
Sire la plus chaude l ardant
E Mede que mout par est grant.
Toz Oriënz trestoz entiers
Qui del mont est l uns des quartiers
En icez choses est compris
E des autres treis parz deuis
Dont io ne uueil or plus traitier
Qu a ço me couient repairier
Por que i ai de tot ço tochié.
Pageu04P012
Ço nos recontent li Traitié
E li grant Liure Historial
Qu en la partie Oriëntal
Est Amazoine terre grant 
Oëz que nos trouons lisant.
De femmes est tote habitee 
De tant com dure la contree
N i enterra hom a nul ior.
Mais si com diënt li autor
Delez la terre près assez
A un isle qui bien est lez 
Seisante liuës tient al meins 
De precios arbres est pleins
E d erbes chieres speciaus.
Plains est li isles e eguaus
E delitos e riche e bel.
La uont contre le tens nouel.
Bel s atornent e richement 
Precios sont lor uestement
Pageu04P013
Dès qu est li meis d auril entrez
Desci que iuinz s en est alez
I sont a ioie e a soior.
Li home des regnes entor
uienent a eles  c est lor us.
Treis meis i sont e neient plus
A mout grant ioie les receiuent 
Adonc empreignent e conceiuent.
Les plus beles les plus preisiees
N i sont eües n atochiees
Se de ceus non qui ont ualor
E qui plus ont pris e honor 
Li plus uaillant as plus uaillanz.
Iluec aportent les enfanz
Qui masle sont e d eles né 
As peres sont iluec doné
Que ia un sol n en retendront
Ne plus d un an nel morriront
Les meschines celes norrissent.
E quant ço uient qu il departissent
Tot l an sont puis ia de ses ieuz
Nes uerra hom iounes ne uieuz 
Pageu04P014
S en lor terre meteit les piez
Sempres sereit toz detrenchiez.
D eles i a mout grant partie
Que ia a nul ior de lor uie
Ne seront d omes adesees
Ne ia n ierent despucelees.
Armes portent  mout sont uaillanz
E hardies e combatanz
E en toz lieus en sont preisiees.
Auenu est maintes feiees
Que eisseient de lor pais 
Armes portent por aueir pris.
# | uingt et unième bataille  exploits de Panthesilée.
En icel terme e en cez anz
Que cist sieges esteit si granz
A Troie esteit en lor contree
La reine Panthesilee.
Proz e hardie e bele e sage
De grant ualor de grant parage
Mout ert preisiee e honoree 
Pageu04P015
De li esteit grant renomee.
Por Hector que uoleit ueeir
E por pris conquerre e aueir
S esmut a uenir al socors.
Mout furent riches ses ators.
Mout amena riche compaigne
E fiere e hardie e grifaigne 
Mil dameiseles adurees
Forz aidanz e bien armees
Sor bons cheuaus Arabiëis
Mout par orent riche herneis
Tant errerent par lor iornees
Tant trespasserent des contrees
Qu a Troie uindrent  c ert mestiers.
Dous meis e plus trestoz entiers
Aueient Greu sis as portaus
Que n en esteit eissu2 uassaus 
Prianz n i laissot porte ourir
Qui les atendeit a uenir.
Quant noncié fu Panthesilee
La dolorose destinee
Qu Ector ert morz mout l en pesa 
Pageu04P016
Un si fait duel en demena
Que nus ne uit onc si grant faire
Por poi ne se mist el repaire
Bien ert seü qu ele l amast
Se fust qu en uie le trouast.
Troïen sorent sa uenue 
Contre li est lor gent eissue
Li reis Prianz li fait grant ioie
E tuit icil qui sont a Troie.
Panthesilee grant duel fait
Quant li reis li dit e retrait
Son duel e son grant desconfort
E com si fil esteient mort 
 Sire  fait la franche re ïne
 Trop a ici fiere destine 
 Onc mais tel perte ne fu faite.
 Sacheiz de ueir mout me deshaite
 Que io Hector ne truis en uie 
 Toz iorz en serai mais marrie
 Plus l amoë que rien uiuant.
 La perte de lui est trop grant
Pageu04P017
 Mais en ço n a nul recourier.
 Faites uoz genz apareiliier
 S irons la fors as Greus parler 
 Iusqu a poi lor uoudrai mostrer
 Queus puceles io meing o mei
 Ne qu eles ualent en tornei.
 Duel ai d Ector sor tote rien 
 Ancui s en aparçeuront bien.
 Sa mort lor ferai comparer 
 Ia ne s en sauront si guàrder. 
Que uos ireie porloignant
Somondre a fait le rei Priant
Totes ses genz qu uns n i remaîgne.
La ot atachié mainte enseigne
E maint penon en fust plané.
Tote s estormist la cité 	.
Par tôt s armèrent comunal.
La ot couert maint bon cheual
La ot eschîeles deuisees 
En unes places granz e lees
Delez unes tors anciënes
Pageu04P018
S armèrent Amazoniënes.	
Un hauberc uest Panthesilee
Plus blanc que neis desor gelee 
Onques nus hom ço sai de ueir
Si bel armé ne pot ueeir.
Dous puceles mout honorees
E de lor dame mout amees
Li ont el chief son heaume asis 
Riches dut estre et de grant pris
Quar lï cercles e li nasaus
Fu toz a pierres préciaus
Plus resplendissanz que n est rai.
Sor un cheual d Espaigne bai
Plus grant plus fort e plus uaillant
D autre cheual e plus corant
Est montée deliurement
Pleine d ire e de mautalent.
Pageu04P019
Couerz fu toz d un drap de seie
Qui plus que flor de lis blancheie.
Cent escheletes cler sonanz
Petites d or non mie granz
I atachent. Senz plus targier
A ceint le brant forbi d acier
Dont el ferra granz cous maneis.
Un fort escu plus bIanc que neis
O une bocle de fin or
Orlé de pierres tot le bor
De bons robins clers e ardanz
E d esmeraudes uerdeianz
Par la guige d orfreis l a pris
Si l a al col serré e mis.
Une lance de fust fraisnin
O un trenchant fer acerin
Li a baillié une pucele
0 une enseigne fresche e bele.
Hastiuement senz demorer
À fait sa maisniee monter
Mil sont e plus n i a pas dis
Pageu04P020
Que bien n aient armez les uis
Les chiés les braz e les costez.
Sor les haubers dobliers safrez
Ont Ior beaus crins toz destreciez
Si reluisanz e si peigniez
Qu ors esmerez semblast oscurs.
O hardiz cuers e o seürs
Cheuauchent dreit uers les portaus
Les escuz pris sor les cheuaus.
Puis que li mondes comença
Ne ia mais tant corne il durra
N iert mais ueüe tel compaigne
N i a cele qui n ait enseigne
E grosse lance o fer d acier.
Mout oïsseiz les deus preier
As gentis dames honorees
Que de Ia uile esteient nees
Qu il les defendissent le ior
De mort de perte e de doIor.
Armez se fu Philemenis
Qui prochains ert de lor païs
Pageu04P021
Cil lor uoudra estre en aïe
Tant com li iert el cors la uie.
O lui sont li Paflagoneis
Qui onc ior n amerent Grezeis
Li rei Ii prince e li demeine.
Chascuns de l atorner se peine
Com le puissent le ior si faire.
E tant lor enemis forfaire
Par que des portaus les desioignent
Por uoir uos di mout s en besoignent.
Sor les murs hauz e crenelez
Sont li arbalestier montez
E cil qui les granz peus aguz
E les pesanz chaiIlous cornuz
Geteront si que mort seront
Tuit cil qui d eus s aproismeront.
Quos ireie lonc plait faisant
Establi a le rei Priant
Liquel s en istreient premier
Pageu04P022
Li quel après li quel derrier.
Toz premerains ço m est a uis
S en est eissuz Philemenis
O la soë gent honoree
Que mout est fiere e redotee
Dardanidès ont fait ourir.
Donc poïsseiz tomoute oïr
Granz sons granz noises e granz criz
E d olifanz granz corneïz.
Cil de Grece senz demoriers
Resont monté sor lor destriers 
Tost ont lor cors d armes guarniz
E toz lor conreiz departiz.
Cil qui s en issent del portal
Sont aduré e bon uassal.
Enz el mi lieu del grant tas d eus
Les uont ferir iriez e feus
Pageu04P023
Que sor haubers e sor cuirieés
Lor ont lor lances peceiees.
Des ataïnz chiet sor le sablon
Mainz qui ne diënt o ne non.
Les mains ont mises as espees
E sin donent de teus colees
A ceus defors que mare i uirent.
Si faitement les recoillirent
Que bien le tierz o la meitié .
En ont sempres descheuauchié.
S adonc ne fussent li archier
E des murs li arbalestier
Mauuaisement lor i fust pris.
Mout le fait bien Philemenis 
Mout rescot bien ses abatuz
E chier lor a ses morz uenduz 
Seisante i a des suens rescos
Qui pasmé gisent en l erbos.
A la rescosse des premiers
Pageu04P024
S en eissirent mil cheualiers 
Sor les cheuaus pris les escuz
O les bons espiez esmoluz
Enuaïr uont lor enemis
E aïdier Philemenis.
Polidamas li proz les guie
Qui hautement s enseigne escrie.
Un rei ataint  ne failli pas
Mort le geta en mi le tas.
Ici resfondrent mainte broigne
E si uos di que grant essoïgne
Lor i creisseit quant cil dedenz
S en eïssirent o lor granz genz
Dis mile e plus serré estreit.
Qui icele asemblee ueit
Dire puet bien qu onc tel dolor
Ne si desmesuré estor
Ne uit ne ne uerra ia mais.
Pageu04P025
La trenchent des escuz les ais
E des heaumes les coinz aguz 
Del sanc i est grant la paluz
Qui de mil cors chiet e deuale
Si que tuit en sont freit e pale.
Icist contenz dura assez
Enz es trenchiees des fossez
Tant que li proz Diomedès
Li dus d Athene e Ulixès
E Telamon e Aïaus
Agamennon e Menelaus
Lor firent un enuaiement
E si uos di certainement
Que cil dedenz s en rentrissient
Mout uolentiers s il poïssient.
Mais de poi de gent fu l entree
De la porte si estopee
Que n en i pot le disme entrer 
Pageu04P026
Por ço les couint a torner.
Si firent il com por la mort 
La fu si dotee la sort
Qu il n i ot nul tant fust hardiz
Qui iluec ne fust esfreiz.
Damage a grant d ambedous parz
Mais o saietes e o darz
E o quarreaus que cil lor traient
Qui mout en ociënt e plaient
Ont fait les Greus retraire en sus 
Cinc cenz de lor homes e plus
Laissent dedenz les granz fossez
Sor eus fu toz li criz leuez.
Bien s i aident cil dedenz
Bien fu recouree lor genz.
Adonc i uint Panthesilee
O sa gent estreite e serree
Pageu04P027
Que mout ert fiere e combatant.
Li brieuz des lances i est grant 
Haut s escriënt a l auenir
Mais soz ciel n est rien a oïr
Auers eles  lais de Bretons
Harpe uiële n autre sons
N est se plors non auers lor criz.
Sor les escuz peinz a uerniz
uont Grezeis férir senz demore 
Tant en abatent en poi d ore
Que toz en cueure li herbeiz.
Dès ore engroisse li torneiz 
En mi les uentres les ataignent
Si que des arçons les empeignent
E si que les gros fuz planez
Lor remainent par les costez.
Quant les lances sont debrisiees
Si ont les espees sachiees
Dont els fierent granz cous e fiers 
Pageu04P028
Ci ot traïn de cheualiers
Ci ot si fait abateïz
E si angoissos chapleïz
Que rien riel poüst pas sofrir.
Ço puis bien dire senz mentir
Que cil defors sont si branlé
Qu a peine sont puis aresté.
Merueilles fait Panthesïlee 
Ia n i ferra coup de s espee
Qu un n en ocie. Maïs griefment
Lï remaumetent Greu sa gent.
O Menelau iosta la bele
Qu enuers le mis t ius de la sele 
Al meins en ot le milsoudor 
Maint en i guaaigna le ior.
Ele e Diomedès iosterent 
De plaïn eslais s entrecontrerent
Pageu04P029
Que les lances enastelerent
E que les escuz esfondrerent.
L escu lï toli la reïne 
De cel ior n en ot puis saisine.
Soz lui s enarbra son destrier 
Moût par fu près del trebuchier.
Coneü a bien sa ruistece
E sa uertu e sa proëce.
Redotee est en petit d ore 
Es greignors presses lor cort sore 
Souent lor fait muer estaus
E guerpir seles e cheuaus.
Bien li aident ses puceles 
Sanc i espandent e cerueles
Toz les conreiz font traire ariere
Pageu04P030
Si uos di bien que la poudriere
Est del sanc uermeil destempree.
Rei Telamon mout desagree
Ço que il ueit  nel puet sofrir 
Panthesilee uait ferir.
Sorprise l a ne le uit pas 
Ius l abati en mi le tas 
Puis met la main al brant d acier
En mi eles se uait plongier.
A treis en fait les chiés uoler
Mais mout le dut chier comparer
Qu abatu l ont de son destrier 
Par quinze lieus li font raier
Le sanc del cors par mi la broigne.
Ci li dut creistre tel essoigne
Qu o l aïde Philemenis
L en menoënt entre eles pris.
A peine pot rescosse aueir.
Mais par force e par estoueir
Le lor toli Diomedès
Pageu04P031
Qui d armes i sofri tel fais
Qu onques puis l ore qu il fu nez
Ne fu en estor si greuez.
Anceis que il fust departiz
En i ot tant des espasmiz
Que l om n en sot le nombre dire.
Onc si fait duel ne tel martire
Ne uit rien nee de ses ieuz 
Dès or couient baissier orguieuz.
Panthesilee se rescrie
Ses puceles o sei ralie
Puis lor cheuauche de rehiz.
Adonc i rot grant fereïz
E grant bataille tote ior
Mais si com reconte l Autor
Par l esforz des Amazoneîses
Pageu04P032
Des franches puceles corteises
Furent Greu si estouteié
E si laidi e si plaié
E tant perdirent de lor gent
Que senz autre recourement
Lor estut la uile guerpir
E as herberges reuertir
Mout laidi e mout desconfit.
Se la nuit n en preïst respit
De la bataille mailestast 
Sacheiz ia pîez n en eschapast.
La reïne Panthesilee
Lor a tres bien l ire mostree
Qu ele a d Ector  comparé l ont
E plus s el puet le comparront.
Sacheiz ensi com nos lisons
Pris les eüst es paueillons
Morz e uencuz e detrenchiez
Que ia n en eschapast uns piez
Pageu04P033
E des nes arses tot le plus
Ne fust sol li fiz Tydeüs.
Mais il sis cors lor destoli.
Qui grant fais d armes i sofri 
Ia n auront mais o lui soior.
Ainz qu il partissent de l estor
Fu uespres bas e nuit prochaine 
Assez orent trauail e peine.
Li Troïen o lor conreîz
Le petit pas serrez estreîz
S en entrent enz  mout l ont bien fait
De trestoz fu dit e retrait
Que la reïne senz desdit
Qui fust de grant ne de petit
Aueit le pris de cel iornal
Si que li dui meilior uassal
N aueient d eus tant fait d esforz
Ne tant des lor ocis ne morz
Com la reïne solement.
Pageu04P034
La nuit li firent maint present
Mout l ont ioïe e honoree 
Cele nuit l ont bien celebree
E fait ses buens e ses talanz.
Toz cuide estre rescos Prianz
Par li e par la soë gent 
Entre ses braz l acole e prent
Merciz li rent tot sei li done
E quant qu il a li abandone.
Mout li fait grant pitié li uieuz
Quar tendrement plore des ieuz
De ses fiz e de son damage.
E cele come proz e sage
Le conforte mout bonement.
La nuit iurent seürement
En la cité  mais li Grezeis
Sont en grant crieme e en sospeis
Qu il ne seient l endemain pris
E par asaut del tot conquis.
Esguardé ont qu as paueillons
Sera tant lor defensions
Que Menelaus seit repairiez
Pageu04P035
De la ou il ert enueiez
E que li fiz Achillès uienge 
N i a un sol qui ne s en crienge.
Cele nuit se sont bien guarni
E quant li iorz fu resclarci
Si se rarmerent cil dedenz
Fors s en eissi tote lor genz.
Lor conreiz ont bien deuisez 
Ainz que li soleiz fust leuez
Furent il près des paueillons.
Quant Greu uirent les confanons
E les compaignes auenir
Lor armes sont alé saisir 
Defendront sei o autrement
Lor ira ia trop malement.
Deuant les tentes se rengierent
E cil de Troie s aproismierent
Quis uont ferir senz autre esguart.
La uolent saietes e dart
La ot estor dur e mortal
Pageu04P036
La ot detrenchié maint uassal 
La furent Greu requis a mort
Mais mout se defendirent fort.
Il perdent mout mais nequeden
Chier le comperent Troïen.
Li asauz fu mout granz e fiers
Tant com dura li iorz entiers.
La reïne de Femenie
Lor i a fait mainte enuaïe 
Entre li e ses dameiseles
Lor font oïr freides noueles.
Par maintes feiz les derompeient
De la ou il se defendeient 
Onc tel dolor gent ne sofrirent
Ne si faite perte ne firent.
Icest asaut icest martire
