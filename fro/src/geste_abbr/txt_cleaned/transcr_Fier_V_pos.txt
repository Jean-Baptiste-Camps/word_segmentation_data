unc au test de la coefe en abatit ou pre
 des cheuoux du chief gͣnt ꝑtie rase
Damedex le garda q̃ en char ne l a touche
 li cuens refiert luí ꝑ uíue postae
i esma .i. gͣnt cop sor le heaume ieme
.f̃. uoit le cop que il l a asíne
Ce que il tínt de l escu a en contre gete
Q̃ tot a descouert li flanc  li coste
Ol̃. l aꝑcoit mout l a bien auisie
au retraíre le fiert du branc qͥ est letre
par desor la maímelle li a gͣnt cop done
Li blanc auberc li a desrot  desmaelle
Le chaual ꝑ desoz lia tout detͣnchie
Li cuens li apoia que li cuer ot íríe
Tout i a sa u͛tu  son branc bien bote
Delez li flanc senestre li a li branc cole
Duc enz en mie l eschine l a tͣchie  cope
a poi q̃ li boel ne li sunt hors uole
Mes í n en í ot nus maumis ne empere
Li sanc a gͣnt foison li ist hors du coste
Oez de ..f̃. ꝯ fut de gͣnt fierte
Contremont uers li ciel a li rois regarde
de damedex li mẽbre  de la tͥníte
 du saínt esperit a li cors alume
Ol̃. apela m͛ci li a crie
Gentix hons de bonhiere ne m ocire por de
Si m en iroi a .k. li fort rois corone
 ge ti creanc bien de sor me leaute
Q̃ ge tendroi la foi  la crestiente
 rendroi la corone  li síne aoure
 les díues reliq̃s dom i a tel plante
por coi les pri ge onq̃s chaetif maleure
honte m en est uenue ie soi de u͛íte
Ol̃. gentis hons aiez de moi pitie
Si ge mer sarr̃. il uos iert reꝓue
Ber si tu ne m í tienz ia m í u͛ras u͛se
Qͣnt l entent Ol̃. si de pitie plore
De soz l arbre le chouche belement  soef
uaíncue est la bataille  li chãp afinez
Ol̃. prist li rois qui ml̃t estoit nafrez
Deuant lui le choucha belement  soef
d un peu de son bliaut li a bende les costez
Sire dist .f̃. por dex car m en portez
uolentiers m i feroi baptizier  leuer
Si ge mer sarr̃. il uos iert reꝓuez
Certes dist Ol̃. ie suí en gͣnt pensez
ia par moi n í serez chargiez ne remuez
Li sarr̃. s esforce pres de lui est alez
adonq̃s sunt asis belement lez alez
.f̃. d alixandre ueis li conte est alez
Doucement le pͥa ꝑ gͣnt humilitez
Gentis quens Ol̃. por dex car m en portez
Mout sui pres de ma fin ie ai li cuer creuez
uoit ici .ii. destͥes coranz  abríuez
ua pren le baucen sor qͥ la est aregníe
Si monte ꝑ l estríu qui d or est painturez
peis uíen ꝑ dauant moi sor cest arbͤ rame
Bien me porras porter es loges  an tref
 si emporte plorance trop mí poise a moulez
Lors aras .íííí. espees onq̃s hons ne uít tex
Bien ti sarra a destre ci blanchet afilez
Tant m aide que soie sor l arcon tͣuerserz
Mes sí tu m as chargie garde n í demorer
uoiz tu la ce bruillet a ces arbres plantez
La laissoi hue matín .l. m. armez
Or ait dex nos frans ꝑ la soe bontez
Car ie ne uoi coment nus en puisse eschaper
Or sont nrẽ francois enz en la tor carree
sarr̃. les asaillent la pute gent desuee
Mes onq̃s n í forfirent une pome paree
Li amírant apele malpín d aigre moree
N ot si mestre larron íusqu a la mer betee
Malpín dist l amírant par ma barbe mellee
Si sa ceínture auoies a flori. emblee
ia puís francois n aroient u͛s nos nule duree
 si tu la m enbloies c est uerite ꝓuee
De mon or ti donraí une gͣnt someree
Tant ꝯ la ceínture aient n ert la tor afamee
Sire ce dist li lerre demaín aínz la uespree
aíncois demaín a l aube q̃ pere la rosee
uos aure la ceínture a la dame líuree
Qͣnt l entent l amirant gͣnt ioie a demenee
Li ior uet a declín  torne la uespree
Tant atendit li lerres pres fu de la iornee
uenuz est es fossez s a l esue tresnoee
puís s en uet a la tor si l a plus tost rampee
Que escurol n a chesne en la forest ramee
en la tor s en entra caiement a celee
isnelement  tost uínt a la chemínee
une chandele a prise au feu l a alumee
uínt a l us de la chambre si la troua f͛mee
 il a dit son charme tantost est deffermee
Nos francois uoit dormant en la sale pauee
Si a noz gent li lerre soduíte  enchantee
Q̃ il ne s esueillassent por la tor d or ꝯblee
Li cuens Guí de borgoigne a la chier m̃bree
ert a une fenestre deuers la mer salee
por ueoír li gͣnt ost qui la ert asemblee
 li lerres ne fist plus longue demoree
uient au lit flori. qu ert pl9 bele q̃ fee
Tant a quís la ceínture q̃ il l auoit trouee
enuiron luí la ceínt ꝑ la bocle doree
flori. regarda qu ert plus bele q̃ fee
O le uoudra gesir car forment li agree
par les flans la saisit tote nue sachee
La pucele s esueille en haut s est escriee
Seínte marie dame reíne coronee
Ou estes uos fet elle tͦp fetes lõgue estee
Ses puceles acorent checune escheuelee
Qͣnt uoient li larron plus noir d une peuree
Tote la plus hardie est en fuíe tornee
Li lerre a .flori. desoz luí enu͛see
ꝑ le míen escient ia l eust u͛gondee
Qͣnt Guíon de borgoigne a la noiz escoutee
a la chambre s en uient corant de randonee
il escrie a s amíe tesiez uos bele nee
Qͣnt li lerres l oit du lit saut a uolee
 li dus le ferit o le chief de l espee
en .íí. moitiez le fent la ceínture est copee
La chandele au larron est adonc anublee
Onc plus l enchantem̃t n ot la dedenz duree
Donc saillent sus li ꝯtes de la t͛re sauuee
 Guí lor a la chose de chief en chief contee
Le larron ont gete ꝑmí une príuee
O tote la ceínture dedenz la mer salee
 dex por coi le fírent si dure destínee
Iames iceste ꝑte ne sera restoree
ꝑdue est la ceínture  en la mer getee
ele ualoit d or fín une gͣnt tor rasee
Qͣnt noz francois l oirent míe ne lor agree
Q̃ ou sanc de m espee porras ton cors bãníer
Qͣnt .f̃. l entent ne se ueust corocier
par de sor son mantel míst son cors a couchier
Sor son escu estoit .f̃. acoudez
Tant fut fiers  nobiles  de gͣnt cruautez
N i prisa .ol̃. íí. deníers monaiez
uasal dit .f̃. si t aist li ton dexz
C a moi di qui tu ies  de quel parentez
 Respont .ol̃. ia n orrez u͛ítez
L en m apele garín de peregorz fu nez
fiuz a .i. uauasor qui ot non iocere
l autre ior fuí ie primes de nouel adobez
 si m adoba .k. li fort rois coronez
anuoie m a a toi asez m en a priez
por desreníer son droit se ici enuoiez
Ge f͛roi la bataille si tu ies si ossez
Or monte ínellement q̃ pl9 n í demoreiz
Qͣnt l entent .f̃. si a .i. rís iegez
Garín car mí di ore garde ne mí celer
por quoi n í est uenu .R̃. li adurez
Ou li cuens .ol̃. qui tant est redotez
Berart de mondidier ou ogier l alosez
par dex dit .ol̃. car i t ont en uíotez
Mes ge dom l en n a cure suí ici enuoíez
Ge f͛roi la bataille si tu ies si ossez
Car ꝑ icel apostre q̃ l en qͥert en erũprez
Ge t iroi ia ferír ꝑ en .ii. les costez
Qͣnt l entent .f̃. gries en fut  íríez
adonc a respondu ꝯ ia oir porrez
al moi foi Garín ce saches por u͛tez
Onq̃ puís icelle ore q̃ ie fuí adobez
ne ioste o nul home de si bas parentez
Si n í fut rois ou conte ou amírant clamez
Si te ocis de coi sera mon pris montez
C͛tes aínz seroit laidement auílez
Q̃ au fiz d un uauasor me soie en champ mellez
Mes ce feroi por toi ne fis por home nez
Orendroit monteroi u baucen pomelez
Si aroi a mon coul mon fort escu litez
 mí leroi chaer a t͛re de mon grez
peis pren mon baucen  si l ãmaene au tͤz
Si ge fac ce por toi ce sera amitiez
 respont .ol̃. de folie ꝑlez
Ou uo9 uoillez ou non li destͥer mí leírez
 si ꝑdroiz la teste si uís ne uos rendez
Qͣnt l entent .f̃. a poi n est forsenez
Garín dist .f̃. lei moi a toi ꝑler
hardi ies ꝯbatre míuz en faiz a amer
par mahomet mon dex en toi n a q̃ blamer
Mes o nul si bas home ne uoli onc ioster
Car si ie t ocie ml̃t m en deuroit peser
iames n auraíe anor ie nu te qͥer celer
Se au fiz d un uauasor ere uenu ioster
Mes ge te uoil greignor anor most͛er
De so sus ce baucen sor m i u͛ras ia mont͛
 tu t eslaiseras qͣnt que puet randoner
Ge m í leroi chaier  de mon gre u͛ser
Bien en pouz mõ cheual  mõ escu porter
puís m en uoi .R̃. ou .ol̃. son per
Berart de mondidier  l escoz gilemer
Ou ogier li danois qui tant fait a loer
 li nus n í ose ne uenír ne aler
Si en í uíenge .íí. por lor cors esꝓuer
ne li tiez ne li quart n i sera refusez
Certes dit .ol̃. de folie parlez
 li uílaíns le dit pieca oi l auez
