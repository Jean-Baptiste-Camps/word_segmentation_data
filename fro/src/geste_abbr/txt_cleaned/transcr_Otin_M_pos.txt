de quei franceis unt li plusur enuíe
est la lei emplí
ptize auez urẽ lei gerpíe
prenez mea filhe belissent a amíe
pur li uos doins uerceles e inoríe
chaste e placence mela e pauíe
sire serez de tute lũbardie
otinel l ot uers la t͛re se plíe
les piez lui beise formẽt se humilíe
sire fait il co ne rufs io míe
si la pucele cũmande e io l otrie
dist belissant e io me tient pur garíe
de bon marri ne me deít peser míé
la mei amur n ert ia uers luí guenchíe
dit otinel quant u9 estes m amíe
p᷑ la urẽ amur frai io cheualeríe
deuant atilíe a m espéé forbiéé
mort sunt paen quant ai baptesmeríe
dreiz emꝑeres a u9 cõmant m amie
treske nos uenũs al pleins de lumbadíe
les noces serrunt aprez toz atelíe
quant auerai mort l emꝑur garsíe
den sun palais ẽ li reis muntez
cis granz barnages apres lui est alez
li mangír est p̃st e cũrez
cil le mangerent a qui il fud donez
ap̃s li suꝑs est li uins aportez
enz en la chãbre u li reís est entrez
dormir s en unt si unt les hus fermez
desq̃ al deman que li soleil ẽ leuez
li rei se líue si ad ses baruns mandez
sur une table de saníe est muntez
tint un bastun tut a or néélez
seignrus co dít un petít m atendez
conseillíez meí kar fere le deuez
del rei garsíe dunt oi l auez
ki par la force est en ma t͛re entrez
mes chastels aer e brise me cítez
Ia ert destruite seinte cristientez
irum nos ainz que uenge estez
u nus atendrum des iuer set passez
dient franceis de m͛uelle parlez
celui n i a ad tut ne seít aprestez
mal erent autres termes noméz
si erent faít karles si uos tuz le loéz
a l entréé de aueril qͣnt marz iret passéz
pur la mei am᷑ lores uos ap̃stez
dient franceis si cũ uos cõmondez
nostre emꝑere faít escrire les briefs
par sun enpire tͣmet les messagíers
que ne remainent neis un cheualirs
ne hũme a píe ne archir ne arblastiers
que dunc ne uienge e ki n i put aler
a seintdeníse rende iiii deniers
ore ua decebre si ẽ passe genuiers
feuerier e marz e uint li tens ligers
a paris est nrẽ emꝑere fiers
li dunze per rollant e oliuirs
e anseis girond e engelers
estut de lengres e turpin e guerríers
e nemes li duc e li daneiz ogiers
as gͣnz fenestres un mis lur chies
e uirent uenír alemans e baiuers
e loerengs cels as curages fiers
ageuins gascuns e berruiers
e peteuins e ꝓuencels les guerriers
e burguinus flamencs e puhers
de normandíe la flur des cheualirs
bretuns ín uíenẽt as escuz a quartiers
en destre menẽt les anfans destries
celuí n i ad nen aít quatre esquiers
si mestier unt dunt il frunt cheualírs
de suz mũtmartre s aunent a milliers
le premír ior d auril quãt l aub ÷ esclarie
munte li reis en sa cheualeríe
de paris uínent si uunt a sẽdenise
le congíe ꝑnent si unt la ueie acuillíe
plurent ses dames si maldient garsíe
sonent ces cors ki unques en ait enuíe
or s en ueit li reí en lũburdíe
l duc rollant al p̃mír chif les guíe
de reire ẽ nemes od la barbe fluríe
mes otinel n i uolt leisíer s amíe
belissent munte sur hun mul de hungríe
ki plus tot ueit l ambluer serríe
que par mer ne ueit nef ne galíe
set cenz baruns ad a sa mesníe burníe
tot iufne gent de grant cheualeríe
or issent de france e burgnuie unt gerpíe
passent munguí la fíre ꝯpaigníe
issent des munz si uinent a íuoríe
de suz uerceles passent a nauíe
munferant muntent si uient atelíe
la forte cite u est la gent haíe
desuz munpoum pernent herb͛geríe
delez l ewe del ton en la prarríe
nostre enꝑere fet franceis arester
desuz l ewe de ton les fait osteler
uít iurz pleniers les fet demurer
lur cheuals funt seíner e repose
e lur malades guarír e meciner
le fíz pepín ne se uolt pas oblier
tant dementier ad fait un punt leuer
par unt franceis deueint utre passer
sur le punt ÷ nrẽ emꝑere fír
u il faít les haies e les suliues fermer
a mailz de fer confire e soder
fait ÷ li punt bín i put l ũ passer
franceis s en uũt as herberges manger
mes lí nies karles s est curu aduber
si q̃ nel seurent nul de li unze per
ne meis oliuír e li daneis ogír
tut treis s adubent de suz l umbre du lorer
es destriers muntent si uunt le punt passer
e u͛s la cite cõmencent a errer
e uunt ioste quere si la poent trouer
meis einz q̃ il uíngent al retͦner
li pl9 hardi auerat tant a penser
que n i uoldreit estre pur un muí d or cler
de fors atelie a un líu grant
ot quatre reis de la lei mescreant
issuz s en sunt si s ẽ uũt deportant
bin s̃t arme chascun a sun talant
ces sũt lur nũs si la chancũ ne ment
li unz balsamí li reis de níníuant
li altre curables un rei de pute gent
unkes n ot feí uers hũme uíuant
li tírz ad nun ascanard le tirant
fort est e fiers e hardement ad grant
mort ad míl hũmes de s epéé tͤnchant
li quarz ad nun clarel a la chire riant
n ad tant bel hũme tan cũ soilleil resplẽt
il ne truue nul qui iuste lui demant
ne seít si hardí ke si a colp lui atent
qu il ne ocíe u abate sanglant
par le champ uunt lur destrierres alaíssant
form̃t manacent olíuír e rollant
e iurent si il poent uire tant
que en duze france puissent mener lur gent
ia karle ũs eus n auereit garant
des duze pers de frãce funt lur talant
seignors co dít clarel a la chire ríant
en tel manacer ne guaine l ũ niant
io ai oi ml̃t presír rollant
n ad pl9 ꝓdom deske a oríant
e ũs sa spéé n at hũme garant
meis io pͥ mes deus mahũ e t͛uagan
que uncore aíe de lui asaimant
que un colp lui duínse de m espéé trenhant
amunt le chif sur le helme luisant
mut ꝑ iert dur si desque as denz me faít
kar ío ai grant dreít si nel aíme de niant
kar il m ocist samsoníe de mumbrant
de suz pampelune a un t᷑nemant
il fu mes freres si en ai le cur dolant
morai de dul si oi mun frere ne uang
franceis cheualchent tut celement
lééz un bois ki ad nun forestant
la noise atendent sí arestunt atant
li duc rollant les ueit p̃meremant
seignurs faít il ore estes gentemant
uééz paiens sur la roiche ki pant
ne sunt q̃ quatre al men iciant
bin duísum iuster aduremant
la mercí deu kí est omnipotent
e cíl responent tut al urẽ talant
les hantes mettent sur les feltres deuant
uers les paínes s en uunt a esporunant
clarel regarde en contre soleil deuant
e ueit les cũtes brocher ml̃t formant
ses cõpaignũs apele ignelemant
seignurs faít il aíez hardemant grant
treis cheualírs uei de ca puinant
alez en cuntre sachez ki il uunt q̃rant
uos estes troi e il sunt alt͛ tant
e cíl laissent cure sanz nul detenemant
n i ot pl9 dit ne demande níant
k il sunt ne dunt uinent ne qͤi uunt q̃rant
mais de lur lances fierent duremant
ascanard fiert sur l escu rollant
de suz la bucle le perce e fant
forte ẽ la bruine ne depíce neant
fruisse la lance ensun le fer deuant
li quens refíert tant acememant
que escu ne hab͛ ne lui ualt níant
le píz lui treche le curaille lui fant
mort l abatí del bon destrír curant
puis li ad dít rollant en riant
fíz a puteín troue auez rollant
ki aliez ore si forment manecant
cursables iuste a ogér le curteis
grant colp lui dune sur l escu d espaneís
ultre luí passe l enseíne des cites
del hab͛ trenche mailes trente tres
lez le coste lui met le panun a or fraeis
ne lui ualt míe le hab͛ec un paneís
al reperír lui dít dous moz curteís
fíz a puten co est oger le danes
ꝓ tels colps faíre m aime karle lí reís
olíuír íuste al reí de níniuant
a balsami ki at gͣnt hardemant
li saracín le fíert irréémant
sur sun escu u out un liun peínt
meís olíuir le refert si dreitemant
sur la ruele q̃ par mi la fant
la uile bruíne ne li ualt níant
l enseíne lui met el cors deuant
mort l abatí del destrer sanglant
puis lui ad dít al malfeiz te cõmant
al tur qͥ l feít si uínt clarel puinant
cil prendera del paen uegemant
si olíuír a cest colp lui atent
meis li nies karlle lui trau͛se deuant
clarel le firt sur l escu deuant
la bone bruigne lui fu de mort garant
le bõn destrier líue ses piez deuant
li destríer recule cil uaeit consiuant
que en un munt les let le destrier e rollãt
en halt s escríe s enseíne naimant
uers la cite se uolt aler fuiant
meis li daneis li ẽ ale deuant
grant colp lui done de l espéé t͛nchant
en mi le píz sur cel harbec luísant
la bone bruíne ne falce ne n estant
delez un munt l abat de l auferant
olíuer prent le bon destrier corant
ueint a rollant par le freí lui rent
síre fait il muntez ignelemant
de part oger le u9 duins e p̃sent
miudre est de uostre io quid qͥ l ualt les cent
li quens i salt sure ke a arcun ne se prent
e li paiens est lieue en estant
traít ad l espéé melléé la trenchant
l escu enbrace forment se defaint
rollant sache durendal le uaíllant
un colp lui ua doner maíntenant
meís li paens ieste l escu deuant
tut le trenche quan l esprant
fort se cõbat maís ne li ualt niant
seignurs fet il manéé uos demant
pernez me uif eschec aues faít grant
queus est lí reis ꝑ m espéé reant
s espéé lur rendí li quens rollant la prent
puis lui amenent sun uer destrier muant
dunt fu ocis li reis de níníuant
et balsami qui ot grant hardenant
& anaschard un rei de putei gent
li cõpaignum repairent de íuster
clarel unt pris sil quident bñ mener
a garlemane le uoléént p̃senter
mais aínz qu il puissent une líeue aler
de altre martín lur estuuerad canter
kar saracin repeirent de preier
mil ⁊ u cent les pot l um aemer
oient les cors e les busínes suner
ueint les helmes menument estenceler
e les enseines par amunt uenteler
rollant les ueít si cũmence a sífler
a ses estrius s est afichíe li ber
enues oger prist li quens a íurer
si a durendal me puisse a ues meller
tant me uerez ocíre e decoper
que les noueles irunt ultremer
seignur barun co dít oliuír
a sages humes l ai oi reconter
que l um ne se puit de tut ses mauls garder
ne l um ne pot míe tuz iorz senz iuste ester
e quant home quide grant lééce auer
iduc ÷ il plus pres del desturbír
uers ÷ co dít oger ici ad mal a penser
ne ci n auerat mestír d espoueter
uééz paens nes poez eschiuer
par mi lur lances nus estuuerat passer
or doit chascun sa penséé mustréé
puis q̃ hũme ẽ nel deít l um afoler
laísum clarel cest saracin aler
kar bñ uez nel pouũ mener
bín les nus pout agui guerdoner
e dít li reis clarels franc quor te fist parler
sire rollant fait oger li bres
fors e firs estes hardíz e redotez
e de bataille dux enlumínez
e oliuers est bons cheualirs pruuez
e io meimes suí de ment pal eschapez
uééz paens refuser uos poeez
ne alt͛ succurs de hũme n i atendez
ki ore ne firche cuart seít il pruuez
muníoíe escrient es les u9 aíutez
Ia i uerez des morz e des naffrez
rollant feri un paen bueníer
ki pl9 est neír que murere de murier
mort le tresturne en milíu d un sentír
e oliuir fiert balsan de munpellíer
