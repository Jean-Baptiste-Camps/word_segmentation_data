ki uolt oir chãcũ de beau sẽblãt
dũt bien s̃t fait les u͛s ꝑ ꝯsonãt
ore laist la noise si se treie auãt
dirũ la flur de la geste uallãt
del fiz pepin le noble ꝯbatant
des duze pers qͥ s entramerẽt tãt
k unc ne seuererẽt tͤsk a un ior pesãt
ke guenes les tͣí od la saluage gẽt
un ior mururẽt uĩt millier e set cẽt
de cel barnage dũt charles ot doel gͣnt
cil íugleor n ẽ diẽt tãt ne qͣnt
tuít l ont leisse k il ne seuẽt níent
li plusur danger e de l autri chãtãt
les paroles menues qͥ l uõt ꝯtͦuant
mes il ne seuẽt mie le gͣnt desturbemẽt
k auĩt a charlemaine si subitemẽt
seĩgn᷑s co fu le ior dũt li ĩnocẽt sũt
a paris ÷ ẽ fͣnce charles de clermũt
u tint sa curt plenere li duze ꝑ i sũt
Ml̃t par est la ioie gͣnt q̃ li barũs i funt
un plai ont establi k ẽ espaníe irũt
sur le rei marsilie le seremẽt i funt
co ert ap͛s au͛il qͣnt h͛be fresche au͛ũt
eínz q̃ finẽt lur ꝑole teles noueles orũt
dũt uĩt mil cheual͛ de noz fͣnceis murũt
si dãpnedeu n ẽ pẽse qͥ sustẽt tut le mũd
un sarazĩ d espaine qͥ otuel a nun
messag͛ garsie bien resẽble barun
par mi paris cheualche a coite d espurun
qͣnt uient al paleis si descẽt al perun
les desgrez mõte si demande charlun
ogier ẽꝯtre e galter e naímun
seign᷑ fait li paen kar me mustrez charlũ
messag͛ suí un rei qͥ nel aíme un butũ
prem͛ i a parle galter cil de ualun
ueí le tu la u set a cel fluri gernun
celuí o la gͣnt barbe a cel ueir pelicun
co est rolland si níes el u͛meil ciclatun
de l altͤ part ueez u síet son ꝯpaignũ
le gẽtil ꝯte qͥ oliu͛ a nun
co sũt li duze pier qͥ lur sũt ẽuírun
mahun fait li paen ore conus io charlũ
mal feu e male flãbe li arde le mẽtũ
ke li fẽde le piz desk al talun
li sarazín en uient deuãt le reí
charles feit il ore entẽt uers meí
messag͛ sui co qͥd al meillur reí
k unq̃s feust en la paiene leí
ne te salu k a dreit faíre nel dei
forfait en es uers mahumet e uers meí
cil te ꝯfunde en la ki lei io crei
e tuz ces altres qͥ sũt enuirũ teí
e ton neuu rollãt q̃ io cí ueí
si uncore un ior le truís ẽ t᷑neí
ke mũ destrer puisse acurser u͛s seí
de m espee le qͥd faire un espeí
par mi le cors ml̃t ert fort si nel pleí
rollãt se rit si reguarde le rei
sarazĩ frere fet rollãt l alosez
tu poez bien dire tutes tes uolẽtez
ia pur franceis ne serras atuchez
nun co dit charles puis ke u9 le uolez
de meie part est il bien afiez
de huí en cest ior desk a uit iurs passez
dist otuel de folie parlez
ne redut hũme qͥ de mere seit nez
tãt cũ au͛ai cest espee a mũ leez
co est curcuse dũt io sui adubez
n en at míe uncore nef meis passez
k a mil fͣnceis en ai les chefs colpez
u fu co frere fet charles li remẽbrez
dit otinel io u9 dirra assez
ore at uít meis el nefme sui ẽtrez
destruite iert rõme ta uaillãte citez
de laq̃le estes ẽꝑere clamez
li reis garsie la pͥst e sis barnez
uínt mil hũmes tut a cũte nũbrez
hũmes q̃ fẽmes uncore plus assez
i auíum mort n est un eschapez
e io i feri tãt de m espee de lez
ke uit iurs pleners oi les poĩz ẽflez
diẽt fͣnceis mar fustes unq̃s nez
estult de lengres est en piez leuez
tínt un bastun q̃ deuãt fu qͣrrez
ia le ferist co sauum n9 assez
meis li níes charles en ẽꝯtre alez
se lí a dit sire estult reposez
pur meíe amur si de rien m amez
kar li paen est de mei afiez
laissez luí dire tutes ses uolẽtez
un cheualer i sist q̃ fu mal senez
prouẽcel iert de seíntgile fu nez
al messag͛ est derere alez
amduí ses puínz li at el chief mellez
trait le a t͛re kar cil ne s est gardez
meis otinel est ml̃t tost releuez
trait curcuse dũt le pũz fu dorrez
ferir le ueit ne s est pas ubliez
k as piez le rei ẽ est le chef colpez
fͣnceis s escriẽt barũ kar le ꝑnez
otinel s est a une part t᷑nez
les oilz roille les gernuns a leuez
líun resemble qͥ seit ẽchaenez
en halt s escrie baruns ne u9 remuez
kar par icel dex a qͥ me suí donez
ia murent set cenz si u9 croulez
l emꝑere s en est en piez leuez
si luí a dit l espee me donez
dit li paien de folie parlez
dũc dist rodlant a mei la rendez
assez l auerez qͣnt u9 departirez
dit otinel beal sire ore la tenez
mes ml̃t u9 pri ke bien la me guardez
ne la doreie p᷑ set de uos citez
uncore en ert de celui uostre chief colpez
dist rodlant par fei trop u9 auãtez
uostre message dites puis u9 en alez
io uolenters dist il ore escutez
charles feit il io ne te celerai mie
messag͛ suí l ẽꝑur garsie
ki tient espaníe alixandre e bucie
tyre e sydoníe perse e barbarie
e destreint tut de si k en femelie
par mei te mande leisse cristieníe
cristiente ne ualt une alíe
mes serf mahun qͥ tut le mũde guíe
ki si ne creít il feit gͣnt folie
deuienc sis tu e ta cõpaignie
puis si t en uíen al riche rei garsie
il te dorra auer e manantíe
ensurketut te larra normẽdie
e d englet͛re les porz e la nauie
a tun neuu rodlant durra russie
e oliu͛ prenge esclauuníe
mes duce france ne u9 larra il mie
i l at done florian de sulie
fiz a cel rei russel de barbarie
n at plus ꝓdom hum ẽ tute paienie
ne q̃ tãt eit los de cheualerie
ne qͥ meuz ferge od espee furbíe
cil tendra france qͥte ẽ sa baillie
dist l ẽꝑere issi n ert il míe
k en dite u9 ma meisne nurie
tut le barnage a une uoiz escrie
dreiz ẽꝑere n9 nel suffrum míe
q̃ ia paien eient frãce en baillie
mes fai uenír ta gͣnt cheualerie
puís se tu uols deske la n9 guíe
tãt q̃ uerrum la pute gẽt haie
s en bataille trouũ le rei garsie
ia de la teste n ẽ portera il mie
dist otinel ore oí gͣnt briconie
tel manace ore l ẽꝑur garsie
k il matera e toldra la uie
qͣnt il uerra sa gͣnt cheualerie
li plus hardi n auera talẽt qͥ l rie
meuz uoldreit estre dela normẽdie
co dist dux naímes a la barbe florie
si charles mãde sa gͣnt cheualerie
u trou͛a il cel riche rei garsie
cõbatereit sei a sa gͣnt ꝯpaingníe
dist otinel ore oí gͣnt briconie
ia sũt il par set feiz set cenz mile
as blancs halbercs as ẽseingnes de sire
k unq̃s ne fuirent p᷑ pour de lur uie
une cite ont fete en lũbardie
entre dous ewes l ont ferme e bastie
paiene gent l apelent atelie
deu ne fist hũme qͥ lur tolsist essie
ne lur pescher ne lur gaanerie
si charles i uenist od la barbe flurie
la conuistrũ ki au͛a amie
ki meuz ferra d espee furbie
meis dan uilein n í uenez u9 míe
par mun ꝯseil garderez paris la uile
k escufle n í entre ne corneile ne pie
kar par u9 n ert mes faite cheualerie
tel uergoine at li duc ne set qͥ l die
li duc rodlant s est en piez leuez
mal talẽt at a poí n est forsenez
uers le paen s en est treis pas alez
si lí a dit culuert desmesurez
mult par t as ui e prisez e uantez
de ta parole deuãt franceis loez
mes par celui k en croiz fu penez
ia murriez ne fuissez afiez
mes s en bataille puissez estre ẽꝯtrez
tel te dorrai de m espee de lez
ia puis de tei n ert franc hũme ẽꝯbrez
dit otinel ia le sauum assez
bataille aueras si feire l osez
demaín matín u9 sumũs ẽ ces prez
e dit rodlant kar le m aseurez
fet le paen la meie fei tenez
e ma creance e tutes mes lealtez
par ki remaine seit cuard pruuez
l espurũ lui seit des piez colpez
iames en curt ne seit mes honurez
lur feiz en donent ore sũt asseurez
co dist li reis charle de seintdenís
sarazin frere par la lei dũt tu uis
de quel parage es tu en tun pais
cum as a nun par ta lei kar me dis
otinel sire co dist li sarazins
fiz sui al rei galien al fier uis
plus a mort hũmes e de ses maíns occis
k um ne trouereit en trestut cest pais
li reis garsie est mís germeins cusíns
mis uncle fu fernagu li hardis
icil de nazre q̃ rodlant m at occis
demaín en ert en fier calenge mis
e dit li reis tu es assez gẽtilz
mar fu tis cors q̃ baptesme n at pͥs
li reis apele sun chãberlẽc reiner
uenez auant ꝑnez cest messag͛
sil me menez a la maisun garner
dunez al hoste cenz souz p᷑ son mãg͛
e altre tãt donez p᷑ son destrier
puís si apele le uielz chanu richer
galter de líuns e lí deneis oger
pernez feít il garde del cheualer
sil seruez bien de co qͥ l at mester
cele nuít l unt leisse issi ester
iesk al demein q̃ li iur parut cler
charles se lieue si fait rodlant mãder
en la chapele sũt ale pur urer
la messe chante l abes de seintomer
un hanap d or fait li reis aporter
de paresíns si l at bien fet cũbler
offrende funt il e li duze pier
rodlant offri durendal al bͣnt cler
pur rancũ i feit set mars doner
ap͛s la messe funt les ures chanter
del mustier eissent puis si uont esgarder
le sarazin qͥ uíent al rei parler
li sarazin uíent orguillusemẽt
le rei apele si li dit fiermẽt
charles fait il u est ore rodlant
li uostre níes q̃ u9 par amez tãt
par ki franceis se uont asseurant
de fei mẽti l apel cũ recreant
se il ne tient uers mei mũ couenãt
ke er feimes tute la curt ueant
a ces paroles se treit li qͦns auãt
trestut irre e plein de maltalãt
par cel apostle ki q̃rent penant
io ne larreie p᷑ nul hũme uíuãt
ke io encui ne te rende teisant
mat u uencu mort u recreant
dist otinel feites dũc itant
pernez uos armes par itel couenãt
si io u9 fail pendez moi iol u9 grant
fait oliu͛ ml̃t parlez haltemẽt
ne uos paroles n abeissent níent
gͣnt m͛ueil est si bien u9 auient
l unze per en ont amene rodlãt
el dos li uestent un halberc iacerãt
grosse est la maille derere e deuãt
el chief li lacent un uert healme luisãt
co fu le healme golias le iehant
charles le pͥst qͣnt il occist brachant
puis li aportẽt durendal le trenchãt
ia del espee n estoet dire neant
bien la conuissẽt li petit e li gͣnt
ke n a si bone iesk en orient
li qͦns la ceint qͥ la par aíme tãt
el col li pendẽt un fort escu pesant
peínt a azur a ialne a orpimẽt
enuirũ l urle currẽt li qͣtre uent
li duze signe e li meis ensement
si cum chascũ uers altre se ꝯtient
e del abisme i est le fundement
e ciel e t͛re fait par ꝯpassement
e le soleil mis par gͣnt estudiement
la guíge fu d un paile escarimant
e la fuille est feite d un almant
puis li aportent un fort espe tͤnchãt
sa lance redde e sũ gũfanun gent
uermaile e índe tresk a poinz li tent
li qͦns geríns li chalce ignelemẽt
en mi la place li meíne l um bruíant
ki plus tost uait q̃ quarel ne destent
deus ne fist beste ki tãt uoist esmuuãt
k a lui se tenist a dreit curs un arpẽt
la sele fu de cristal e d argent
e la suzcele d un paile d orient
li estriu d or ouere menuement
li qͦns i munte tãt ascemeement
k il n a stríu ne arcun ne se prent
fist un esleis ueant tute la gent
si s en returne uers charle riant
sire fait il le ꝯge u9 demant
si li paen uíenc par míen escient
ia de mort uers moi n auera garant
nies dit li reis a celuí te comant
ki le ciel fist e tut le mũd si gͣnt
leue sa maín si a seíníe rollant
li qͦns s en uait as espurũs fichant
apres lui uũt puceles e ẽfant
ki tuit li dient a ıh̃u te comant
seinte marie te seit de mort garant
li unze per mũtẽt de meintenant
entre dous ewes ont mene rodlant
l une est seíne l altre marne la gͣnt
deuãt le rei uínt le messag͛ estant
l emperere apele fierement
charle fait il un halberc te demant
escu e healme e une espee trenchãt
meis un destrer ai io bon e currant
n en a meillur desk en betliant
e de m espee taille bien le trenchant
de sur ma feí te ꝓmet lealment
ainc ure de pͥme curcerai rollant
charles l oi a poi d ire ne fent
paien dit il deu del ciel t acrauẽt
kar ml̃t m as feit curece e dolent
li reis reguarde uers sa fille belisent
q̃ de la chãbre eisseit el pauement
tut le paleis de sa bealte resplent
li reis l apele si l aceíne de sun guant
fille fait il cest paien te comant
armez le bien tost e ignelemẽt
bataille a pͥse a mũ neuu rodlant
ke p᷑ les n en armes n ẽ ert decheemẽt
sire dit ele tut a uostre talent
li sarazin iert arme gẽtemẽt
ia par les armes n í ꝑdera níent
belisent apele flandrine de mũtbel
e la pucele rosette de rimel
ces treis danceles ameínent otinel
al dos li uestent le halberc le rei samuel
e la uentaille a un gẽtil fresel
celui li ferme flandrine de mũtbel
el chief li lacent le healme galatiel
feit a qͣrters a flurs e a anael
e li nasel en furme d un oisel
la fille charle qͥ out le cors danzel
li ceint l espee al fort rei akael
co est curcuse taillant cum cutel
ceste muuerat encui a rollãt le ceruel
dũt al rei charle n en ert gueres bel
el col li pendent un fort escu nouel
blanc cũ neif desuz a un listel
la bucle est d or e d argent li clauel
fer i out bon e gunfanun nouel
blanc cũ flur peint i out un oisel
entre ses piez portout un dragũcel
tresk as poinz li penecel
uns esperuns qͥ ualent un chastel
li at chalce rosette de riuel
la seele est mise en migrados l ignel
qͥ plus tost curt ke ne destent quarel
li bon destrier a ueu le danzel
henist e grate bien conuist otinel
cil li salt sure ki plus set de cenbel
e de bataille q̃ feuere de martel
li sarazín est el destrer muntez
fait un eslais si s en est returnez
uers belisent s en est tut dreit alez
pucele gente ml̃t suí bien adubez
se truis rollant morz est u afolez
dist la pucele de durendal u9 gardez
si de curcuse bien ne u9 defendez
ia par u9 meis n en ert tenu citez
a icel mot li messag͛ est turnez
ogier l ameíne li daneis alosez
e li duc naímes est ouec eus ale
entre dous ewes l ont mene es prez
a haltes fenestres est li reis alez
les duze pers at a seí apelez
seingn᷑s fait il od mei u9 uenez
faites franceis tuz eissir des prez
il si fũt a eus dous les ont abãdunez
charle escrie des ore u9 ꝯbatez
dist otinel io suí tut aprestez
rodlant a dit al paen mescreant
io te defi descí en auant
dist li paen e io tei ensement
bien u9 guardez kar io ne t aim nient
la mort mũ uncle fernagu u9 demãt
rollant lait curre le bon destrer bruiant
otinel migrados le bien curant
des esperũs les destreinẽt formẽt
entre le bruit e l efort e le uent
li prez en croule e la t͛re ensemẽt
les hantes brandient e beissẽt formẽt
li gũfanũ uentelẽt uers le uent
gͣnz colps se donẽt en lur escuz deuãt
trenchẽt les fuz e les quírs ensemẽt
meis li halberc sũt serre e tenant
maille n í false ne clauel n i destent
sur les peítrines plient li fer trẽchãt
les hanstes brisent amdui ꝯmunemẽt
ultre s en passent li cheualer uallant
q̃ l un ne l altre n í pert níent
deu dist li reis or ueí m͛ueille gͣnt
qͣnt cist paien s est tenu uers rodlant
dit belisent bon sũt mí garnemẽt
e cil kis porte n est pas cuard ne lent
rodlant a treit durendal le trenchant
fiert otinel sur le healme luísant
q̃ flurs e pieres cheent aualant
e sun nasel luí a toleit deuant
a l altre colp fiert le destrer currant
le chief li trenche del col tut rũdemẽt
li paen qͣnt sun cheual li ment
dist dous moz par mahumet rollant
u9 auez feit uilainíe mult gͣnt
q̃ mũ destrier m auez mort pur níent
q̃ demandiez a mun bon auferant
mes ia le uostre ne s en irra gabant
del fuerre sacke curecuse la gͣnt
l escu enbrace e feit un salt auant
si fiert rollant sur le healme luisant
ke li nasel se uait tut aualant
li colp glaceíe sur l arcun deuant
trenche le fust e le feutre ensemẽt
par les espaules a trenche le bruíant
desk en la t͛re feit culer le bͣnc
en halt s escrie co n est pas colp d emfant
deu dist li reis cũ co colp fu pesant
saínte marie guardez mei rollãt
se li qͦns chiet ne m esm͛ueil níent
il tient l espee si estreínt durement
fiert le paen sur le healme q̃ resplent
k un qͣrtier enꝯtreual descent
trenche les mailles del halberc iacerãt
e de l oreille une partie en prent
sun bon escu desk en la bucle fent
la l eust mort uencu u recreant
mes otinel at hardement ml̃t gͣnt
de curecuse l acuílt durement
e rodlant luí od l espee trẽchant
de durendal le fiert menuemẽt
gͣnz colps s entredonẽt e derere e deuãt
uers les espees ne ualt le halberc níent
des mailles luist tut li pre e resplent
dist belisent ore fierent gentemẽt
ceste bataille ne dura mie lũgemẽt
ke li uassal sũt de gͣnt hardemẽt
Ml̃t trenche bien durendal la rodlãt
meis curecuse ne li deit níent
deus dist li reis cũ le cuer me ment
en croiz se iette a deu uers orient
une preiere at feit ml̃t gentement
deus ki es sire e rei sur tute gent
tu me garis mũ chier neuu rodlant
e ꝯuertissez otínel le tirant
q̃ sur son chief prenge baptizement
baíse la t͛re si se leue a tant
a la fenestre at mis sun chief auant
ueit ses baruns cũbatre gentement
des lur escus n ourent míe tant
dũt il cuuerir peussẽt lur puínz deuãt
rollant dit al paen kar guerpissez mahũ
e creí en deu ki suffri passiun
ber kar le fai si receuez gent dun
co est belisent la fille al rei charlun
ma cusine est e io te faz le dun
e io e tu serrũ tut dis mes ꝯpaĩgnun
e oliu͛ a nus aiusterun
si ꝯquerrum chastel e dunchun
cite ne marche ne bon chastel gascun
ia plus de tei ne quíer un esperun
dist otinel ore oi parler bricun
mal dehez eit ki te fist cleríun
meis io suí maistre si te lirrai lescun
men escient ainz q̃ departirun
tel te durrai sur le healme brun
ke ne purras dire oec ne nun
el neuu charle n out q̃ curecer
maltalent a m͛ueillus e fier
tint durendal u le pũt fu d or míer
sur le healme fiert otinel le guerreer
ke fu en salt del fer e del ascier
cil luí guenchist qͥ bien sout del mest͛
de liez l espaule en fait le colp beisser
trẽche les maelles del iacerãt dubler
tut le descouere tresk al nu del braier
meis a la char ne poeit mie tucher
li colp fu gͣnt le uassal fet pleer
p᷑ un petit nel fait agenuiller
franceis s escrient quel colp de cheual͛
li plusur dient del curteis messagier
ke uencuz est ne se pot meis aider
meis poi conuissent otinel le guerreer
le fiz le rei galien al uís fier
il fait un salt si uolt le colp uenger
s ore ne se sace li níes le rei guaiter
ia ne ferra meis colp sur cheualer
li sarazin a la culur muee
les oilz ruille cũ beste deuee
tient curecuse si l at amũt leuee
al neuu charle la fra ia priuee
sur le healme d or li at ía p͛sentee
un colp li done par si gͣnt randunee
ia fust la teste rollãt del cors seuere
qͣnt curecuse li est el puín turnee
un altre colp li iete a celee
entre le cors e l escu uint l espee
sur les enarmes a la targe colpee
k as ses piez l abat en mi la pree
del bon halberc ꝯsíut la gerunee
desk en la t͛re fet culer l espee
al resacher otinel s est escrie
par mahumet ml̃t trẽche biẽ m espee
li cheualer reguardẽt fierement
formẽt redutẽt les colps qͥ sũt pesãt
les halbercs detrẽchẽt e derere e deuãt
e desmaile sũt ml̃t menuement
de lur escuz n en ourent míe tant
dunt il pussẽt couerir lur puĩz deuãt
frãceis se ietẽt tuit ꝯtre orient
gͣnt pour ont de lur seingnur rodlãt
il prient deu ke bon ꝯseil lur mant
u peis u triues u bon deseurement
a ices paroles uient un columb uolãt
si ke charles le uit e tute sa gẽt
sainz espiriz sur otinel descent
dous moz a dit treí tei ẽ sus rollãt
ne sai quel chose me uait deuãt uolãt
ki m at chãge le sens e le talent
ceste bataille remaíníe a itant
pur tue am᷑ prendrai baptizemẽt
sainte marie traí io mes a garant
rollãt l entẽt si li dit en riant
gentil hoem sire as le tu en talant
fait otinel iol u9 di ueírement
io guerp ici mahun e t͛uagant
e apolin e iouin le puant
les bͣnz i ietent sur l erbe u͛diant
amduí s enbracẽt li cheualer uaillãt
deus dit li reis cũ ci u͛tuz est gͣnt
ia m est auis k il fũt couenant
kar i alez franc cheualer uaillant
e il si fũt qͥ plus tost poet currãt
maismes li reis i uait espurunãt
beals nies fait cũ u9 est couenãt
sire fait il ml̃t m esta gẽtement
kar tut suí seín nen ai de mal nient
mes ꝯbatu suí al meillur ꝯbatant
k unq̃s feust en la paene gent
meis m͛ci n9 auum fait itãt
ke cristiente uolt e baptizement
receuez le beals sire alez auant
si li donez honur a sun talant
ensurketut ta filie belesent
deus dit li reis ore auez fait mũ talẽt
c est la preere ke i aloue depͥant
il se desarmẽt li cheualer uaillant
rollant mũte sur un destrier c᷑rant
e otinel sur un mul amblant
uers la cite se uont esperunãt
ore s en irrũt al baptizemẽt
al must͛ l ont mene sainte marie
turpin de reins a l estole seisie
le salter ouere si dist la letaníe
puís uíent al funz sil seíníe e sẽtefie
gͣnt est la p͛sse de la cheualerie
pur otinel le pruz ki se baptie
charle le tient od la barbe flurie
e ote li pruz girard de normẽdíe
le nun li leissẽt nel remuẽt mie
baptize est si at sa lei guerpie
a tãt es u9 belesent l escheuíe
ke plus est bele q̃ la rose flurie
danz belebarbe uers charles la guie
li reis la prẽt par la mance enermie
fillie fait il mult estes culurie
ki une nuit u9 auera en baillie
ne li deit puis remẽbrer de cuardie
pruz hũme deit estre de sa cheualerie
si serra il si deu li done uie
de queí franceis ont li plusur ẽuíe
fillol fait il or as ta lei ꝯplie
baptize es si as ta lei guerpie
pernez ma fillie belesent a amie
pur lui te doins uercels e morie
auste e plesence melan e pauie
sire serras de tute lũbardie
otinel l ot uers la t͛re se plie
les piez li baise formẽt s umilie
sire fait il co ne refuis io mie
si la pucele le comant e otrie
dit belisẽt io me tienc p᷑ garrie
de bon mari ne me deit peser mie
la meie am᷑ n íert ia uers u9 guenchie
dist otinel qͣnt u9 estes m amie
pur uostre amur frai cheualerie
deuant atille de m espee furbie
mort sũt paien qͣnt ai pͥs baptisterie
dreiz ẽperere a u9 coment m amie
treske uendrũs as pleins de lũbardie
les noeces erent es prez de suz hatilie
qͣnt auerai mort l emꝑur garsie
en sun paleis est li reis muntez
si gͣnt barnage est ap͛s lui ale
li mangier est ia prest e ꝯreez
cil le mangerẽt a ki il fu donez
apres supers est li uíns aportez
enz en la chãbre u li reis est entrez
dormír s en uont si ont les uís fermez
desk al demaín q̃ li soleil est leuez
li reis se leue ses baruns at mande
sur une table de sauíne est mũtez
tient un bastũ tut a or ueelez
seingnurs dit charle un petit m ẽtẽdez
conseilez mei kar faire le deuez
del rei garsie dũt u9 oi auez
ki par sa force est en ma t͛re entrez
mes chastels art e brise mes citez
ia ert destruite sainte cristiẽtez
irrum n9 i ainz q̃ uienge estez
u atendrum treske yuer seit passez
dient franceis de m͛ueille parlez
celui n í a ne seit tut ap͛stez
mar i auera altre t͛me nomez
si ert fait charle puis q̃ tuit le uolez
al entre d aueril qͣnt marz iert passez
pur meie am᷑ lores u9 aprestez
dient franceis si cũ u9 comandez
nostre ẽperere fait escriu͛e ses brefs
par sun ẽpire tͣmet ses messagers
ke ne remaníe neis uns cheualers
n ume a pie ne sergant n arblaster
q̃ dũt n í uienge e qͥ ne poet aler
a seintdeníse rende qͣtre deners
or ua decẽbre si est passe ieneuers
feuerier e marz e uient lí tens legers
a paris est nostre ẽperere fiers
li duze pier rollant e oliuers
e ansels girard e engeliers
estult de lengres e t᷑pins e giriers
bertoloi li bier e otinel li guerreers
naimles li duc e li daneis ogiers
as gͣnz fenestres en ont mis hors les chíes
uirent uenír alemans e beiuers
e loerenes ceus as corages fiers
e peiteuins ꝓuencels le guerriers
e burguíũs framenes e puíers
de normendie la flur des cheualers
bretũs i uíenẽt as escuz de qͣrtiers
en destre meinẽt les auferãz destriers
celui n i a n ait qͣtre esquiers
se mestiers ont dũt il frũt cheualers
desuz mũmartre s aunent a milliers
prím ior d au͛il qͣnt l aube est esclarzie
munte li reis charle oue sa cheualerie
de paris eissent si uont a saintdenise
le ꝯge prennẽt lur ueie ont acullie
plurent ces dames si maldient garsie
sonent ces corns e cil destriers henissẽt
ore s en irra li reis desk ẽ lurbardie
li duc rollant al pͥmer chief les guie
deriere est naímes od la barbe florie
mais otínel ne uolt leisser s amíe
belisent munte sur un mul de hũgrie
q̃ plus tost ueit l ambleure serrie
ke par la mer ne ueit nef ne galíe
set cent barũs at ẽ sa maínburnie
tuít ioefne gent de gͣnt cheualerie
eissent de france burgonie ont guerpie
passent mungíu la fiere ꝯpaíngníe
eissent des munz uíenẽt a morie
desuz uergels passerent a nauíe
mũtferant muntẽt si ueient hatelie
la forte cite u est la gent haie
suz munpoun prennet h͛bergerie
lez l eue del ton en la praerie
nostre ẽperere fait franceis arestier
sur l eue del ton les at feit osteilier
uínt iors pleniers les i feit demurer
lur cheuals funt seíner e reposer
e lur malades guarír e mesciner
le fiz pepín ne se uolt ublier
tant dementiers a feit un punt leuer
par unt franceis deíuent ultre passer
sur le punt est nostre ẽperere ber
u fet ses haies a sulíues fermer
a mailz de fer cumfire e soldeer
fait est li punz bien i pot hũ passer
franceis se uont as herb͛ges manger
mes rollãt s est curu dunc aduber
ke nul nel sorent ne nis li unze pier
ne mes oliuer e li daneis ogier
tut treis s adubent suz l umbre d ũ lorer
as destres muntẽt si uont le pũt passer
uers la cite comencẽt a aler
meis aínz q̃ uiengẽt cil trei al ret᷑ner
li plus hardi auera tant a penser
n i uoldreit estre uenuz pur un muí d or cler
defors hatillie a une liue gͣnt
out qͣtre reis de la lei mescreant
issu se sũt si se uont deportant
bien sũt arme chascun a sun talent
ces sunt lur nuns si la chancun ne ment
l un balsami li reis de níníuent
l altre curable un rei de pute gent
unq̃s n out fei u͛s nul hume uíuẽt
li tierz a nun askanart li tirant
forz est e fiers e hardemẽt a gͣnt
mort a mil hũmes de s espee tͤnchãt
li qͣrt clarel a la chiere riant
n a tant bel hũme tant cun soleil resplẽt
ne treue nul qͥ iuste li demant
n iert si hardí si a colp li atent
q̃ nel occie u abate sanglent
par le champ uont destriers aleissant
forment manacent oliu͛ e rollant
e iurent deu s il poent uiuere tant
k en duce france peussent mener lur gẽt
ia charlemaine n au͛a uers eus guarant
des duze piers frũt trestut lur talent
co dit clarel a la chiere riant
en manacer ne guaine l um níent
i ai oi grantmẽt preiser rollant
n at plus ꝓdũme deci k en oriant
enuers s espee n at hũme guarant
meis mes deus pri mahun e t͛uagant
k uncore eie de li assaiemẽt
k un colp li duínse de m espee trẽchãt
amũt le chief sur le healme luisant
mult par iert dur si desk as denz nel fent
kar io ai gͣnt dreit si nel aim de nient
kar il m occist samsoinie de muntbrãt
sire panpelume a un t᷑neíement
il fu mís freres si ai le qͦr dolant
murrai de doel si mũ frere ne uenc
franceis cheuacẽt tut celeement
delez un bois qͥ ad a nun forestent
la noise entendẽt si arestũt a itant
li duc rollant les ueit p͛míerement
seĩgn᷑s fait il ore estait gentemẽt
ueez paens sur la roche qͥ pent
ne sunt ke qͣtre par men escient
bien i poum iuster seurement
la m͛ci deu õıpotent
e cil respunẽt tut a uostre talent
les hanstes mettent sur les feutres deuãt
uers les paiens se uont esperunant
clarel reguarde uers leuant
e ueit les ꝯtes brochier mut fieremẽt
ses ꝯpaĩgnũs apele ignelement
seingn᷑s fait il aiez gͣnt hardemẽt
treis cheualers uei de deca puínant
alez enꝯtre sachez qͥ l uont q̃rrãt
e il leissent curre sanz nul retenemẽt
n i out plus dit ne demande níent
qͥl sũt dũt uienẽt ne qͥ l uõt q̃rrant
meis de lur lances fierẽt durement
ascanard fiert sur l escu rollant
desuz la bucle le depiece e fent
fort est la bruíne ne depiece nient
frusse la lance en sũ le fer deuant
li qͦns le fiert tant ascemeemẽt
k escu ne halberc ne li ualt níent
le piz li trenche le curaillie li fent
mort l abati del bon destrier curant
puís a dit rollãt en riant
fiz a putain troue auez rollant
k aliez ore si forment manacant
cursable iuste a ogier le curteis
gent colp li done sur sun escu de peis
ultre l en passe l enseiníe de cicleis
del halberc trenche mailles trẽte treis
lez le coste li met le fer galeis
enpeint bien mes ne li ualt un peis
ogier le fiert en l escu cle maneis
par mi les armes li met le fer galeis
ne li ualt míe le bon halberc un peis
el cors li met le penũ a orfreis
mort le tresturne del destrier espaneis
el repairer li dit dous moz curteis
fiz a putain co est ogier le daneis
pur tels colps feire m aime charle li reis
olíuer iuste al reí de níníuẽt
a balsami qͥ at gͣnt hardement
sur sun escu u out un liun peĩt
mes oliu͛ le fiert si dreitement
sur la ruele q̃ par mi le fent
la uielle bruinie ní li ualt níent
l enseníe met tut dreit el cors deuant
mort l abati del destrier sanglent
puis li a dit al malfe te comant
al turn k il feit si uínt clarel puínãt
cil en prendra del paien uengemẽt
si oliu͛ a icest colp l atent
meis li níes charle li trauerse deuãt
clarel le fiert sur l escu deuant
la bone bruíníe li fu de mort garãt
li bon destrier lieue les piez auant
le destrer recule sil ueit ꝯsíuant
k en un mũt chiet le destrer rollãt
en halt s escrie s enseíne naímant
uers la cite s ẽ uolt aler fuíant
mes li daneis li est ale deuant
gͣnt colp li dune de l espee trenchant
en mi le piz sur cel halberc luísant
la bone bruíníe ne false ne n estent
delez un mũt l abat del auferant
oliu͛ prent le bon destrier curant
uient a rollant par le freín li rent
sire fait il mũtez ignelement
de part ogier le u9 doíns e p͛sent
meildre est del uostre io qͥ qͥ l ualt les cẽt
li qͦns salt sure k a arcun ne se prent
e li paen est lieue en estant
treit at s espee mellee la trenchant
l escu enbrace formẽt se defent
rollant sake durendal le uaillant
un colp li ueit doner de maintenant
meis li paen iette l escu deuant
trestut li trenche qͣnke l espee ẽprent
fort se ꝯbat mes ne li ualt níent
seingnurs ma ueie u9 demant
pernez mei uif eschec auez fait gͣnt
quels est li sires par m espee me rent
s espee rent li qͦns rollãt la prent
puis li ameinẽt un neír destrier muuãt
dũt fu occis li rei de níníuẽt
li ꝯpaingnũ repairent de iuster
clarel ont pͥs sil qͥdent mener
a charlemaine le uolent p͛senter
meis einz qͥ l puissẽt une liwe aler
d altre matire lur estuu͛a parler
kar sarazín repairent de preer
mil e cĩc cenz tãt i pot hum aismer
oient les corns les busines suner
ueient les healmes menu estenceler
e les ensenies par amũt uenteler
rollant les ueit si comẽce a sifler
a ses estrius s afiche li ber
enuers ogier prist li quons a iurer
par cel seĩgnur qͥ deu se fait clamer
s a durendal me peusse a eus meller
tant me uerrez occire e decolper
ke les noueles irreient ultre mer
seignurs baruns co li dit oliuer
a sages hũmes l ai oi reꝯter
hum ne se pot de tut ses mals garder
ne um ne pot tuz íurs sẽz i9te est͛
e qͣnt hũ qͥde gͣnt leesce ẽꝯtrer
idũc est il plus pres del desturber
ueirs dit ogier ci a mal a pẽser
ne ci n au͛a mest͛ d esponter
ueez paens nes poez eschiuer
par mi lur lances n9 estuu͛a passer
ore deit chascũ sa pruesce mustrer
puis k um ÷ pris nel deit hum afoler
kar bien nel pouns amener
bien le n9 pot encui reguerdon͛
e dist clarel franc qͦr te fist parler
sire rollãt co dit ogier le ber
fort estes e fiers hardiz e redutez
e de bataille bien enluminez
e oliu͛ est cheualer pruuez
e io meisme de maint pas eschapez
ueez paens refuser nes poez
n altre sucurs d ũme n atendez
ki ore n í fierge il seit cuard pruuez
mũioie escrient eis les uus aiustez
ia i au͛a des morz e des nau͛ez
rollant feri un paien berruíer
qͥ plus est neír q̃ mure de murer
mort le tresturne ẽ mi liu d un sentíer
e oliu͛ fiert balsan de mũtpellier
e li danais iuste al sarazin motier
mort les abatent cil furẽt li pͥmer
treis ont occis des hanstes de pũmer
puís ont treit les espees d ascer
rollant les ueit od durendal trẽchier
par un e un les feit trebuchier
oliu͛ trouent li paíen ml̃t fier
a halteclere i fait tel sentier
bien i purreient qͣtre chars enꝯtrer
li bons daneis i fet ml̃t a preiser
de bien ferir ne se uolt targier
estreínt curteíne si broche le destrier
a trẽte paens a fait les chiefs uoler
a tãt est uenu carmel de tabarie
un sarazin qͥ tus les altres guíe
bien est arme si set sur pẽnepie
en sun language a halte uoiz escͥe
ke faites u9 mahumet deu u9 maldie
q̃ dirrum n9 al ẽperur garsie
ke par treis hũmes est si gͣnt gẽt hunie
io toldraí a un des treis ia la uie
puint le destrier la lance a brandie
e fiert og͛ sur la targe flurie
desuz la bucle la freint e percie
la bone bruíne ne li ualt une fie
el cors li met l enseinie d orcanie
nauere l abat ki ke peist u rie
ueit le rollant ki ke peist u ki rie
ferir le uet sur le healme de burie
tut le purfent sanz nule garantie
culuert fet il deu del ciel te maldie
de quel uassal m as tolu la ꝯpaĩgníe
par le champ broche l alfage de nubie
un sarazin q̃ dampnedeu maldie
cusins fu a la bele alfamie
huí matin li promist druerie
e il ꝓmist colp de cheualerie
si deu n en pense le fiz seinte marie
il lur fra ml̃t gͣnt estultie
fiert oliu͛ sur la bruíne sarzie
fort est l auberc qͥ li garda la uíe
ius l abati mes il nel nau͛a mie
li quens relieue si salt sur pẽnepie
le bon destrier carmel de tabarie
a halte uoiz sũ ꝯpaingnũ escrie
sire rollant ne u9 esmaez mie
io u9 en ai la meie fei pleuíe
ne u9 faldrai tant cũ au͛ai la uíe
ore comẽce le bruít e la folie
de nos frãceis e de la paieníe
li bon deneis haste de releu͛
gͣnt est la p͛sse ne pot el baí mõt͛
lors comẽce l espee a reguarder
oi curteine tãt u9 poi amer
en la curt charle u9 feissez a loer
huí estuu͛a mei e u9 deseuerer
mes eínz q̃ muíre u9 uoil esprouer
fiert un paen sur sun healme cler
desk as denz li fait le bͣnt culer
rollant recleime mes il nel ot li ber
kar il a tant endreit sei a penser
qͥ l ne set quel part il deit aler
oger assaillent sarazin e escler
il se defent cũ gentil e ber
li reis clarel le ueit ml̃t pener
e de l espee ruistes colps doner
en halt escrie paien laissez ester
rent tei ogier ne t estuet pas duter
tu te poz bien sur mei afier
n aueras mal dũt te peusse aider
dist l almoafle u9 nel poez tenser
ia li u͛rez tuz les mẽbres colper
clarel l entent uif qͥde forsener
treit a s espee un colp li ueit doner
k en mi le champ li fet le chief uoler
puís li a dit leissez ogier ester
uient al destrier si fait le duc mõter
uit sarazins a fet demander
de sa meinee u plus se deit afier
seingn᷑s fet il ore pensez del errer
dites m amie q̃ face ogier guarder
il lur liu͛a sis a laisse aler
souẽt li funt ses plaies pasmer
la fille al reí alfamie al uis cler
en un uergier entra pur deporter
ensembl od luí guaite e bel amer
uirent paiens a la barre passer
dit l une a l altre alum a eus parler
de lur corage sauer e demander
dist alfamie barũs qͥ luec estez
de uos noueles kar n9 reꝯtez
cil cheualer u fu il enꝯtrez
fu il pͥs en iuste u en estur nau͛ez
pucele gẽte fait li uelz almafez
par mahumet p᷑quei nus en gabez
ia auum n9 les qͦrs itant enflez
ke n9 n en prẽt de rire uolentez
ki a co fait guarde nel me celez
e dient cil cist fol buínard pruuez
il e dui altre ont si les noz menez
k a cent paens ont les testes colpez
clarel u9 mande uostre ami le senez
pur sue am᷑ q̃ cestui bien guardez
dist la pucele ore u9 returnez
pernez mei les altres sis mí amenez
dient paiens einz passera estez
puis dit al cunte ore u9 en uenez
io u9 ꝓmet q̃ bon ostel au͛ez
cũ auez de nũ de q̃le gẽt estes nez
ogier ai nun le daneis alosez
en la curt charle en est mi parentez
dist la pucele ore u9 conuis assez
ces treis puceles ont amene ogier
en une place desuz un oliuer
primeremẽt areinent le destrer
puis desarmẽt le curteis cheualer
l une prẽt le halme l altre le bͣnt d ascer
del dos li treient le bon halberc dublier
ses plaies leuent sil mettẽt culchier
d une h͛be duce li donẽt a mangier
ke deu meisme planta en sun uergier
tostseíne at a nun tel pot hũ preiser
cil s en dormi qͥ at gͣnt mest͛
qͣnt il s esueille si se sent tut legier
e plus fu seín q̃ pume de pumer
ore leissum ici del curteis ogier
qͥ assez at de qͣnk il at mestier
del duc rollant dirum e d oliu͛
qͥ se ꝯbatẽt as espees d ascer
uncore í a des paens un millier
ne poent mes les gͣnz colps ẽbͣcier
s il s en fuient n est pas a m͛ueiller
fuiant s en uont tut un chemin plener
paens les siwent p᷑ les testes colper
otinel fait les ꝯtes demãder
lors saueit bien qͣnt nes poeit trouer
ke uers atille sũt ale pur iuster
ignelemẽt se curut aduber
e ouec lui tel set cenz cheualier
trestut li pire purreit un reí mater
el destrier mũte si ueit al reí parler
sire faites franceis uistement armer
alum le seige mettre e ordener
kar uostre níes m at p᷑ cuard ꝓue
k uí matin est ale pur iuster
si mal li uient qͥ en deít blasmer
trop se uolt faire sur tuz hũmes loer
meis par celui qͥ deu se fait clamer
si io puis huí sarazins enꝯtrer
bien m i orrez mũioie escrier
e de m espee si ruiste colp doner
ia de rollant n estuu͛a parler
nostre ẽperere a fait un corn soner
franceis s adubent si uũt le pũt passer
al duc samsun fist l enseíne porter
la ueissiez tãt gũfanũs leuer
tanz hanstes dreites tãt pẽnuns uẽteler
deu ne fist hũme kis peust anũbrer
formẽt s afichẽt cil legier bacheler
les uns uers les altres comẽcent a uãt͛
de ruistes colps sur sarazins doner
del ost s en partẽt cil set cent bacheler
ke belesent a tuz a sun maníer
otinel broche fluri sun destrier
deuant les altres al treit d un archer
bien est arme a lei de cheualer
ses cunuissances d un paile cursier
ne peisent mie qͣtre fuilz d ũ saltier
n est mie nez qͥs peust alegier
kar feu ne flãme nes poet damager
e cil qͥ at le pesant d un dener
tant nes peusse nauerer ne blescier
ke ne sente tut seín e legier
la fille charle ki ml̃t fait a preiser
les li dona e l enseigníe galtier
rollant enꝯtre al eissir d un uíuer
de sa parole le uolt ꝯtralier
sire fait il uenez u9 de peschier
qͥdez u9 sul les paiens tuz mangier
e io e u9 i auerũ assez a rungier
turnez ariere ia u9 poez uengier
mort sũt paens mar uirẽt l ẽchascier
guarde sur destre si at ueu ẽꝯbrier
ki s en ueneit ꝯsiwant olíuer
ia li aueít sí nauere sun destrier
ke de set parz i uít le sanc raier
mult li aueit sucurs gͣnt mester
otinel broche fluri sun destrer
brandit sa lance ueít ferir ẽcũbrier
desuz la bucle en fait l escu percer
ne li ualt míe li clauels un denier
l enseíníe blanche li fet el cors baníer
mort le tresturne ẽ mi líu d un sentier
estult de lengres ala ferir clauer
escu ne halber nel pot de mort aider
mort l abati delez un genester
muníoie escrient ferez i cheualer
e il si funt qͥ meuz se pot aider
la out gͣnt bruít as enseĩgnes beisser
dunc ueissez fier estur comencer
tanz hanstes freindre tanz escuz ꝑcier
e tãz halbers rũpre e desmaeiler
e sarazins uerser e trebuchier
suz ciel n at hũme kis peust acõter
engelers en ueit les rencs cerchãt
sa hanste a freinte en sũ poin ÷ sũ bͣnt
ueit clariados qͥ tient numilliant
k a iuste a reiner de melant
abatu l a si ameine l auferant
mais engeler li ꝯtredit itant
nel amerras ainz te frai dulant
ferir le uet sur sũ healme deuant
par tel u͛tu q̃ desk as denz le fent
le cors chiet ius l alme uet a turmẽt
un sarazin i ueit espurunant
co est galatas qͥ tient tyrie la gͣnt
desur ses pers a pͥs gͣnt hardemẽt
beise sa lance l ẽseinie uole al uent
enuers le ꝯte met sũ cors en p͛sent
as espurũs tãt cũ cheual li rent
fiert engeler sur sũ escu deuant
ultre li met l enseíníe aliant
bien pleine palme le descire e estent
desuz l essele li met le fer trenchant
deu le guarist k en la char nel prent
nel pot tenir sele n estríu d argent
uoilie u ne uoille a t͛re le descẽt
gaite escrie k il ne porte le guant
engeler est en la p͛sse entrez
sis bons escuz li est del col uolez
mien escient il fust bien remũtez
qͣnt talot broche un turc desmesurez
mort at mil hũmes puis qͥ l fu adubez
od seisante altres est sur li arestez
lancẽt les lances les gros darz ẽpẽnez
e gauelocs e fausarz qͣrrez
Ml̃t malemẽt fu le iur debutez
sis haubercs fu en trẽte lius nafrez
n est pas m͛ueille s il est ml̃t blescez
mais il n a plaie dũt il se sent ẽꝯbrez
si a cheual puisse estre muntez
sis branz d ascer iert as turcs pͥuez
tels sũt seíns k il trẽchera les chiefs
a recusse uíent puingnãt ysorez
galtier de huns e daui li mẽbrez
girard d orliens e hertald li barbez
de bien ferir s est chascũ ap͛stez
mũioie escrient si les ont reculez
si k engelers est el bai mũtez
gͣnz colps se donent ẽ ces escuz listez
ensẽble iustent talot e ysorez
les eis depiecẽt si ont les quirs ꝑcez
les fers se plient sur ces halbers safrez
nes pot tenir sele n estríu dorrez
peitrel ne cẽgle ne freín d argẽtez
tut li plus fort est a t͛re u͛sez
talot relieue si salt sus ysorez
mettent lur mains as espees delez
l ascer luist des bͣnz qͥ l unt leuez
forment se fierẽt sur ces healmes gẽmez
ia feust le champ de quei q̃ fust finez
ne fust la p͛sse q̃ lur a desturbez
galtier de huns a armagot s est i9tez
mort l abati l alme enportẽt mals fez
frãceis i fierent as bons bͣnz acerez
trẽchẽt espalles eschines e costez
d ambes parz i trebuchent assez
li plus deliure en est trestut ẽꝯbrez
de sãc u͛mail en est tuschie li prez
arepairer broche un turc de floriẽt
d une cíte dela índe la grant
uínt a clarel par la reidne le prent
sire fait il par u9 ne faisum níent
co dist ia aurez mun talent
selunc les eues n eleissent níent
enuers les noz uont espurunãt
clarel s escrie s ẽseíníe naímant
arapater la sue floriant
a ces enseinies uienent mor e ꝑsant
e arabiz tuit bien tresk a cent
celui n í a nen ait gunfanũ gent
u arc t᷑keis u gaueloc trẽchant
franceis reculent bien demí arpẽt
li reis iusta a droun l alemant
l escu li brise suz la bucle d argẽt
l escu li false li clauel en estent
el cors li met sun espe trẽchãt
entre les francs l abati mort sãcglent
arapat͛ tient l espee trẽchant
girard d orliens ẽ fiert tãt egremẽt
ke la c͛uele e les oilz li espant
qͣnt il l at mort si s en ueit gualopãt
mes otinel li est uenuz deuant
s espee treite sun escu portant
arapat͛ curt uers li auferant
ferir le ueit par mut gͣnt hardemẽt
si ke l escu e le healme li fent
dur sũt li quir ne pot ester níent
mes la gͣnt targe tresk as armes prent
co m est auis ia feist tut sun talent
qͣnt li brise s espee en estraant
otinel le fiert abandunement
par tel u͛tu ke desk al qͦr li fent
li cors iet ius a diables le comãt
puís si a dit n9 esteium parent
pur tel seruise tel guerdũ te rent
li reis clarel est al t᷑neiemẽt
de tutes parz ueit tresbucher sa gẽt
murir e braire e occire a turmẽt
entre frãceis s esleisse irrement
a ceste puínte occist ricard d eíglent
garnier d angiers e hugun de claruẽt
helis le pruz íeta mort sanglent
fors de la p͛sse eissi si gentement
k il n í perdi un espurun uaillant
sune sun gresle pur ralier sa gent
meis il ne pot auer od sei q̃ cent
cil s en uont u͛s la cite fuiant
franceis le siwẽt qͥ les tresbuchẽt souẽt
paiens se fuíẽt e cil de barbarie
desk as destreiz sur la roche naíue
iloq̃s enꝯtrẽt la riche ꝯpaingníe
de la meisnee l emperur garsie
uínt mile sunt la pute gent haíe
ia feust bataille ne remansist míe
meis li íur uait si passe ꝯplie
clarel met íus la gͣnt targe flurie
trait la uentaille de la bruíníe sarzie
a halte uoiz uers otinel s escrie
ua ki es tu mahumet te maldie
di mei tun nun sil nuncirai garsie
dist li ꝯuers nel te celerai mie
co est otinel a la chire hardie
fiz galien ma mere at nun clye
baptize sui laisse ai la folie
charles de france m at done lũbardie
e belesent sa fillie a amie
iameis paien n amerai en ma uíe
co dist clarel m͛ueille ai oíe
as tu dũc issi ta feí mentíe
enchante es si as beu l esterlie
de quei cil mirie destẽprẽt l esturdie
ber kar te uíenc si te reꝯcilie
fai dreit mahun de si gͣnt feloníe
cũ tu as fait de ta lei k as guerpie
io metrai peis entre tei e garsíe
sí te durrai l ametraí d almarie
dist otinel co ne fraí io míe
maldehez ait la uostre ꝯpaingnie
mes par la fei q̃ dei sainte marie
si te puis prendre u l emperur garsie
io u9 pendraí as puis de gataníe
fait li paien or as dit gͣnt estultie
des meillurs hũmes de tute paieníe
Ml̃t auez le qͦr pleín de feloníe
prest suí ke face uers tei un aatíe
tut sul a sul de m espee furbie
ke tis baptesmes ne la cristieníe
ne cele messe ke prestre sacrefie
uers nostre lei ne ualt un alie
melz ualt mahun ke fait le fiz maríe
dist li ꝯuers diable sũt en tei
si uols mahun defendre enuers mei
fai mei seur ke ne remaníe en teí
e io defendrai dampnedeu e sa lei
li sarazín en a lieue le deí
e otinel li a promís sa fei
ke la bataille ne remaindra en sei
en la cite en est clarel entrez
e otinel en a les suens amenez
herbergie sunt nos franceis es prez
tendent lur loges si ont feu alumez
cil mirie portent uníemẽt as naffrez
les morz en ont en fosses ent͛rez
al trief le rei est otinel alez
nostre ẽperere est enꝯtre alez
o belisent e naímes li barbez
l estriu li tenẽt li ber est desmũtez
la fille charles li cerche les costez
k il ne seít entame ne nafrez
treis feiz la beise qͣnt il fu desarmez
filiol dist charle curteise amie auez
sire fait il deus en seit loez
co ꝯparũt li paen mal senez
l ost le reí guaitent burguinũ e alemãt
la nuít dormi charle seurement
e li paien guaitent fierement
cornent e crient desk al soleil leuant
clarel se lieue al iur aparissant
ist de la chambre si s arme ignelemẽt
a l adubier fu tanor de mũtbͣnt
e meliens e apolin le gͣnt
quatre feiz est maiur d un giant
en dos li uestent un halberc iacerant
ki l at uestu ne crient arme trẽchãt
ke maele ẽ oste tãt sunt li clou tenãt
meis si otínel pusse apresmer tant
k a curecuse k il fíerge del trenchant
ia uers l espee n auera hauber guarãt
el chief li lacent un healme al rei priant
n est pas de fer ne de fust ne d argent
ainz est d ost de la teste d un serpent
escrit i sũt iouín e t͛uagant
e mahumet en la guise d un enfant
cil sunt li deu k il recleíme souent
par ces quide il aler seurement
al col li pendent un fort escu peisant
tut est de quír n í a de fust níent
dis e uuít bucles en í a d or luisant
puís li aportent un enseíníe pendant
d un uermail paile ꝑcie menuemẽt
puis ceint mellee s espee trẽchant
k il ne dureit p᷑ mil mars d or luisant
en mi la place lí meínt l um t᷑neuẽt
qͥ tant ua tost qͣnt il espurun sent
q̃ l arundele post prendre en uolant
salt en la sele k a arcun ne se prent
sune sun gredle p᷑ esturmír sa gent
par la cite s arment li mescreant
li reis s en t᷑ne as esperuns brochant
dist alphamie a mahun te comant
apolin sire uictorie li ꝯsent
de mil mars d or te frai acressemẽt
fors de la porte se uet espurunãt
apres lui uũt sarazin e ꝑsant
e arabis e turcs bien desk a cent
mahumet leuent en un char u͛tant
ultre li passent la fort eue bruiãt
sur un halt pui le leissant en estant
forment l atachent a chaenes d argẽt
k il ne cheie n ariere n auant
trestuit l aurent e pͥent hũlemẽt
q̃ u͛tu i face chascũ i fet p͛sent
tut li plus poure i offri un besant
clarel s ẽ ueit sũ destrier aleissant
arestez est sur un eue curant
ueit l ost de frãce e derire e deuant
suauet le dit q̃ nul nel entent
mahumet sire fet il cũ faite gent
icil frunt garsie al qͦr dolent
nostre ẽꝑere est par matín leuez
sur l eue del tol deport͛ est alez
e ouec luí de ses meillurs pͥuez
rollant i est e naimes li barbez
e oliu͛ e ote li menbrez
clarel s est a la riue arestez
a haute uoiz escrie u9 ki la estez
est iloec charle li chanu li mẽbrez
feit l ẽꝑere frere q̃ me uolez
io te dirrai q̃ mar fussez u9 nez
trop as uescu chanu es e barbez
piesca ke dussez estre a un pel tuez
trauallez estes e destruiz e deseritez
ia est ta corune e tis ẽpires donez
al meillur hũme k unq̃s mes fust nez
florien de sulie ki tãt est alosez
cil estera reis de france clamez
co dit li reis mut par es enparlez
e de mẽcunge dire bien endoctrinez
uncore sail al destrier tut armez
quinze forz reis ai par force matez
ore te ꝓmet ma fei si ert ueritez
ia mes n en ert cest siege deseuerez
si ert pͥs garsie e destruite sa citez
e dit clarel dire te fist mal fez
ne fais a creire trop as tes íurs usez
chief as chanu si sunt ti peil mellez
par tei n íert mes faite nule bũtez
n estur comẽce ne tur enfermez
uerguníe a charle si a francs esgardez
al curuz k a si est desafublez
dit a galdin mes armes m aportez
sire dit otes uostre ire atemprez
pur meie am᷑ ne u9 desmesurez
kar i ai ma fei uers clarel afiez
d un gͣnt afeire ore uoil ke m entẽdez
io di mahumet ne deit estre honurez
n en ot ne ueit d enfer est mal fiez
tute sa force ne ualt treis oefs pelez
a diables seit le suen cors comãdez
il dit n est pruz seinte cͥstientez
ne li baptesme dũt suí regenerez
mes par le funz u fui baptizez
si la bataille de lui ne me dunez
ia meis de mei ne serrez bien amez
filiol fait charle par cest guant la tenez
cil u9 aie qͥ en croiz fu penez
li reis clarel entendi la reisun
irreement en apele otun
culuert feit il p᷑quei guerpis mahun
la lei seintisme q̃ n9 auer deuum
par quei les suens uendrũt a rancun
al gͣnt íuíse u n9 tuz en irrum
ki iloc ert auera tel guerdun
k en parais irra senz ꝯtenciun
mes icil deu qͥ ıh̃u at nun
estera pris e iert en prisun
cũ traitre e fel de tartarun
e tu meisme el puz de baratrun
el gͣnt ẽfern u gisent li larun
ia mes nul iur n aueras rancun
ua prent tes armes io t apel felun
dit otinel nus u9 en defendrun
franceis curteis ameínẽt le cheualier
gentemẽt l armẽt desuz un oliu͛
rollant li uest un bon halberc dublier
ap͛s lui lascẽt le healme al rei alier
qͥ babiloníe ꝯquist par guerreier
de curecuse le ceint le fiz reíner
al col li pendent la targe de sirer
estult li done l enseíníe al rei loier
li fer fu bon la hanste de lorier
uns esperuns pur sun cheual brocher
li a chaucie droun de mũtdisoier
belesent tient sun arabi cursier
treis feiz la beise puís salt el destrier
bele dit il io irrai la lei deu uengier
cristiente leuer e eshaucier
paiene gent hunír e uergunier
la uostre am᷑ ꝯparũt il ml̃t chier
amis fait il ele deu u9 pusse aider
al erceueske se fait li ber seíníer
arme eue beneite sur ses armes geter
del ost se part qͣnt il fu adubez
sa hanste leue si passe ultre les guez
li reis clarel est enꝯtre alez
en halt s escrie traitre defiez
mar i passastes ultre les guez
kar ia esteras a gͣnt hunte liuerez
e detrẽchiez occis e demenbrez
ia n í ualdra rien li parentez
es tu uncore nule rien p᷑pensez
q̃ mahumet deit estre deu clamez
de tut le siecle seruiz e honurez
qͥ en lui creit ia mes n íert afolez
mais cil deu a ki tu es turnez
ne ualt u͛s luí uns esperuns dorrez
par deu fait otes culuert u9 i mentez
si io ꝯbat tu esteras matez
kar de ihesu auerai la poestez
n autre de luí nen iert deu apelez
dehez en ait mahun e fiertez
e u9 meíme q̃ par luí u9 clamez
de mun espe u9 ferrai neelez
par cel seíngnur qͥ en croixs fu penez
tumber u9 frai s a cest colp m atendez
otinel broche sun arabi curant
e clarel broche sun destrier t᷑neuent
sur les escuz se fierent durement
par mi se passent amdui li fer trẽchãt
desk as halbercs q̃ de mort lur defent
il sient ferm e enpeínent forment
a lur estrius s afichent reddement
li uns uer l altre del abatre cuntent
rũpent lur cengles e les peitrals deuãt
amduí s abatent li cheualer uaillant
rodlant s en rist e dit a belisent
si m ait deus cest butier ualt un chant
dit la pucele or ai le qͦr dulant
a seínte marie mũ ami u9 comant
paient glatissent p᷑ clarel d arinant
mahumet pͥent e crient haltement
ke uers otun li seit de mort garãt
treit a mellee s espee la trẽchant
e otinel s est salli en estant
tínt curcecesu al pũt d or luísant
si se requerent amduí irrement
gͣnt colps se donent amdui meĩtenãt
amũt es healmes u li or resplent
le feu en salt ke l erbe s esprent
li sarazín fu ml̃t bon cheualer
leue mellee dũt li bͣnc fu d ascer
e fiert otinel sur le healme le rei alier
tant par est dur nel pot mie tͤnchier
meis par le colp l estut un poi pleier
tant l estuna k il le fist agenuiller
seinte marie dist charle al uís fier
garissiez dame tun curteis cheualer
ki se ꝯbat p᷑ sa lei eshaucier
otes relíeue si ot corage fier
l escu enbrace si fait un salt plener
de curecuse li dune un colp plener
del healme a or li abat un qͣrt͛
trẽche la coife del iacerãt dublier
la iowe en prent od trestut le iower
si q̃ les denz en uít um blanchier
par deu dit otes issi deit l ũ chanchier
colp p᷑ colee maille p᷑ dener
bien semblez hũme qͥ uoillie eschiner
ne t au͛a mes alfamie mester
ia mes pucele ne te uoldra baiser
li sarazin est duremẽt nafrez
biẽ set q̃ ia mes ẽ curt n ert hon᷑ez
tient mellee dũt li pũt fu dorrez
ia ert a otes si ruiste cops dunez
si deu n ẽ pẽse e la sue buntez
dũt charles ert dolenz e si barnez
li bon ꝯuers n est pas espuntez
ainz est plus fiers q̃ liuns esfrenez
sur sun chief met sũ fort escu listez
clarel i fiert cũ hũme forsenez
par mi le trenche sin a les clos ostez
le healme li fent q̃ fu a or bendez
desk a la coife est li bͣnc aualez
ne fust le halberc q̃ tant est serrez
ia mes p᷑ iuste ne serreit demãdez
mes nep᷑oec si formẽt est quassez
par mi les mailles est li sanc uolez
par fei fet otes trop est cist colp alez
ore uei io bien q̃ de rien ne m amez
par seint denís ia t íert guerdunez
par tel mesure si bien ne u9 guardez
ia mes p᷑ míre ne serrez bien sanez
otinel ruille les oilz de mal talẽt
de curecuse li dune un colp pesant
uers la senestre li a íete le brant
de íuste le col de sur le halberc luisant
trenche les mailes e tut le qͦr en fent
desk en la t͛re fait culer le brant
cil ne se poet mes tenir en estant
mort chiet a t͛re l alme s en ueit criant
e mahumet sũ seĩgn᷑ maldiant
otes escrie mũioie passe auant
paiens defi p᷑ am᷑ belisent
franceis sũt le e sarazins dolant
li reis garsie a mult tost ẽtendu
ke li paien est mort e abatu
tant est dulant unq̃s mes si ne fu
oi clarel cũ io t ai perdu
cil qͥ t a mort m a el qͦr feru
fillie alfamie ia mes n au͛as tel dru
si ui nel uenge ne me pͥs un festu
prent dulceioie sil sone par uertu
set milie gredles li respunẽt menu
uint millie sũt a pͥmer chief eissu
de ceus deriere n ẽ est nul cũte tenu
ki tuít manacẽt charle le uielz chanu
rollant le cũte e oliuer sun dru
nostre enperere a sa gent aiustee
fist duze escheles de sa gẽt honure
ki de bataille est tut dis aprestee
a uínt mile hũmes est li menur aesmee
rollant est la primere líuere
de ses de france de ꝯbatre s agree
paien au͛unt ml̃t male destinee
le fiz pepín a ordane sa gent
bien sunt arme chascun a son talent
li reis cheualche sur un destrier ferãt
par gͣnt u͛tu as estrius s estent
naimun apele si li dit en riant
duc de bon aire m enseiníe te cumant
de tels seruises m auez fait plus de cent
porte le sire si u9 durrai uolant
mun bon destrier q̃ u9 cuueitez tant
de set chasteals u9 uest hui par cest guãt
a testmonie pernez guínemant
rotolt de perche e gefrei le normant
sire fait il tut a uostre cumant
pur bien porter n í perdrez níent
franceis se uont lur ost ꝯreer
otes se ueit desuz un arbre arm͛
d escu de healme l estoet renuueler
mes belisent li feit aporter
od lui se ueit gerin de seintomer
fromũd d artois e garin de mũtcler
adubez est si remunte li ber
prist un enseínie p᷑ franceis ꝯforter
lores comande ses olifanz soner
e cil si font ml̃t haltement e cler
uers la batalle comẽcẽt a errer
lur fier ost funt li paen assembler
e lur cõpaĩgnies u͛s nos franceis t᷑ner
tant en i a ne sai le nũbre conter
lur estandart fait garsie leuer
dient paien alum a cels íuster
faisum nos lances en lur escuz hurter
uiengent auant cíl leger bacheler
cil q̃ de france se uoldrunt en heriter
as branz d ascer la uiengent aqͥter
nostre est le champ bien les poum mater
noz franceis cheualchent fieremẽt
e li paien ml̃t orguillusement
del ost s en par un turc pͥueement
al rei garsie a demande le guant
del pͥmer coup p᷑ occire rollant
u oliuer u ote le uaillant
quel k il enꝯtre n írra altre q̃rant
seit chier monte q̃ li ueit a talant
de cheres armes est arme gentemẽt
de cunuissans semble bien normãt
d un drap de seie ke firent suliant
a tut cuuert sũ halber reluísant
e sis cheuals si qͥ n í piert nent
li aligod uont a t͛re ferant
porte une mace en sũ braz pendant
k il li duna al matín en riant
la fillie al rei cursable damiant
pur la pucele a pͥs tel hardement
dunt il murra deuant midi sonant
la hanste a redde e fer i a trenchãt
e gũfanũ qͥ uentel al uent
si est ferme a qͣtre clos d argent
le cheual broche li cheual se destent
enu͛s le noz se uait espurunant
en halt s escrie di ua u est rollant
hui en cest iur u9 frai ml̃t dolant
cũbatrai par mũ cors sulement
que france est nostre e a garsie apent
ne charlemaine n í deit auer níent
a tort est rei ore uíen si le defend
rodlant l entent si a mue talent
enu͛s le turc se ueit espurunãt
lance lieue e traít l escu auant
ia ert la iuste d eus dous c͛teínemẽt
de nos franceis uũt les reínes fremissãt
li plus hardi uoldreit estre auant
martoires fiert rollant en sun escu
desuz la bucle lí a freínt e fendu
trenche les mailles al fort espe mulu
pres del coste le li a abatu
suz la chemise de desur la char nu
sun destre estríu li a del pie tolu
enpeínt le bien mes ne lí ualt un festu
la hanste brise le qͦns l a si feru
desur l arcel k il le porte par uertu
ultre l en passe li bon fer agu
mance d armur ne halberc qu ait uestu
ne li ualt mie enꝯtre mort un festu
le piz li pierce le qͦr li a fendu
enpeĩt le bien mort l at abatu
munioie escrie paien l unt entendu
dous moz li dit bien u9 ai conu
ia mes en france n íert par u9 plai tenu
charles a dreit u9 l auez perdu
dist l almuafle ki maragunde fu
par mahumet cesti auum perdu
c est rollant kil n9 a tolu
si io nel ueng ml̃t serrai ꝯfundu
l almuafle s eleisse a oliuer
e li qͦns broche fauuel sũ bon destrier
li sarazin fiert le fiz reíner
l escu li pierce si fait les es pleier
cent mailles trenche del bon halberc dublier
q̃ del coste li fait le sanc raier
e li druz charle le fiert par tel irrer
ke sis escuz ne luí ualt un denier
ne sis cheuals la reínie d un prunier
el li cors li met l enseine de sirier
mort l abati de liez un rochier
munt́oie escrie fierez i cheualer
des ore i fierent franceis e beíuer
e loerenc aleman e puíer
normans e francs e p flemengs e berruíer
mult ot gͣnt bruit al gũfanuns beisser
auant se traient cil ki curage ont fier
mes li cuart n orent iluec mester
li hardi funt les escuz píercer
e les halbercs rũpre e desmailer
les hanstes reddes el u͛meil sanc baníer
murent e uersent cil auferant destrer
estrae fuíent cil barũ cheualer
assez en prennẽt cil curteis esqͥer
puis fu tel ure qͥ l orent gͣnt mester
qͣnt ces fiers osz se furent aiustees
fruissent ces hanstes e ces targes roees
apres les lances si sachẽt les espees
de maíntenant dunẽt gͣnt colees
trenchent ces healmes e ces bruíníe safrees
morẽt e u͛sẽt e crient a hees
dũc sunt del cors les almes deseuerees
ki p᷑ nul míre n íerẽt meis assemblees
de l estendart ke ont lieue sarazin
sũt departi dis mile barbarín
celuí n í a n ait halberc dublentín
escu e healme e gũfanun purprin
uermail u blanc u uert u samín
alfan les guie un duc de palestín
porte l enseíníe al rei alepantín
manseis les fierẽt e mettẽt el chimin
as arcs turkeis i treient sarazín
lacent lur guiures e darz teint ẽ uenim
otes s afiche a ses estrius d or fin
par les enarmes prent l escu belueísin
brandit sa lance al gũfanũ sanguín
fait une puinte al rei de palestin
par mi la targe fiert alfan sũ cusín
le halberc descire al bon fer ascerin
par mí le cors li met le fust fresnín
mort le tresturne a la t͛re suuín
es uus aiustes gefrei e morín
huge de seies e boue le fiz gaunín
gefrei a mort le fel de barbarín
huge de seies a mort balsadrin
ode prist uẽgance d un felũ barbarín
k a mis a mort guíneman de salín
mort le tresturne deuant alepantin
mũioie escrie ore auant peiteuin
n i guarra mes paien ne sarazin
d un mũt auale li reis corsabrez
une batalle ameíne d atropez
dis mille sunt sis guie barbarez
desk al ferir les meine tuz serrez
li qͦns elíns li est enꝯtre alez
a qͣtre cent de bretuns adurez
neel de nantes uíent tut afeltrez
mallo escrie francs cheualers fierez
gui de custances i a bigoz menez
a set cent healmes les gũfanuns leuez
ia i au͛a d uns e d altres pasmez
troias li bers est a malfruít íustez
li paienz porte qͣtre darz ẽpennez
de l un lãce q̃ plus est ascemez
par gͣnt uertu l a escus li mal fez
a troians treit ml̃t bien l at assenez
ke tut le fent si a les quírs seuerez
del bon halberc at les pleiz descloez
par mi la quisse est li darz uolez
troiaas le fiert cũ uassal adurez
nel pot garir escu n auberc saffrez
li fer de la hanste li est el cors entrez
mort l abati si est ultre passez
meis al trauers l a feru corsabrez
suz la mãmele e par mi les costez
li a les pleiz del gunfanun butez
le quor li fent le uassal est uersez
deus en ait l alme a la fín est alez
li qͦns eleíns uíent tut effreez
forment le pleínt kar de sa soer esteit nez
ia le uengast bien del rei corsabrez
mes a la trauerse est uenu barbez
li qͦns eleíns s est a luí turnez
brandist sa lance dũt le fer est qͣrrez
l escu li perce k est entur listez
a riches pieres e a or neelez
mort le tresturne si li dist ore tenez
mielz u9 uenist k ariere ussez estez
beils est li iurs si est mult passez
de la pudrere en est li airs trublez
paiens caplissent si est li olz mũtez
cornent e crient si funt gͣnt taburez
ie k en diraí les noz ont fort quassez
plus d un arpent les noz ont si menez
k unq̃s n í out halberc n escu t᷑nez
lambert d au͛enches i est a mort líu͛ez
e raul de bleíues de dous parz enpẽnez
ne uíuera gueres kar il en est pasmez
guí de custances i a le chief colpez
tebald de rues e des altres assez
ia cist damage nen iert restorez
uns esquiers qͥ a nun amirez
uauassur est si est de paris nez
fiz a droun li riche des fossez
cent damisals a od sei aíustez
tut li plus uíel n a ke uínt anz passez
armes ont prises des morz qͥ l ont trouez
de lur bliauz unt gunfanũs lieuez
ueíent les noz uenir tut effreez
passent auant sis ont returnez
par gͣnt efforz ont paiens reculez
quatre arpenz de terre mesurez
des abatuz e des aceruelez
est tut li champ plein e ẽꝯbrez
lez un parei s aresteit corsabrez
s enseinie escrie paien a mei estez
l escu enbrace uers les noz est alez
par gͣnt u͛tu est as estrius fermez
ia eust les noz granmẽt desturbez
qͣnt en l escu l a feru amírez
par teu u͛tu k en sun frũt l at entez
desuz le halme a l un des oilz quassez
li paien est del colp espontez
nen a sucurs tut est abandunez
ignelemẽt le saisist amirez
treis bons uassals a l emfes apelez
co est galdín e fauchet li hastez
e d aigremũt baldewín l afiez
franc esqͥer icest rei me pernez
gardez n í mure ne ne seit afolez
a charlemeine mũ seĩgnur le rendez
e de ma part mult bel le p͛sentez
e cil respunent si cũ u9 comandez
Ml̃t íustent biẽ les noz as atropez
des ore est li t᷑nei tut mellez
par le sucurs des nouels adubez
cent i sũt ia des abatuz muntez
ke puis i ferent des bons bͣnz ascerez
hue de neuers est a podras t᷑nez
c est un paien fier e desmesurez
de feluns est trestut si parentez
mes k as dames est li fel acuntez
des puceles fu pleint e regretez
en la cite fu gͣnt doel demenez
assez a uí nos frãceis ẽpeirez
hues les fiert cũ uassal espruuez
amũt el healme q̃ fu a or bendez
desk as espalles li est li branz alez
li cors chiet i9 ci faillẽt ses buntez
mallo escrie les bretuns at᷑nez
deus aidez ore a otes le senez
ia seiserũt l enseíne barbarez
de ceste part fu li cham tut liuerez
mes ne pot estre il est alíurs mellez
ia est al estandard treis feiz alez
a qͣtre reis a les chefs colpez
li reis garsie en a dit en a parant
un fel paien q̃ deu n aíme níent
frere fait il ml̃t m esta malement
de mes baruns dunt ai le qͦr dolent
ke otes at occis mes oilz ueant
murrai de doel si io ml̃t halt nel pent
cil charlem̃ me meíne malemẽt
ki tíent ma t͛re estre mun talent
corune porte sen mun comãdemẽt
si en bataille nel faz uí recreant
ia mes en france ne uoil auer nient
sire fait il manacez ore forment
charles est p͛s ueez le cí deuant
la sue u9 flambe u9 ueit ml̃t aspresmãt
gͣnt pour ai de sun neuu rollant
iol uí uí matin tut a celeemẽt
u il feri sur le healme balant
tut p᷑fendi l ũme e l auferant
tel pour oi ke m en alaí fuiant
li reis apele belduit d aqͥlant
pernez des turcs tant ke seiez cent
gardez les turcs q̃ nul n alge fuiant
cil qͥ fuiera si li feites itant
q̃ ia honur n ait mes a sun uíuant
gͣnt est la noise ml̃t sũt li cop pesãt
e la bataille mene estreitemẽt
li qͦns rollãt ueit les p͛sses cerchant
a durendal ueit les rencs depercant
k il ꝯsíut malueis luer lí rent
Ml̃t fierent bien beiuer e alemant
e burguníun e flemẽg e normant
gͣnz colps i rendent franceis de meĩtenãt
li paien fierent desmesuremẽt
al estandard n unt de fuir talant
nen aímẽt pas triwe n acordemẽt
ki entr els chiet mal li est cuuenant
ore espurune qͥ at hardemẽt gͣnt
garde sur destre s a ueu guinemant
qͥ ont abatu treis forz reis ꝑsant
les dous a morz li tierz se uait fuiant
prent un destrier sil rent a guínemãt
li qͦns i salt k arcun ne se prent
sire fait il seruise m as feit grant
mar acoínterũt paien tũ hardemẽt
uostre m͛ci del bon destrer curant
mult m unt tenu ícíl en destreit gͣnt
treit a l espee dũt le punt fu d argẽt
si fiert un turc ke la teste en prent
otes s en uait mũioie escriant
a curucuse les paens detrenchant
alsi les fent cũ feit la nue le uent
troue oliu͛ e estult e rollant
e engeler e garín le normant
gefrei d aníou e rotold l alemant
qͥ se ꝯbatent ml̃t adurement
e deu dist otes pere õıpotent
tels ꝯpaingnũs aloue io q̃rrant
ore sunt ensemble li cheualer uaillãt
roillent lur armes cume fuldre qͥ fent
as bͣnz d ascer funt tel martelemẽt
cũ l um n oreit deu del ciel tonant
forment les dutent arabi e ꝑsant
les melíans e turc e affricant
li reis garsie tremble entre sa gẽt
nostre ẽperere est as degrez alez
p᷑ sa gͣnt gent k ent᷑ li ueit heitez
s ore eust ogier ne feust mes irrez
en prisun est de chaenes liez
meis les mains a delíueres e les piez
par mi le cors gros del cors est atachiez
set cheualers le gardẽt bien preisez
co dist ogier ces chaenes m alaschiez
en qͦr me blescent dehez ait qͥ ẽ est lez
co dist li uns de folie parlez
kar par mahun si u9 mes en parlez
nus destreindrũ e les maíns e les piez
ia en ta uie mes leals ne serrez
ogier l oi si en est ml̃t irrez
prist une hastele si se leua en piez
quatre at occis par eus ne serra mes liez
de la tur halte a les treis trebuchiez
qͣnt aual uíndrent les cols orẽt brisez
brise les chaínes si s en est deliuerez
quant est deliu͛e li bon deneis og͛
al einz ke pot est uenu al destrier
enfrene l a k il n í a esquier
bien est arme a lei de cheualer
qͣnt munte fu si cumẽce a huchier
a l estur uois mes ꝯpaingnũs aider
des ore mes dei les gͣnz colps ẽpleier
demein uendrai tãt me poiez preier
deu m en defende de mal e d enꝯbrer
ist de la porte si broche le destrer
ueit a l estur tut un chimin plener
qͣnt uint al champ si i truua garníer
rollant e naimes e otes e galtier
gͣnt ioie funt trestut le uont beiser
puis si demandent s il est sein e entier
il lur respũt q̃ sein est e legier
unq̃s n iert plus prest de ferir cheual͛
quant sũt ensemble li íustur
pur amur ogier fũt un trestur
cent en ont mort a glaiue e a dolur
ueit s en garsie al quor en a irrur
ne pot garir kar n í a defendur
ueit s en fuiant senz ure de suiur
otes l enchasce par un gͣnt ualee
en sa maín porte cureccuse s espee
en l altre maín la gͣnt targe bẽdee
e ueit garsie q̃ se fuít a celee
pur enꝯtrer a sa resdne tiree
qͣnt il aprosme si li dit sa pensee
pur deu dit il dite mei sire reis
deuez a nuit conreer ces franceis
alez u9 q̃rre le cras lard as peis
nel mangereient p᷑ mil mars d orkeneis
altre mes feites co est mãg͛ a burgeis
li reis garsie est formẽt curuciez
pur les paroles qͥ l a í a afichíez
le destrier broche des espurũs dorez
ia se feust bien d otinel uengez
qͣnt le destrier cesta de qͣtre piez
uolsist u nun a t͛re est uersez
e sun braz destre par mí li est brisez
aínceis k il peust releuer en ses piez
li qͦns rollant est a li aprosmez
k as maíns le prent unkes ne fu si lez
li reis s escrie baruns ne me tuchiez
a uus me rent la uíe me dunez
li duí barun ont le reí mene
a charles l ont sempres presente
il l en a a paris sa cite mene
francs ne s ublient li uassal adure
ainz ke feust uespre u li soleil culchie
urent le champ e prise la cite
quant l um orra de itel messagier
bien deiuẽt tuít pur s alme prier
ke si aida paiens a trauerser
