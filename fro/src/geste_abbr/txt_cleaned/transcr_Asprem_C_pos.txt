ces cͤatures que io uei la ester
fist deu pur hõme s͛uir e honorer
ueir dit .G. co ne quier io celer
en nule t͛re que seit deca la mer
ne purreit l en si beles recouerer
si ore ueolt .k. par mõ ꝯseil ouerer
il les fra tutes hautemẽt marier
Li apostoile ne ueut mes targier
ses archeuesques estre l autͤ clergier
funt lur afaire e lur mestier
pͤmierement les firẽt pͥnseígníer
apͤs lur firẽt lur mantels deslacier
sengles as chemise sanz autͤ reconser
Les funt le iur enz es cuues plungier
iluec les firent baptizier et leuer
A la reíne firent suen nun changier
Clareice ot nun mes mult fait a p͛isier
apͤs les firent e uestir e chaucier
huí mes deuũ a .k. repairier
ki en kalabre furẽt duí meis entier
a une iglise fist xxx i charnier
u ses morz fist mettͤ e apareillier
e le haut hõme si le ot auques chier
icels fist il enterrer al mustier
trente canoines i fist p᷑ deu p͛ier
Oez que fist .k. l empereur
ꝑ tote l ost en fait cͥer un iur
ki ne s e aut ne li grant ne li menur
ne rei ne conte cheualier ne uauasur
Ne riche duc ne pͥnce ne cuntur
a lur ꝯseil uout leissier son honor
L emꝑeur ne uout plus demorer
ꝑ le duc .N. e ꝑ le uiel otuel
Fist l apostoile e le duc mander
Qͤ chescuns d els uienge a lui ꝑler
unc l apostoile n i ose arester
Les ordenez fist al ost returner
e fist as mors les almes comander
e uet l iglise dedier e sacrer
e il meïmes uet la messe chanter
grant fu la offerende p᷑ le liu enorer
ne li estut p᷑ uii c mars doner
Le duc .G. fist suen eire apͤster
Qͤ mulz que mules xxx uii assembler
Les noueles xͥenes fait aturner
e si les funt uestir e affubler
une cͤature ne sorent p᷑penser
De quei l en deíue franche fẽme enorer
Qͤ l un pust conoistͤ ne tͧuer
Qͤ la reine ne face pͤsenter
sur un mul fũt la reine mũter
poi pot l ũ de si beles truuer
unkes li ducs ne se uout ꝯseillier
pͥst la al frein si ꝯẽca a ꝑler
sa druerie offri a p͛senter
