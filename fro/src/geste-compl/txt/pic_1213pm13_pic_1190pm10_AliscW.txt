A icel jor, ke la dolor fu grans
Et la bataille orible eu Aliscans,
Li quens Guillaumes i soufri grans ahans.
Bien i feri li Palasins Bertrans,
Gaudins li Bruns et Guichars li aidaus
Et Guiëlins et li preus Guiuemans,
Girars de Blaives, Gautiers li Tolosans,
Hunaus de Saiutes et Huës de Melans.
Sor tos les autres s'i aida Vivians;
Eu .xxx. leus fu rous ses jaserans,
Son escu fret et ses heaumes luisans,
Eucontre terre li fu a val pendaus.
.vii. plaies ot par mi andeus les fiaus,
De la menor fust mors uns amirans.
Molt a ochis de Turs et de Persans,
Mes ne li monte le pris de .ii. besans;
Car tant en ist des nes et des challans,
Et des dromous et des escois corans,
Ainc taut n'en vit nus hom, ki soit vivans.
D'escus et d'armes est covers li Archans.
Graus fu la noise des cuvers soduians,
Li caples fiers et li estors pesans,
Desor la terre coroit a rui li sans.

Li quens Guillaumes vait poiguaut par l'estor
Ses brans est tains de sanc et de suour.
En mi sa voie encontre uu aumachour;
Tel li douna par mi son elme a fiour,
De ci el pis mist le branc de color.
Aprés rocist Pinel, le fil Cadour.
Li quens i fiert a force et a vigor;
Mais tant i ot de la geut paieuor,
Sous ciel n'a home ki u'en eüst paour.
A tant e vos Desramé leur signour
Sor la brahague, ki cort de grant vigor.
Cil sont o lui d'1nde Superior,
Et de Palerne et li Estraneor,
C'est une geut, ki vers dieu n'a amor,
Un espiel portent par molt ruiste fieror.
Le jor ont mort maint geutil vavasor
Et a Guillaume le fil de sa seror.
Eu la graut presse a fet sovent son tor,
A vois s'escrie: ,,Tout morrés a dolour!
Eucui perdra Guillaumes sa valor.
Ja de ses homes n'istra .i. de cest jor."
Li quens l'oï, molt eu ot grant tenror.
Il voit molt bien, k'il eu a le pior.
Sovent reclaime Jhesu le creator.

Li quens Guillaumes voit ses homes morir;
Forment li poise, quant nes pot garandir.
Viviën kiert, mais ue le puet veïr;
Quant il uel trueve, le sens quide marir.
Par mautalent va un paien ferir;
Jusqu'es espaules li fist le brant sentir.
Adont commencent Sarrasin a venir,
Tout Aliscans eu veïsçiés covrir;
Tel noise mainent, la terre font fremir.
Hardiëment vont les nos envaïr.
La veïsiés fier estor esbaudir,
Tant hanste fraindre et tant escu crossir
Et tant hauberc derompre et dessartir,
Tant pié, tant poing, tante teste tolir,
L'un mort sor l'autre trebucier et chaïr.
Plus de .xx.m. eu veïsiés gesir.
Le cri puet ou de .ii. lieues oïr.
Et Viviëns se conbat par pïr
Devers l'Archant, mais pres est de morir,
Par mi ses plaies voit ses boiaus issir.

Viviëns est en milieu de l'Archant,
Et sa boele li vait del cors issaut;
A ses .ii. mains le vait ens rebotaut.
Il prist l'ensegne de sou espil trencant,
Par mi les fiaus s'eu vait bien estraignant,
Puis se rafice deseur son auferrant,
Entre paiens se vait ademetant,
Au branc d'acier les vait molt damagaut:
Li plus hardis va devant lui fuiant;
Droit vers la mer les en maine ferant.
D'un val li sort la maisnie Gorhant,
C'est une gent de molt divers samblant:
Tot sout coruu et derire et devaut;
Chascuns portoit une mache pesant,
Tote de plonc et de fer el tenant;
De tes plonmees vont leur bestes cachaut.
.x.m. sont li cuvert mescreant.
Si durement vont entr'aus glatisant,
Ke la marine en va toute touuaut.
Quant Viviëus voit la gent Tervagaut
De tel fachon et de si lait samblant
Et ot la noise, ke il vout demenaut,
S'il s'en esmaie, ne m'en vois mervillant:
Arire torne le cief de l'auferrant.
N'ot pas fuï une lance tenant,
Quant devant lui vit une aige corant;
Dont sot il bien, passé ot convenant.
Li gentix quens s'arestut maintenant,
Vers damedieu vait sa colpe clamant,
Dist Viviëns: ,,Pensés de vous garir!
Ves de paiens tote terre covrir:
S'a chascuu cop en faisiés .c. morir,
Ainéois verriés un mois tot acomplir.
Qu'il fussent mort: dex les puist maleïr!
Las! ke ue voi mon chier oncle venir,
La Fiere Brace, que diex puist beneïr,
Ke Sarrasin ne peurent onc chirir.
Se il est mors, tos nos convient morir,
Car n'est nus hom, ki uos puist garandir,
Fors damediex, ki tout a a baillir."
Bertrans l'entent, si geta uu souspir,
De pitié pleure, ne se pot atenir.

,,Viviëns, sire," ce dist li quens Bertrans,
,,Se je vous lais et je m'en vois fuiaus,
Honte en avrai et reprovier tos tans."
,,Nou avrés, sire," dist Viviëns li frans.
,,Querés mon oncle la jns en Aliscans,
El grant estor u il est combatans;
Por dieu li dites k'il me soit secorans."
,,Non ferai, sire," ch'a dit li quens Bertrans.
,,Ne vos faudrai tant con soic vivans.
Tant com ge soie encore si feraus,
Et ke me puist el poing durer li brans,
Vos serai jou, se deu plest, bons garans."
Lors vont ferir andoi es mescreaus,
Il leur detrencent les costes et les flans,
Testes et bras font voler par ces chans:
Paieus uel voit, ne soit espeontans.
E vos .v. contes a esperons brocans;
Leur cousin furent de la terre des Frans.
L'uns fu Guichars, li preus et li vail1ans,
Et Guiëlins, qui les cheveus ot blans,
Gaudins li Bruns et Huës de Melans,
Li quens Gerars de Coumarchis li frans,
Bieu se connurent as ensengnes crians.
Lors renovele li estours molt pesans.
Maiut gentil home perdi iluec son tans,
Ki puis ue vit ue fame ue eufans.

Grans fu l'estors, par verté le vos di.
Preu sont li coute et parent et ami,
Ne se fauront, taut com il soient vif.
Mais Viviën ting jou au plus hardi,
Ains k'une fois por paiens ne foï.
Devant les autres a veü l'aupatri,
Ki le jor l'ot navré et mal bailli
Par mi le cors de son espil forbi;
Ce fu la plaie, ki le plus li nuisi.
Mais Viviëus ue l'a pas meschosi:
Tel li douna del branc d'acier forbi,
Par mi son elme, k'il ot a or bruni,
Dusq'es espaules l'a fendu et parti;
Mort le trebuce dou destrier Arabi.
Diëut li conte: ,,Diex, qel vasal a chi!
Garis le, sire, par la toie merchi!"
A icest cop s'escriënt Arabi;
Dist l'uns a l'autre: ,,Mal sommes escarni!
Li vis diable ont cestui revesqui,
Quant il fu mors tres ier a miëdi.
Maint mal ont fait li enfant Aimeri:
Guillaumes a le roi Tiebaut houni,
Quant dame Orable, sa feme, li toli,
Et de sa terre l"a del tot dessaisi.
Se cist glouton nos escapent ensi,
Molt devons estre de Mahonmet honi.
Trop leur avons leur orguel consenti;
Mais, ains le vespre ke il soit aseri,
Se tenra bieu Guillaumes a honi
Et por mavais et recreant failli."
,,Voir," dist Bertrans, ,,vos i avés menti!"
Lors se requierent li mortel anemi.
Dont veïssiés fier estor esbaudir,
Tant fort escu estroer et croissir,
Taut elme fraindre, tant hauberc desartir.-
Tel noise maiuent et tel hu et tel cri,
De .ii. grans lieues les a on bien oï.
Cele bataille out li nos desconfi;
Mais dusq'a poi seront grain et mari,
Se dex n'en pense por la soe merci.
Grans fu la noise, li cris et la huëe.
Icele esciele fu bieu desbaretee,
Quaut Aerofles leur sort d'une valee
O tout .x.m. de la gent desfaee.
La gens fuiaus est o lui retornee;
Ja i avra dolereuse mellee.
Ainc u'acointierent li nos piëur joruee,
Car a tes gens avront poi de duree.
Sor les .vii. contes est leur force tornee,
Laucent leur lances et fausars a volee;
N'i a celui n'ait sa targe fausee,
L'auberc rompu, la char ensauglentee,
En .xv. lieus perciee et entamee.
Cil se desfendent comme gent aïree;
Cascuns tenoit el poig destre l'espee,
As paieus caupent maint poing, mainte coree,
A maint en font chaïr la boelee.
De chou ke chaut? Ja u'i aront duree,
Car de paiens est trop grans l'aüuee;
Maiute saiete leur out traite et bersee.
Es Aerofie poignant de randonee:
Tient une hace, ki bieu fu aceree,
Vient a Guicart, tele li a dounee,
Ke par derire a sa targe caupee
Et le ceval tres par mi l'eskinee.
De chi qu'a terre est la hace colee,
Plus de .ii. piés mien esciaut entree.
Guichars chaï euvers en mi la pree,
Et ses chevaus les lui, geule baee.
Quaut Aerofles vit la sele versee,
Grans fu et fors, s'ot la brace quarree;
N'ot si fort homme dusq'en la Mer Betee,
Fors Rainouart, fiel sa seror l'aisnee,
Et Haucebir des puis de Grimolee;
La fu la force del tiuel esprovee.

Quant Aerofles ot Guicart abatu,
Fors fu et fiers et de graude vertu,
Guicart saisist a l'auberc c'ot vestu;
Ausi le lieve com .i. raiu de seü
Deseur le col de l'auferrant gernu.
Par droite force li a sou branc tolu.
Cil escria: ,,Bertran, sire, ou es tu?
Oncles Guillaumes, or m'avés vos perdu!"
Bertrans l'entent; diex, si dolant en fu!
Tout li .vi. conte i sont poignant venu;
Li .iii. en fierent le paien sor l'escu;
Mal soit de cel, ki l"eu ait remeü.
Sovent le fiert cascuns del branc molu.
Par mi son elme, mais n'enpire un festu.
Li autre .iii. ont fier estor rendu,
Ochis i furent .l. mescreü.
De chou ke chaut, quant ne sont secoru?
Car de paiens sont tot li canp vestu,
Molt grant damages leur i est avenus,
Car tot ensamble sont pris et retenu
Fors Viviën, k'il out a mort feru,
De .xv. espiex el cors par mi le bu;
Mais ne chiet mie, k'il ne plaist a Jhesu.
Aius k'il i muire, sera molt chier vendu.
Diex, quel damage l Si hardis hom ne fu.

En Alischans ot mervilleus hustin.
Bertran ont pris paien et Sarasin,
Guichart l'enfant, Gerart et Guiëliu,
Huon le preu et l'alosé Gaudin;
Gautier de Termes out loié d'uu saïn.
Dist Viviëns : ,,Bertrans, sire cousin,
Or vous en maiuent li glouton de put lin,
Gerart le preu e Guichart le meschiu!
Las! hui perdra Guillaumes tot son lin.
Diex, por quoi vif, quant ne me prent la fiu?
Tex .xv. plaies ai el cors sous l'ermin
De la meneur morust un barbariu;
Mais, par l'apostle que quierent perelin,
Puis que je voi, que deu ai a voisin,
Ne l'en menront li cuivert de put lin,
Ains sentiront mou bon branc acheriu."
N'ot point d'escu, fors l'auberc doublentiu
Et sou vert elme au bon cercle d'or fin.
Mes tot li eurent desquassé li mastin.
Il reclama le baron saint Martin
Et saint Audrieu, saint Pol et saint Fermin
Et saint Herhert, ki siet deseur le Rin,
Et le cors saint beneoit Florentin
Et le haut angle, qu'en claime Seraphin,
K'il le maintigne vers la gent Apollin,
Et dant Guillaume, le comte palasin,
Le meillor home, qui onc beüst de vin.

Qnant Viviëns ot finé s'orison,
Dont fu plus fiers que lupart ne lion,
L'espee traite fiert paiens a bandon,
Fiert un neveu Aerofle le blon;
Elmes n'escus ne li fist garison;
Tot le porfent deschi qu'ens el menton,
Gambes levees l'abat mort el sablon.
Aprés rochist sou frere Clarion
Et Agolafre et le fier Glorion
Et Fauseberc, Murgant et Rubion.
Turs ne Persans n'a vers lui garison;
Plus le redoutent que tigre ne lion.
Tant en ocist, n'est se merveille non.
De chou ke chaut? trop i a d'aus fuison.
Es Haucebier d'outre Cafarnaon;
En tot le mont n'ot paien si felon.
Niés fu Tiebaut et oncle Sinagon,
Cil ot Guillaume maint jor en sa prison.
Ciex Haucebiers fu de si haut renon,
Qu'en paienime par tout en parloit on.
Plus ot de force ke .xiiii. Esclavon.
Plaist vos oïr un poi de sa fachon?
Demie lance ot de lonc el caon
Et une toise par les flans environ.
Espaules lees, ne samble pas garchon,
Les bras ot gros, les poins carrés en son.
Demi pié ot entre les iex dou frout,
La teste grosse et de cheveus fuison;
Lex iex ot rouges, espris comme carbon.
Une caree porteroit bien de plon;
Fors Renouart, ainc ne fu si fors hom,
Ki puist l'ocist, si com dist la canchon.
Dist Haucebiers: ,,Car laisiés cel glouton !
I,a soie force ne vaut pas un bouton;
Se n'en avoie reproce de Mahon,
Ja l'averoie tué a uu baston."
En sa maiu tint d'uue lance uu tronchon;
Par tel aïr eu jeta le baron,
Tot li desront son hauberc fremillon
Et trespercha par mi son auketon,
Si ke par mi son vermeil ciglaton
Li enbati el cors jusqu'au poumon.
Viviëns chiet, ou il vausist ou non.
Dist Hauchebiers: ,,De cestui pais avon.
En Aleschant Guillaume querre allon,
Et a nos nes en prison le meton;
Son anemi Tiebaut le presenton,
A son plasir en prenge vengison!"
Lors s'en tornerent, brochant a esperon,
Viviën laisent gisant sor le sablon.
Li ber se drece, quant vient de pamison,
Devant lui garde, vit un destrier Gascon
Il le saisi sans nule arestoison,
A molt grant paine est montés en l'archon,
Vint en l'Archant sous un arbre roont,
Sous un estanc vit d'aige a fuison.
La descendi, si a dit s'orison,
Ke diex li face de ses pechiés pardon.

Viviëns est desous l'arbre en l'Archant,
Joste la mer par dalés un estant,
A la fontaine dont li rui sont corant.
Li oil li torblent, la colour va muant,
Li sans i fiote, ki del cors li descent;
Tout ot le cors et le hauberc sanglent.
Vers damedieu vet sa coupe batant
Et doucement de vrai cuer reclamant.
Diex", dist iI, ,,sire, vrais peres raiemant,
Par toi est toute creature vivant,
E poez fere de tot a vos commant.
Si voirement com vous eu Belleent
De la pucele virge fustes nessant,
Et bautestire preïs el flun Jordant,
Si com c"est voirs et je i sui creant,
Aiez merci de cest chetif dolant!
Biax sire, dex! par itel convenant,
Ainz que mes cors se voise definant,
Voie Guillaume et a moi soit parlant,
Se je puis muir, m'ame en ira chantant."
A icest mot vet sa colpe batant,
Encontre terre s"estendi eu croisant,
Et la cervele li chiet as elz devant.
Et le saint angle le vet reconfortant,
Qui li a dit: ,,Guillaumes vient poignant,
Mais nel verras, s"avra dolor molt grant,
Quar enclos l'ont .xv.m. Perssant."
Ne li dist plus, ainz s"en torna a tant.
Et Viviëns remest iluec gisant.
Droit vers la mer vont paien chevauchant,
Qui en menoient le Palazin Bertrant
Et Guiëlin et Gu!chart le vaillant,
Gaudin le brun, Girart le combatant,
A leur nes vienent, qui sont desor l"Archant:
Emprisoné les ont en un chalant
Non pas ensemble, ainz furent dessevrant:
Chascuns par soi ot au coI un charchant.
De granz corgiees les vont sovent batant,
Chascun gardoient .xiiii. Nubiant.
Dex les maudiel molt les vont laidenjant.
De cels lerai des ici en avaut.
Jhesu de gloire lor puisse estre garant!
Il n'eu istront ja mes en lor vivant,
Se Renoarz nes en giete au perchant.
De Fierebrace est droiz que je vos chant,
Que euclos out li glotou mescreant
Entre deus tertres, devers uu desrubaut.
De toz ses homes ne sont vis eschapant
Que sol .xiiii., qui n'orent mes garaut,
' Ne soient mort- e li cors tuit sanglant.
Li cop Guillaume ne sanblent pas d'enfant,
Quar onc paien ne feri de sou brant
Qu'il u'oceïst ou lui ou l'auferrant,
Contre son cop n'a nule arme garant;
La soie force ne va mie faillant;
Mais quant plus fiert, et plus li va croissant.
Tant i avoit de la gent Tervagant:
' Ne tant ne quant ne vont amenuisant,
Ainz li est vis ke tos jors vont croisaut.
S'il ot paor, ne m'en vois merveillant:
Dieu et tos sains vait sovent reclamant.

En Aliscans fu molt grans la dolor.
Li queus Guillaumes tint le branc de color;
Tant ot feru sor la gent paienor,
Le cors ot taint de sanc et de suour.
De .xx.m. bomes, k'il mena en l"estor,
N'ot que .xiiii.; cil n'ont point de vigor,
Car navré sont a mort tout li plusor.
Li quens Guillaumes leur a dit par amor:
,,Por dieu, signeur, le maigne creator,
Tsnt com vivons, maintenons bien l'estor.
Li euers me dist, ja n'istrons de cest jor,
Car tout sont mort mi ehevalier millor,
' Ne puis veoir mais ni grant ni menor.
N'oi mais criër nostre ensengne Francor.
Mors est Bertrans, dont ai au cuer dolor,
De mon lignage ai hui perdu la fior.
Or voi je bien, qu'en avrai le piour
De la bataille; mais par saint sauveor,
Tant com je vive, n'aront paien sejor;
Ja n'en avront honte mi ancisor,
N'en chanteront en mal cil gogleor,
Ke en ma vie perde tem-e plain dor."

Li quens Guillaumes ot molt la char hardie,
Et damediex li cstoit en aïe.
De .xx.m. homes, qu"il avoit en baillie,
Qui trestot furent de grant chevaleric,
N'ot ke .xiiii. mes en sa conpaignie;
Cil sont navré, molt est courte leur vie;
Mais tant se tindrent en leur connestablie,
C'une bataille de Turs ont desconfie.
Adout quidierent aler a garandie.
Droit vers Orenge ont leur voie aqueillie,
Quant devers destre leur sort la gens haïe,
' Ki dont a primes issent de leur navie.
.x.m. estoient de bataille rengie;
Rois Baufumés les conduist et les guie.
' Mainte baniere, mainte enseigne i balie,
Et maint vert elme reluit et reflambie,
 De l'or, qui luist, est la terre esclarcie.
Tant i sonerent grailles a la bondie,
Cors et boisines meinent tel taborie,
La noise ot on d'une liue et demie..
Diex", dist Guillaumes, ,,dame sainte Marie,
Or voi jou bien, molt est corte ma vie!
 Dame Guiborc, dous euer et douce amie,
La nostre amor sera hui departie,
 A tos jors mes nostre joie fenie;
Mes ains ke muire, ferai une envaïe,
Ke ja jugleres, s'il en chante, ne die,
 Ke j'aie feite traïson ne boidie;
Ja en ehançon, ki de moi soit oïe,
N'avra retret, se dieu plet, vilenie."
A icest mot a sa targe saisie,
Par les enarmes l'a pres de lui sachie,
Tint une lance ou l'enseigne balie:
' A un paien l'ot des poings errachie.
Dist a ses homes: ,,Chi n"a point couardie;
Ves des paiens nostre voie jongie;
N'i passerons, s'il n"a lance croissie,
Escus pereiés et broigne desartie,
" Et des cevaus mainte sele vuidie.
Se ceste gent aviëns resortie,
Et par dela cele marche saisie,
Ja mais des nos n"averoient baillie.
' Tous nos commant au fils sainte Mariel
Je i ferrai, ki k'en plort ne ki rie."
A icest mot a l'ensengne baisie,
Le ceval broehe, s'a le regne laissie.
Et li .xiiii. cascuns ,,Monjoiel" eserie.
La ot d'espees molt grant carpenterie,
Del sanc des cors est la terre rougie,
' Mes des paiens est la terre vestie,
Trop en i a, le cors dieu les maudie!
Li quens Guillames son espil i enplie
En un paien, qui tenoit Urgarie;
' Escus n'auberc ne li vaut une alie,
D"ame et de cors fist sevree et partie.
- Si soef muert, qu'il ne bret ne ne erie;
Puis traist l'espee, ki d'or est enheudie,
Cho est Joiiouse, ou durement se fie;
Tout eu fendi un Ture jusqu'en l'oïe,
Puis a ochis Caem de Valermie
" Et Claradut et Turbaut d'Ureouie.
Bien fiert li quens, car mautalens l"aigrie ;
Au brane d'acier laidemeut les chastie.
Paiens nel voit ki a l'autre ne die:
,,Cist vis deables laidement nos mauie;
Ki I"atendra ja n'avra garantie,
K'a cele espee maintenant ne l'ocie."
En fuie tornent, s'ont la place guerpie,
Tous li plus eointes vosist estre en Roussie.
Gui1lame outrerent plus d'une grant archie,
Mes tuit si home furent mort a haehie,
Tot piece a piece fu leur char detranchie.
Or n"a Guillames mes secors ne aïe
' Fors damledeu, le fil sainte Marie.

Si con Guillaumes ot Sarrasins outrez,
Droit vers Orenge a son chemin tornez.
Bien s'eu cuida aler, a sauvetez,
Quant par devant li sailli Josuez,
Cil de Mautiste, li fils Matusalez.
Avec els fu Corsus et Buherez,
Li fils Tiebaut, d'Odierne Esmerez.
.xm, estoient as verz hiaumes jemez,
As hantes roides, as gonfanons fermez,
' As noves targes, as destriers abrivez.
Tot maiutenant ierent issu des nez.
,,Dex", dist Guillaumes, ,,qui en eroiz fus penez,
Quex vis deables en ont tant assemblez?
Je euit, de Turs est li monz effondrez,
Ne voi nul tertre ne val n'en soit rasez,
Pleins ne riviere, qui n'en soit arestez.
Mal des putains tant en ont chaelez,
Pis des glotons, qui les ont engendrez!
Biau sire dex, de ma vie pensezl
Dame Guibors, ja mes ne me verrezl
Cheval", dist il, ,molt par estes lassez;
Se vos fussiez .iiii. jorz sejornez,
Ja me refusse as Sarrasins mellez,
Si m'en vengasse, quar a tort sui navrez;
Mes or voi bien, aidier ne me poez.
Si m'aïst dex, n'en dois estre blamez,
Quar tote jor molt bien servi m'avez.
Petit fu ore, ne fussiez galopez
Et coreüz, poinz et esperonez,
De vo service vos rent merciz et grez.
S'estre peüsses a Orenge menez,
N'i montast sele devant .iii. mois passez,
N'i mengissiez d'orge ne fust purez,
.ii. fois ou .iii. o le baein colez,
Et li fourages fust jentil fein de prez,
Tot esleüz et eu seson fenez;
Ne bevriëz, s'a vessel non dorez;
Le jor fussiez .iiii. foiz conreez
Et de chier poile trestoz envelopez.
Se en Espaigne es des paiens menez,
Si m'aïst dex, molt en serai irez."
Baucent l'oï, si a fronci le nes,
Ausi l"entent com s"il fust hom senez.
La teste crolle, si a des piez hoez,
Reprent s'aleine, tost est revigorez ;
Cuer li revint, si est tot recovrez,
Ausi henist eome s"il fust gitez
Fors de l'estable et de novel ferrez.
Quant vit Guillames, qu"il est resvertuëz,
Ne fust si liez por .xiiii. citez.

Li quens Guillaumes senti fres son cheval,
Droit vers Orenge est guenchi tot un val;
' Au dos l'enchaucent li paien desleal.
Par devers destre li sailli Brodual
O lui .xm. de la gent criminal.
N'i a celui, qui n"ait lance poignal
A riehe enseigne de poile et de eendal.
Guillaume tolent et le pui et le val;
Devers Orenge n'a point de son estal.
Quant voit li quens, que il ne puet fere al,
Vers l'Archant torne par un petit bochal,
Paien l'enchaucent et font grant batestal.
,,Dex", dist Guillaumes, ,,biau pere esperital,
Qui en la virge preïstes vostre ostal,
De li nasquistes au saint jor del noal,
Et puis soufristes por nos peine mortal,
Dou lait infer brisastes le portal,
Ciaus eu gestastes, ki ains puis n'eurent mal,
Or sont en joie en gloire permanal;
Si com c'est voirs, aidiés vostre vasal,
K'encor revoie Guiborc au euer loial
Et Loeïs, l'enpereor roial,
Et Aimmeri, mon ehier pere carnal,
Et Ermengart, ma mere natural,
Et mes chiers freres, ki sont enperial.
Ainc tel bataille n'orent eu Raineeval.
Se diex me save et get de cest jornal,
Com je ferai ains le nativital
Sor eele gent, eui diex otroit grant mal!"

Li quens Guillaumes torna vers la montaigne.
Au dos l'encauchent .x.m. paien d"Espaigne;
N'i a celui, u'ait pingnon ou ensegne,
Tot le manacent a ferir en l'entraigne.
,,Diex", dist li quens, ,,saint Mallou de Bertaigne,
En Aliscans ai fet male bargaigne,
Ja mais n'ert jors, ke mcs cuers ne se plaigne.
Ichi m'encaucent tel .m. paien grifaigne.
De moi ocirre n'i a cel, ki se faingne.
D'aus voi covert et les puis et le plaigne;
S'entr'aus m'enbat, fait ai male gaaigne,
Car n'i vaurroit ma force unc castaigne;
Trop en y a, li cors dieu les soufraigne!
Se je de la puis avoir la campaigne'
Et cis eevaus desous moi ne mehaigne,
Bien m'en iroie par mi un val soutaigne,
Car je sai bien k'il sont de Buriaingne.
' Diexl ja n'ai je de eevaliers eompaigne;
Ne je ne sai qel part mon ceval maingne,
Car en la mer n'ai prest calant ne haigne,
Et se j'i entre, je criem, trop ne m'i baigne.
Mais par saint Pere, k'en requiert en Romaignel
Miex vueil morir entre paiens d'Espaigne,
Ke en la mer naiasse par engaigne."
Li quens Guillaumes est retornés arire
Tot contreval dalés une jonciere.
Rous ot les las de l'elme de Baiviere,
Sa targe fraite n'en ot plain pié d'entiere,
Sa broigne route, dont la maille est dobliere.
Li quens Guillaumes a levee la eiere
Et voit paiens et devant et derriere
Plus de .x.m.; n'i a eel, n'ait baniere
Ou gonfanon ou pingnon ou crupire.
Li quens GuilIaumes a dit parole fiere:
,,Foi que je doi Guiborc, qui molt ai chiere,
Miex vuel morir, ke une fois n'i fiere".
Devant les autres, par mi une joneiere,
Vient Telamons, poingnant sor Marcepiere:
,,Guillaumes", crie, ,,n'i garirés, treciere !
Aneui morrés a ma lance pleniere!"
,,Diex"l dist li quens, ,,ehi n"a mestier proiere'.
Il li trestorue par mi une joneiere.
Li paiens faut, car li solaus li crieve,
Et li marehis le fiert de tel maniere,
Ke li haubers ne vaut une espaniere
' Ne li eseus le rein d'une fleehiere.
Ausi le fent com un rain d'oliviere.
Li paiens chiet, si guerpi l'estriviere.
Li quens Guillaumes a saisi Mareepiere ;
Mais tant l'aproehent eele gent aversiere,
K'il li tolirent en mi une bruiere.
' Le conte enchaueent par mi la sabloniere:
En la campaigne font lever tel pourire,
Guillaume perdent, tant fu grans la fumiere.
Li quens s'en torne une estroite quarire,
D'une montaigne apoie la costiere,
Molt i eüst a faire une levrire.
Quant li quens ot puïe la rochiere,
Vit de paiens mainte eompaigue fiere,
Deu reelama et le baron saint Piere,
Ke le deffende de la gent pautonniere.

Li quens Guillaumes fu de molt grant aïr;
Molt par fu sages, car bien savoit fuïr
Et ou besoig trestorner et guencir.
,,C'est grans proece", ce dist, ,,de lui garir;
Mavais tornois fait maint home morir.
Puis ke il voit k'il ne puet avancir
Et ke sa force ne li puet esforcir,
S'il plus demeure, por fol se puet tenir,
Quant por uu eop en veut .c. requellir.
Bien vos puis dire, por voir et sans mentir,
K'ainz tel fes d'armes nus homs ne puet soffrir,
Com fist Guillaumes, qui diex puist beneïr.
Molt se pena tos tans de dieu servir
Et de sa loi ensaucier et tenir,
Aine n'ot nu jor vers paiens de losir.
Quant les tenoit, nes faisoit pas langir,
Nes faisoit mie en sa prison jesir,
Aine n'en fist un a raenchou venir,
Mais a droiture l'ame dou cors issir;
Por chou nel porent ainc Sarrasin chirir.
Mais nostre sires le veut si maintenir,
Ke ses sains angles li tramist au morir.
Por ce est bone la chançon a oïr,
Que il est sainz, dex l'a fet beneïr,
 Et en sa gloire et poser et seïr,
 Avec les angles aorer et servir.
Le suen barnsges ne fet mie a tesir,
Ainz le doit on molt volentiers oïr,
Et entre genz et amer et eherir:
 Molt bon essample i puet l'en retenir.
 Bien en devroit avoir a son pleisir
 Henax et robes et blia%uz a vestir
 Qui de Guillaume set chanter et servir.
Or fu Guillaumes eus el tertre montés ;
Voit des paiens tos les vals encombrés,
Et les grans pleins et les puis arestés:
Tos li paiis en estoit si peuplés,
K'il n'i avoit ne passage ne gués,
Ou il n'eüst .m. Sarrasins armés,
Tot por Guillaume, k'il ne soit escapés.
Or li aït li rois de maïstésl
Mar iert baillis, s'il puet estre atrapés.
,,Diex", dist li quens, ,,ki en crois fu penés,
Aine por un homme n'eu vi tant amassés.
Sainte Marie, et car me secourés!
' Biau sire diex, prenge vos en pités!"
Lors descendi Guillaumes au cort nes ;
Son ceval Crote les fians et les eostés,
Aprés l'apele par molt grsnt amisté
Et dist Guillaumcs: ,,Bauchant, qel la ferés?
Molt voi vos flans tos .ii. ensanglentés;
N'est pas mervelle, se vous estes lassés,
Car trop par estes travelliés et penés;
Forment me poise, quant si estes navrés.
Se tu recrois, a ma fin sui alés."
Bauchant l'oï, si l'entendi assés,
Drece l'oreille, si a fronci del nes,
Escout la teste, si est resvigorés.
, Isnelement est es archons montés
Li queus Guillaumes fu sages et menbrés;
Tot un vaucel est vers l'Arehant tornés,
' Tot belement, n'est mie desreés.
Bauchans ne fu ne poins ne galopés.
Encontre val pent ses elmes gemés;
Li las sont rout, si les a ranoués.
Ses eseus est en .xxx. lieus traués,
De toutes pars frais et esquartelés,
Ses blans haubers derous et depanés.
En .xv. lieus fu ens el eors navrés;
Desous l'aubere li est li sans betés,
En son chief est ses helmes enbarrés,
Ses brans d'acier soillés et maillentés,
Tos ot les bras et les poins sanglentés,
Bien pert a lui, de bataille est tornés.
Une bruïne et uns vens est levés,
De la pourire est li tans oscurés:
Li quens Guillaumes n'ot pas ses volentés,
En l'Archant vient corechiés et irés.
De paiens mors est li cans arotés,
L'escu choisist Viviën l'alosés;
Bien le connut, forment s'est dementés.
Par devers destre s'est li quens regardés:
Viviën voit gesir desor un gués
Desous un arbre k'est foillus et ramés.
Par mi le cors ot .xv. plaies tes,
De la menor morust uns amirés,
Tos ot les bras et les flans decopés.
Li quens le voit, molt en est esfraés,
De grant dolor est li quens tressués,
Le cheval broce com home forsenés,
 Par mi les mors est eele part alés,
 Devant l'enfant est li quens arrestés;
 Ne pot mot dire tant par fu adolés,

Li quens Guillaumes ot molt le euer dolant,
Molt fu iriés et plains de mautalent.
Viviën vit gesir sor un estanc,
 Desos un arbre foillu et verdoiant,
A la fontaine, dont li dois sont corant.
 Li quens Guillaumes vint cele part poignant,
 Par grant dolor a regardé l'enfant,
La ou il gist desor l'erbe en l'Archant
Ses blances mains sor son pis en croisant.
Tot ot le cors et le hauberc sanglaut
Et le viaire sos l'elme flanboiant;
Et la cervele li chiet as iex devant.
Encoste lui avoit couchié son brant,
Son ehief avoit torné vers oriant,
D'eures en autres va sa coupe rendant
Et en son cuer damedieu reclamant,
De bon corage vers lui humeliant.
A sa main destre aloit son pis batant,
En son corage vait damedieu proiant,
Ke si mesfait li soient pardonant,
 Et merci ait de lui par son comant.
La mort l'angoisse, molt le vait destraignant:
 C'est grant merveille, ke il a duré tant,
  N'avoit sor lui d'entir ne tant ne quant.
,,Diex", dist Guillaumes, ,,com ai mon euer dolant.
 Reeeü ai hui damage si graut,
Dont me daurai eu trestot mon vivaut.
Niés Viviën, de vostre hardement
Ne fu nus hom, puis ke diex fist Adan.
Or vos ont mort Sarrasin et Persant.
Terre, ear ouvre, si me va engloutant!
Dame Guibore, mar m'irés atendant;
Ja en Orenge n'ere mais repairaut."
Li quens Guillaumes vait tendrement plorant,
Et ses .ii. poins vait si fort detorgant,
Ke sor les jointes en vait li cuirs rompaut
E li clers sans des ongles degoutant.
Viviën vait doucement regretant,
Soventes fois se claimme las, dolant.
De sa dolor mar ira nus parlant,
Car trop le maine et orible et pesant.
Au duel, k'i maiue, si chaï de Bauchant,
Encontre terre se vet sovaut pasmant.

Li quens Guillaumes fu iriés et dolans;
Viviën voit, ki gisoit tos sanglans.
Plus souef flaire ke baumes ne encens,
Sor sa poitrine tenoit ses mains croisans,
Li sans li ist par ambedeus les flans,
Par mi le cors ot .xv. plaies grans;
De la menor morust uns amirans.
,,Niés Viviën", dist Guillaumes li frans,
,,Mar fu vos eors, ke taut par ert vaillans,
Vostre proece et vostre hardemens
E vo biauté, ke si ert avenans.
Niés, ainc lions ne fu si combatans;
Vos u'estiés mie estos ne mal querans,
Ne sus vos pers orgueilleus ne proisans,
N'onques ne fustes de proece vantans,
Anchois estiés dous et humelians
Et sor paiens hardis et eonquerans.
Aine ne doutastes ne roi ue amirans.
Plus avés mort Sarrasins et Persans,
C'onques nus hom n'en fist en uostre tans!
Niés, ehe t'a mort, c'onqes ue fus fuians
Ne por paiens un seul pié reculans.
Onques el siecle ne fu homs si vaillans.
Or vos voi mort par dalés ees estans.
Lasl ke n'i ving, taut com il fu vivans!
Del pain, ke j'ai, fust acumunians,
Dou vrai cor dieu fust par ce eouuisaus;
A tos jors mais en fuisse plus joians.
Diex, reçoif s'ame par tes dingnes commans,
K'en ton service est mors en Aliscans"

Li quens Guillaumes son grant duel renovele;
Tenrement pleure, sa main a sa maisele:
,,Niés Viviën, mar fu, jovente bele,
Ta grant proece, ki tos tans ert novele;
,Si hardis hom ne monta aine sor sele.
Haï! Guibor, contesse damoisele,
Quant vos savrés ceste lasse novele,
Molt serés quite de quisant estineele.
Se ne vos part li cuers sos la mamele,
Garans vos ert cele virge pucele,
Sainte Marie, qui maint pecchiere apele."
Li quens Guillaumes por la dolor caneele,
Si se hurta ens el front d'une astele
 Par desos l'elme, ki fu fait a gemele,
 Del nes li vole del sanc pleinc escuële.
L'enfant enbrace soef desos l'aissele:
,,Viviën, sire, parlés a moi, chaele !"
Plorant li baise tot sanglant la maisele,
Sa tenre bouce, k'est douce com canele,
Et ses .ii. mains, k"il ot sor sa foreele,
La vie sent, qui el cors li sautele.

,,Niés Viviën", che dist li quens Guillelmes,
,,Quant t'adoubai en mon palais a Termes,
Por toie amor en donai a .c. elmes
Et .e. espees et .c. targes noveles
Et d'escarlates et mantiaus et gouneles;
A leur voloir eurent armes et seles.
El Guiborc, dame, chi a froides noveles !
Ceste dolor porrés tenir a certes.
Vivië-n niés, pailés a moi' men pers-
Li quens l'enbrace par desous ses aseles,
Totes sanglentes li baise les maisseles.

Guillames pleure, ki le cuer ot iré,
Par mi les flans tient l'enfant acolé,
Molt doucement l'a pIaint et regreté:
,,Haï! Biaus niés, de vostre grant bonté !
Ta grant proesce, que diex t'avoit doné,
Ton vasselage et ta nobilité
Ne porroit estre par nul home contë.
Je vos nouri par molt grant chiereté;
 Et ma moillier au gent cors henoré,
 Biaus sire niés, tant vos avoit amé,
.viii. aus tos pleins geüs a son costé.
Quant jou a Termes vos oi armes doné,
Por vostre amor i furent adoubé
.c. eevalier tout d'aimes conraé.
Or vos ont mort Sarrasin et Escler,
Et vostre cors est plaié et navré,
En trente leus pereié et entamé.
Ciex diex, ki a par tout sa poesté,
Ait de vostre ame et merchi et pité
Et de ces autres, ki por vos sont finé,
Ki par ces chans gisent mort sanglenté.
Biaus sire niés, molt ai mon cuer irél
En convenant eüs a damedé,
Ke ne fuiroies en bataille eampel
Por Sarrasins plaine lanee d'esté.
 Mien esciënt bien l'avés averé,
 Vos serement ne sont mie faussé.
Biaus sire niés, petit m'avés duré!
Or seront mais Sarrasin reposé,
N'aront mais garde en trestot mon aé.
François abessent, mais il sont amonté.
He douce France, com ehaiés en vilté!
Biaus niés, or ierent paien desmesuré,
Quant de moi sont et de vos delivré
Et de Bertran, mon neveu l'alosé,
Et de Guichart, que tant avoie amé,
Et dou barnage, ke j'avoie amené.
Encor raront Orenge ma cité,
Ja mais par homme ne seront tresét'orné.
 Par tote France feront leur volenté,
N'i avra messe ne matines chanté,
 Si destruiront sainte crestiënté.
 Ahi Guiborc! car muir, trop as duré,
Car de mon lin ai perdu la clarté,
 De tote France la fior et la bonté.
 Ja deu ne place, le roi de maiesté,
 Que je tant vive, que il soit avespré,
 S'aie le cuer en mon ventre erevé!"
Li quens se pasme, tant a son duel mené.
Quant se redrece, s'a l'enfant regardé,
Ki un petit avoit son eief levé;
Bien ot son oncIe oï et escouté.
Par la pité de lui a souspiré.
Diex", dist Guillaumes, ,,or ai ma volenté !"
L'enfant enbrace, si li a demandé:
,,Biaus uiés, vis tu, por sainte earité?"
,,Oïl voir, oncle, mais poi ai de santé ;
N'est pas mervelles, car le cuer ai erevé."
,,Niés", dist Guillaumes, ,di moi la verité,
Se tu avoies pain beneoit usé
Au diëmence, ke prestre eüst sacré."
Dist Viviëns: ,Je n'en ai pas gosté;
Quant je i ving, si l'avoit on doné.
Mes se deu plet, le roi de maiesté,
Ja por ce n'iere perdu ne encombré,
Car damledeu est plains de piëté.
 Bien voit de l'ome et euer et volenté;
 Qui a a lui son eorage torné,
 Il se recort de bone volenté."
 ,,Niés", fet Guillaumes, ,,vos dites verité.
 Mes j'ai del pain avec moi aporté
 En m'aumoniere .xv. jorz a passé.
 Mengue en, niés, el non de charité,
 Si le rec%oif par non d'umilité,
 En l'enor deu et sainte trinité."
Dist Viviëns : ,,Forment l"ai desirré,
Or sai je bien que dex m'a visité."
A icest mot a sa colpe clamé.
Voit le Guillaumes, s'en a dex aoré,
" Et de bon cuer dameldeu mercië.

A s'amosniere mist Guillaumes sa main,
Si en traist fors de son beneoit pain,
Ki fu sainés sor l'autel saint Germain.
,,Niés", dist Gnillaumes, ,,or te fai bien certain
De tes pecchiés vrai confés aparmain.
Je sui tes oncles, n"i as or plus prochain,
Fors damedieu, le verai soverain ;
En lieu de dieu serai ton eapelain,
A cest bautesme vuel estre ton parrain,
Dist Viviëns: ,,Sire, molt ai grant fain,
Ke vos mon eief metés en vostre sain.
En l'onor dieu me donés de cest pain.
Puis me morrai or endroit aparmain;
Hastés vos, oncles, car molt ai le cuer vain."
,,Las !" dist Guillaumes, ,,com dolereus reclaim!
De mon lignage ai perdu tot le grain;
Or n'i a mes ke le paille et l'estraim.
Ahi! Orenge, or estes vos en vain,
Ja mes n'avrés secors de chastelain.
Guiborc, reïne, dex vos ait en sa main!
Ne fu tel dame des Adan et Evain."

Guillaumes pleure, ne se puet saouler.
Viviën fist en son giron cliner,
Molt doucement le prist a acoler.
Sor sa poitrine mist son chief reposer,
Molt belement li prist a regreter.
Dont se commenee l'enfes a confesser;
Tot li gehi, n'i laissa ke conter
De ehe k'il pot savoir ue ramenbrer.
Dist Viviëns: ,,Molt sui or trespeusés:
Au jor que primes deuc mes armes porter,
A dieu vouai, ke l'oïrent mi per,
Ke ne fuiroie por Ture ne por Escler
Lonc une lanee, a tant le puis esmer,
Ne de bataille ne me verroit torner,
Ke mort u vif m'i porroit on trover.
Mais une gent me fist hui retorner,
Ne sai eom lonc, car ne le puis esmer;
Je criem, mon veu ne m'sient fait fauser."
,,Niés', dist Guillaumes, ,,ne vous estuet douter."
A icest mot li fait le pain user,
En l'onor dieu et le col avaler.
Puis bat sa coupe, si laissa le parler,
Mais ke Guiborc li rova saluër.
Li oil li torblent, si commence a meller.
Le gentil conte a pris a regarder,
K'il le voloit soavet encliner.
L'ame s'en vait, n'i puet plus demorer:
Eu psradis le fist diex hosteler,
Aveuc ses angles et metre et aloer.
Voit le Guillaumes, si commence a plorer.
Or set il bien, n'i a nul recovrer.
L'enfant coucha en son eseu boueler,
Quar il voit bien, ne l'en porra porter;
D'un autre escu le vet acoveter
Si com il dut sor son cheval monter,
Li cuers li faut, si le covint pasmer;
Quant se redresce, molt se Vrist a blasmer.
,,Par dieu, Guillaume, on vos soloit loer
Et par la terre Fierebrace apeler;
Mais or me tain por recreant prové,
A coardie le me puet attorner,
Quant celui lais, k'en deüsse porter,
Si le fesise eu Orenge enterrer,
A mon pooir le deüsse honorer,
Molt me deüsse anchois laissir grever
Et le mien eors et plaier et navrer."
Lors queurt l'enfant fors des eseus oster,
Isnelement vait el Bauchant monter.
L'enfant saisi au pau de l'aubcrc cler,
Ains k'il peüst de devant lui poser,
De droit angoisse le covint a suër.
A tant s'en torne, ne volt plus demorer,
Mes ainz qu'il voie le soleil esconser,
D'autre Martin li convendra canter.

Li quens Guillaumes mouta sans demorer,
Viviën leve au col de son destrier,
Droit a Orenge s'en cuida repairier;
Mais ains avra un mortel encombrier,
Car il n'i trueve ne voie ne sentier,
Ne soit coverte de la gent l'aversier.
Qusnt il perçurent le marchis au vis fier
Joste l'Archant, u devoit repairier,
Seure li keurent plus de .xv. millier.
,,Diex", dist Guillaumes, ,,ki tot as a baillier,
Or n'i ai blasme, sel me convient lessier."
Paiens li criënt et prenent a huchier:
,,Jus le metrez, par Mahon, pautonier!"
,,Dex", dist Guillaumes, ,,com or puis enragier!"
Le cheval broche des esperons d'or mier,
De desoz l'arbre le ret alez couchier,
A son col pent un autre d'or vregier,
Qu'il vi gesir en l'Arcant estraier.
Lors commença a fere un duel plenier.
,,Biau niés", dist il, ,,molt vos avoie chier;
Se je vos les, nus nen doit merveillier,
N'en doi avoir honte ne reprovier,
Car n'est nus hom qui t'osast manoier."
A tant s'en torne, soi eommence a seignier,
E Tur li vienent et devant et derrier.
,,Dex", dist Guillaumes, ,,or ai de vos mestier;
Secorez, sire, le vostre chevalier !"
Lors esperone par delez un rochier.
Paien li criënt: ,N'en irez, pautonier !
Ja vostre deu ne vos avra mestier,
Ne vos porra secorre ne aidier."
Li quens se taist, n'a cure de plaidier,
De foïr pense, et cil de l'enehaucier.
Li soleuz besse, si prist a anuitier,
Et la vespree commence a espoissier.
Et Sarrasin font le chemin gaitier
Et les destroiz et le païs plenier;
N'i passera li marchis au vis fier
S'il ne se velt fere tot detranehier.
A Viviën est retornez arier,
La nuit le guete de ci a l'esclairier.

Li quens Guillaumes soz l'arbre retorna,
Tote la nuit o son neveu veilla,
Si bons chevaus ne but ne ne menja.
Li quens remonte, quant li aube creva,
A damedeu son neveu commanda,
Desor Baucent .iiii. foiz se pasma.
Sachiez de voir a enviz le lessa
Au departir molt tendrement plora,
Sovente foiz ariere regarda.
La nuit fu coie et la lune leva,
Soef chevauche' car forment se dota.
Li aube crieve et li jorz esclaira,
Et Sarrasin Guillaume ont percut ja;
Ll li escriënt: ,,Danz gloz, or i parra
De vostre deu, com il vos aidera!"
Lors l'acuillerent et dec et dela.
Et li bers fuit, qui pas ne s'oublia;
En poi de terme Baucent les trespassa.
Li quens Guillaumes a esperons s'cn va;
Ens en un val .xv. rois encoutra.
Quant voit li quens, que plus paiens n'i a,
Escordement damcdeu reclama.
Tres bien s'afiche, par mi els s'en ira,
Et, se dcu plest, outre s'en passera.
Cuer li revint, hardement recovra;
Ne tant ne quant li quens ne s'esmaia,
Les .xv. rois un point ne redouta.
Le cheval broehe, la resne li sacha;
Tint une lance, que en l'Archant trova;
Hante fu roide et li fers en trencha.
Droit vers les rois Baucent esperona.
Or le garisse cil qui le mont cria
Et qui Adam de la terre gita
Et sa moillier de sa eoste forma
Et en la virge pucele s'aombra
Et el deserz .xl. jors junal
Ainz qu'il soit outre, grant estor i avra;
S'il en estort, por voir dire porra,
Onques nus hom de tele n'eschapa.
Fiere chançon, qui oïr la voudra,
Face moi pes, si se traie eu enca;
Ja en sa vie mes si bone n'orra.

Li quens Guillaumes fu molt de grant aïr;
Ainz home d'armes ne pot tel fes sofrir.
Il voit tres bien, n'a mestier de foir,
Car de paiens vet la terre covrir,
De totcs parz assembler et venir;
Ne voit passage, qui soit a son pleisir
Fors par les rois, qui sont de grant aïr.
Dex", dist Guillaumes, ,,qui te lessas morir"
Eu sainte eroiz et drecier et cloufir,
Et de la lance enz el costé ferir,
Si voirement com ce vousis soufrir,
Si me deffent hui cest jor de morir,
Que a Orenge puisse encore venir
A la contesse, qu'est de moi en desir." --
,,Baucent", dist il, ,,s"or me puez avancir,
Que je poïsse dela cel mont saisir,
Bien m'en iroie, se diex vient a pleisir.
Mes a ces .xv. me covient ainz ferir,
Car par mi eus m"en estuet a issir.
Or me convient mon corage efforcir;
S'au brant d'acier m'i pooie asentir,
Je les cuit bien, se dex plet, desconfir,
Puis en iromes belement a loisir.
Se a Orenge vos poee tenir,
Je vos feroie a grant henor servir."
Baucent l'entent, si commence a henir.
,,Dex", dist Guillaumes, ,,or ai ge mon desir,
Quant je ne voi mon cheval alentir."
L'escu enbrace com hom de grant aïr,
Droit vers les rois fet le Baucent guenchir.
Or porrez ja fiere bataille oïr;
Jhesu le puisse secorre et maintenirl

Li quens Guillaumes a Baucent galopé,
Son eseu a devant son piz torné,
Brandist la lance au gonfanon fresé.
Les .xv. rois sont parti et sevré;
Li .viii. li vienent, li .vii. sont aresté.
Cil qui Guillaume ont prumier encontré,
C'est Matamars et li rois Gasteblé
Et Agians et li viex Tenpesté
Et Balfumé, ki iert niés Desramé,
Et Aerans et ses fils Aerné,
L'uitisme fu li fors rois Coldoé.
Tout cil ferirent Guillaume l'aduré
Sor son escu, k'il ont frait et traué;
Tout l'ont parti, maumis et desquassé.
En quatre leus li ont l"auberc faussé;
Dedens le cors l'ont plaié et navré;
Mais le baron n'ont il mie aterré,
Ne de la sele del eheval remuë,
Nient plus k'il fusent a une tor hurté.
Li quens Guillaumes ot molt le cuer iré,
De plein eslés en a un asené,
C'est Matamars, le frere Cosdroé;
Toutes ses armes li ont petit duré;
Le cuer li a en .ii. moitiés sevré,
Ganbes levées l'a mort aeraventé.
La lance au fer a a lui retiré,
Reprent son poindre, a un autre a josté,
L'escu li a et le hauberc faussé,
Par mi le cors a fer et fust passé:
" Mort le trebuche del destrier abrivé.
La lance brise, qui molt li a duré.
Li quens Guillaumes a ,,Monjoie!" escrië.
,,Sainte Marie, aiez de moi pitié!
-' Biax sire dex, menez me a salveté
Jusqu'a Orenge, ma mirable cité,
A la contesse, qui molt m'a desiré!
Ensenble avons tant grant mal enduré.
Por essaucier sainte crestiënté."
A icest mot a le cheval hurté.
Puis trait Joiouse au poing d'or noelé,
 Par mautalant vet ferir Tempesté
 A mont sor l'eaume qu'il ot a or jemé.
 Pierres et flors en a jus eraventé,
 Ne vaut le cercle un denier moneé,
 Jusqu'ens el pis a le brant devalé,
 Del bon cheval l'a jus mort enverssé.
Un autre roi a lués le cief caupé;
Li quens i fiert o le brant aceré
 De plein eslés, le frein abandoné,
 L'espee nue, l'eseu avant torné.
 Vient Aenrons, l'eseu devaut torné.
 Li quens le voit venir tot abrivé.
 Il fist que sages, premerain a josté.
 A la retraite li a un cop doné
 Molt avenant, el col l'a assené,
 La teste o l"elme li a del bu sevré
 Si soavet, qu'il n'a brait ne crié.
 Li quens Guillaumes a l'autre ravisé,
Par mi son elme li a grant cop doné.
 Dex l'ama molt, qui son cop a guië.
 Jusqu"as espaules li est li brans colés,
 Outre s'en passe, s'a Baucent galopé.
 Le seme roi a li quens encontré,
Si durement l'a de l'escu hurté,
 Par pou le col ne li a desnoé,
 Andui li oil li sont del chief volé,
 Del bon cheval l'abati tot pasmé.
Li quens Guillaumes a son escu combré,
Nel rendist mie por .m. marc d'or pesé.
Le sien geta, celui a acolé.
Lors s'en torna poignant par mi le pre,
Le brant el poing, vermeil ensanglanté.
L'uitiesme rois fu si espaontés,
Ne l'atendist por plain val d'or comblé;
En fuie torne, tot a le sanc muë
Bien s'en alast li quens a sauveté,
Li tiers Oribles ct li quars Aristés,
Li quins Ebrons, li sistes Josueïs
Le seme apelent d'Odiërne Esmeré,
Fiex fu Tiebaut, chou est la verité,
Si ert fillatres Guillaume au cort nes.
Cil ont le conte entr'ex si atrapé,
De toutes parz tres bien avironé,
Or le garisse li rois de maiesté!
S'il en eschape, molt avra bien erré.
,,Sire paratre'', dist li rois Esmerés,
,,Por quoi m'as tu a tort desireté
' Et fors d'Orenge par traïson gité
Et pris ma mere trestot outre mon gre
Et mes .ii. freres a grant tort deeolés?
Tant les batis, voiant tot ton barné,
Desor un marbre el pavement listé,
Ke de leur sanc coururent grant li gué,
Puis les pendis a un arbre ramé.
Sire Guillaume, ne l'ai pas oublië;
Par Mahomet! molt en oi grant vilté.
Fel soie je, se ja n'est comparé;
De eele teste me sera ameudé.'
Respont Guillaumes: ,,Vos dites niceté.
Puis que li hom n'aimme crestiënté,
Et qu'il het deu et despit carité,
N'a droit en vie, je le di par verté,
Et ki l'ocist, s'a destruit un malfé.
Deu ai vengié, si m'en set molt bon gre.
Tuit estes chien par droiture apelés,
Car vos n'avés ne lea%uté.'
Esmerés l'ot, pres n'a le sens desvé.
Les rois escrie: ,,Trop avons demoré.
Par Mahomet, cui j'ai mon chief voé,
Mar s'en ira, si l'avrons desmembré !
S'il nos eschape, molt avons mal erré,
A tos jors mais nos sera reprové.'
A icest mot ont tuit esperoné,
Et tout li .vii. li vienent abrivé,
Les lances bessent, dont li fer sont quarré,
Guillaume fierent sor son escu listé.
Tos .vii. ensamble ont au conte josté,
A pou Guillaume n'ont a terre adenté,
Mais damediex a le baron tensé.
Li doi derire ont Bauchaut molt navré,
L'uns en la crupe et l'autres el costé
Que li boel a pou ne sont volé.
C'est grant mervelle, k'i ne l'ont mort geté;
Mais ne plot dieu, le roi de maesté.
Li quens Guillaumes leur fait le branc privé.
Molt durement a le marchis chaplé,
Toute sa force a au brant esprové.
De bien ferir a le cuer avivé,
Qui il ataint a plain cop entesé,
Mar querra mire, que tost l'a mechiné,
Ne li valt arme vaillaut un oef pelé.
Les .xv. rois a si mal atiré,
Ke il n'en sont ke .iii. vif escapé,
.xii. en a mors par sa ruiste fierté.
Plus de .c. Turs a mort au brant lettré;
Puis se combat toute jor ajorné;
Mais l'en le trueve dedens l'autorité,
Qu'il ne fu homs de la soe bonté.

A icest cop l'a Guillaumes bien fait.
Li rois Corsubles s'en fuit tos un agait,
Et Esmerés a esperons s'en vait,
De tost aler sont li cheval estrait.
Quant vit Guillaumes, nes ateindra, ses lait,
Si s'en retorne et tint le brant nu trait.
La merci deu, belement li estait,
Quant .xv. roi ne li ont rien forfait,
Bien s'en alast a Orenge entresait,
Quant devant lui li saillent d'un agait,
.ii. rois i ot, qui sont de mal estrait,
C'est Aerofles et Danebur, ki brait,
Onques el siecle n'ot rois, ou tant mal ait.
,,Diex', dist Guillames, ,,com chi a mauvais plait !
N'est pas merveille, se jou or me dehait;
Mais neporquant molt belement m'en vait.
Diex me pardoint chou que li ai mesfait!
Se por ces .ii. m'en fui, ce seroit lait.
A tos jors mais iert a mcs oirs retrait.
Miels voil morir, mi cors ne s'i essait.'
,,Bauchant', dist il, ,,molt le m'avés bien fait,
De moi servir vos voi tos jors en hait,
Et encor estes, merchi dieu, fort et rait.
Chi voi venir .ii. rois tout un garait,
Ne puet remaindre que grant estor n'i ait.'

Quant li doi roi ont Guillame veü,
Bien le connurent, seure li sont couru;
Guillaume apelent, si se sont arestu:
,,Glous, orguillos, or sont vo jor venu!
Molt vos avomes cachié et porseü;
Ja par nul home ne serés secoru!
N'avrés garant de vostre roi Jhesu,
Ke ne perdés le cief de sor le bu.
Mains gentil roi as mort et confondu,
Or t'en seront li guerredon rendu.'
Et dist Guillames: ,,Ainc tel honte ne fu;
Poi priseront mais paien vo vertu,
S'ensamble a moi vos estes combatu."
-- ,,Non pas ensamble, mais cascun par soi mu!"
-- ,,S'ensi le faites, a pris vos iert tenu.
Laisiés m"aler, rien ne vous ai tolu,
Et se vos ai de noient irascu,
Droit vos ferai de ma main, nu a nu,
Soit a juïse ou en aige ou en fu,
K'en Aliscans ai plus de vous perdu."
Dist Daneburs: ,,Ne vos vaut un festu:
Mort as mon frere, le roi Marcepalu,
Mil paien sont par toi mort et vencu,
Ja cis damages ne sera mais rendu.
Mais se ja m'ame ait de Mahon salu,
Ne mangerai ne nen avrai beü,
Tres ke je t'ai ou mort ou recreü
Et par la geule a un arbre pendu."
,,Voir", dist Guillaumes, ,,ja n'avrés tant beü."
Li Sarrasins point l'aufferrant crenu,
Guillame fiert devant sor son escu,
Desous la boucle li a fraint et fendu
Et son haubere desmaillié et ronpu;
Les le costé li mist l'espil molu.
,,Diex", dist Guillames, ,,quel cop m'a cis feru!
N'oi mes si grant par homme mescreü.
Son espil ai pres de ma car sentu;
Mais se dieu plaist, chier li sera rendu."
Isnelement entoise le brant nu,
Par tel aïr l'a Guillames feru
Descur son elme, k'il ot a or batu,
Tot li trencha com un rain de seü,
Ne valt la coiffe un viés warat de glu,
Ke la cervele n'en ait jus espandu.
,,Glous", dist Guillames, ,,or avés trop vescu;
Tou serement as molt bien atendu,
El puis d'infer iras o Bugibu,
Aveuc tes diex Mahomet et Cahu."
Dist Aerofle: ,,Glous, trop avés vescu,
Ja vos donré un dolereus salu."

Quant Aerofles vit Danebur morir,
Tel duel en ot, le sens quida marir.
,,Gloutons", dist il ne poés mais fuïr;
Que ne vos face de male mort morir.
Dont je ai fait maint crestiën fenir.
A la putain, ke jou déoi tant haïr,
Por ton cors seul et dou paiis fuïr
Outre la mer et Orenge guerpir.
Se dou tort fait ne vos fas repentir,
Ja mais ne puisse roiaume maintenir.
Mais se ten dieu voloies relenquir
Et Mahomet aorer et servir,
Encor porroies scürement garir."
,,Diex", dist Guillames, ,,ke porrai devenir?
Cest Sarrasin voi de si grant aïr,
Ainc de son cors n'en poi mais nul veïr;
Si est armé, n'a garde de ferir,
Et de m'espee ai fait l'acier croissir.
Mon ceval voi le sanc dou cors issir,
Bien senc sos moi, ke pres est de chaïr,
Et de paiens voi la terre covrir.
Aïe, diex, ki tot as a baillir!
Or voi ge bien, que pres sui de morir,
Secor moi, sire, se toi vient a plaisir."

Guillames a le paien regardé,
Molt le voit grant et corsu et quarré,
De lui fu graindres un plein pié mesuré.
De chieres armes ot son cors adoubé
Et en son dos un blanc hauberc safré,
Totes les manches et le cors ot ollé
De chieres pierres, qui gietent grant clarté.
En son chief ot un chapel enfermé,
De cuir de tacce bien bolli et serré,
Et par desore son vert elme gemé
A .xxx. laz, qui toz sont boutonné.
El nasel ot un charboncle soudé,
Qui plus reluist que nul cierge enbrasé.
En son col ot un fort escu bouclé,
D'or et d'azur richement painturé,
Et de sinople par grant nobilité.
Quatre lions i avoit tresgité
Et un dragon sor le pomel levé.
De bandes d'or ot un escu lité
Et d'auqueton et de cerf enarmé;
La guige en fu d'un chier poile roé.
Que vos diroie del paien defaé?
A grant merveille ot bien son cors armé:
En son poing tint un roit espié quarré,
Le fer devant agu et afilé;
D'un mal serpent l'avoit envenimé;
N'est homs en terre, se l'en avoit navré,
Que maintenant n'eüst le cuer crevé.
Ceinte ot l'espee au pont d'or neelé;
N'a si grant home en France le regné,
S'il l'avoit ceinte au fianc par le baudré,
Que sor la terre ne traïnast plein pié;
Une toise ot, ce dist on par verté.














Rois Plantamor la dona Salatré,
Et Salatrez, li rois d'antiquité,
Cil la dona l'amiré Aceré
Par non d'acorde de sou frere Morré,
Cui il avoit le ehief del bu sevré.
Tant a l'espee de roi en roi alé,
Que or l'a cil, qui maint home a maté
Et en bataille maint estor afiné,
C'est Aarofles, li freres Desramé,
Li plus fiers Turs, dont onques fust parlé.
Li Sarrazins fu molt de mal pensé.

Desoz lui ot tel destrier sejorné,
Ki porteroit .ii. ehevaliers armés,
De plein eslais tot un jor ajorné,
Ne l'en batroieut li fianc ne li costé,
Ne poil de lui n'en seroit tressué-.
" Avec tot ce est de si grant biauté,
Ja n'en avroie la moitié aconté.
Li quens Guillaumes l'a forment goulousé,
Dieu reclama coiement, a celé:
,,Gloriëus sire, par la toie bonté,
Peres propisses, ki me fesistes ne,
Consent moi, sire, par la toie bonté,
Se a Orenge l"en avoie mené,
Je nel rendroie por tote m'irete'."
Le roi paien a li quens apelé--é é,
,,Sarrasin frere, di par ta toiauté,
Ke t'ai mesfait, dont m'as cuelli en he?
Se je t'ai riens ne tolu ne enblé,
Droit t'en ferai tot a ta volenté
Molt hautement vos sera amendé."
Dist Aerofles: ,,Molt as or fol pensé.
Par Mahomet! ne me vient pas a gre,
Ke nus homs croie la saint trinité
Ne vo bautesme ne vo crestiënte
Ne ke Jhesus ait point de poesté.
S'ensi le crois com jou l'ai devisé.
Ke en la virge n'eüst humanité,
Jou te lairoie aler a sauveté
Dusqe a Orenge, la mirable cité.
Puis la rendrai mon frere Desramé
Et ta moillier au roi Tiebaut l'Escler.
Par tel maniere serons nos acordé.
Ja autrement ne puet estre amendé."
Voir," dist Guillames, ,,trop m'avés demandé;
Je nel feroie por plain val d"or comblé.
Voir, miex vaurroie avoir le cief copé,
Et piece a piece tot mon cors desmembré,
Que jou guerpisse le roi de maïsté.
Trop par ies fous, n'as point d'umilité.
Fel renoiés, tis cors ait mal dahésl
Je ne te pris vaillant un chien tuë,
Ne toz tes dex un denier moneé.
Quen que tu as et dit et devisé,
Desdi jou tot en l'onor damedé,
Sel desfendrai a mon brane aceré."
A icest mot s'ont andui desfië.

Dist Aerofies: ,,A moi, Guillame, ententl
Je me combat a toi et ses comment?
Crestiënté k'ele ne vaut noient;
Ki sor son cief le met, a tort le prent,
Et le bautesme desdi jou ensement,
Ke il ne vaut plus e'un trespas de vent.
Toutes vos messes ne li dieu sacrement,
Vos mariages ne vostre espousement,
Vos orisons ne vos nociëment
Ne cele loi ke tienent vostre gent
N'est pas droiture, ains est soudoiement;
Ités creance vient par encantement.
Déiex est lassus deseur son firmament;
Ains est Mahon a son commandement.
Iciex nous dine et l'orage et le vent,
Le fruit des arbres le vin et le forment;
Lui doit on croire et faire son taleut."
,,Glous", dist Guillames, ,,de tot chou vos desment".
Li quens s'abaisse, vers la terre s"estent,
Voit une lance, de son cheval le prent.
Lors s'entrevienent andoi molt fierement.
Mais li cevaus Guillame va molt lent,
Cil au paien comme quarriaus destent.
Andui se fierent molt angoiseusement,
Ke li escu sont perchié a l'argent.
Ainc des haubers n'eurent desfendement;
Les les costés sont li fer en present.
Poi se blecierent, navré sont neqedent.
Endui se hurtent einsi tres durement,
Que a la terre li uns d'els l'autre estaut.
N'i a celui qui n'ait le cors sanglent.

Li quens Guillames o le paien josta.
Leur escus perchent, cascuns haubers fausa,
Et li uns l'autre dedens le cors navra,
Si ke li sans contre val en raia.
De grant aïr li uns l'autre bouta,
Les caingles rompent, et li poitrail quassa.
Gambes levees Guillames trebucha,
Et Aerofles a terre reversa.
Cascuns des eImes enz el sablon ficha,
Si ke li cercles et li nasiaus brisa
Et par leur bouees le sauc vermeil raia.
Par un petit li cuers ne leur creva.
Ainc des destriers nus ne se remua;
Cil au paien haini et braidouna,
Del nes fronchi, del pié destre hoa.
Sele eut el dos, molt fort le sorchaingla;
Si bien se tient, onqes ne deboucla.
Li Sarrasins prumerains se leva;
Grans fu et fors, mes onqes dieu n'ama;
Il se herice, comme senglier froncha,
Traite a l'espee et l'escu enbracha.
Si com Guillames contre mont se drecha,
Par mi son elme li paiens l'asena:
Quanqu"il ataint, contre val en rasa;
Li brans d'acier un poi escantela;
Mors fust li quens, mais fors dou cief torna
Et nostre sires, ki le baron tensa.
De ci qu'a terre le brant d'acier cola,
Mien esciant plus d'un pié i entra.
,,Diex", dist Guillames, ,,quel espee chi a!
Fors Durendal sous ciel milleur n'en a."
Dist Aerofles: ,,Dans glous, or i parra
De vostre dieu, com il vos aidera."
Isnelement autre cop recovra;
Ja le ferist, mais li quens se hasta,
Dou branc d'acier ruste cop li dona
Par mi son elme, qui luist et flamboia:
Tant par fu durs que point n'en esgruma.
Li cops guenchi, par vertu devala.
Tot son escu devant esquartela,
Mauvaisement le paien assena.
Voit le Guillames, grant mautalent en a;
Lui et s'espee molt forment laidenga.
,,Par dieu, Joiouse, droit ot qui te blasma;
Quant Carlemaine a Ais vos me douna,
Voiant Francois, molt forment vos loa;
Qu'il n'iert si bone ne mais fors Durendal;
Mau dehait ait, ja mais vos prisera!"
A poi a terre li quens ne le geta.
Dist li paiens: ,,Mavaisement vos va;
Ki fist t'espee, mavaise le forga.'
Il tient la soe, ki luist et flamboia,
Par tel aïr contre mont la hauca,
Ja l'en ferist, mais li quens recovra;
Par grant vertu le brant li envoia,
Ke sou escu li fendi et eopa.
Ke l'un des pans del hauberc li osta
Et le clavein rompi et debenda;
Totte la cuisse del cors li desevra,
Plus d'une toise li paiens cancela.
Voit le Guillames, damledeu en loa,
Lui et sa mere doucement reclama'
De cele honor forment le mercia.
Li quens Guillames a le paien veü
Molt Ie vit grant et hideus et corsu,
De lui fn graindres le cief o l'elme acu,
Forment redoute son branc d'acier molu.
Li ber reclaimme le digne nom Jhesu.
Il tient Joiouse, ki Charlemaine fu;
Par tel aïr a le paien feru
Devers senestre entre col et l'escu,
Toute la cuisse li dessevra dou bu;
Enpaint le bien, envers l'a abatu.
Quant il le voit en mi le pre cheu,
Sachiés de voir, grant joie en a eu.
Dist a Joiouse: ,,Benoite soies tul
Mien esciantre onques mieudre ne fu.
Le Sarrazin escria par vertu.
Glous", dist Guillames, ,,fol plait avés meu;
Or est faillie la vostre grant vertu.
Faites escace de frainne ou de seu,
N'irés en lieu, ne soit aperceu
Ke vos avés Guillame conneu.
Lors a saisi le bon destrier gernu;
Li quens i monte par l'estrier d'or batu.
.ii. fois l'eslaisse par mi le pre herbu,
Et li destriers li randone menu,
Ne s'i tenist chevrel ne cerf ramu.
Diex", dist Guillames, ,,com m'avés secoru!
Or n'ai mais garde de paien mescreu."
A tant s'en torne, le Turc lait estendu.
Dist Aerofies: ,,Guillames, ou vas tu?
Parole a moi, si ait t'ame salu."
Ki onqes fust veus ni esgardés.
Tant amble tost et si par est soués;
Hom ki sus siet ne puet estre lassés;
Tant par cort tost, et si est abrivés,
En vaus ne tertres ne puet estre encombrés,
Ne s'i tenroit un oisiaus enpenés.
Plus tost seroit une eve trespassés,
Que uns poissons n'i seroit tresnoés.
Onques por corre ne peut estre lassés,
Ne por ahan ne fu ainc tressués,
Ne ainc ne fu ne saigniés ne ferrés.
Ongles a dures plus ke aehiers temprés.
Ha, Folatille, tant jor vos ai gardés!
Tu m'as porté ou je sui afolés;
Mais neqedent molt sui de vos irés,
De vos me poise plus ke de moi assés.
Car le me rent, Guillames au cort nes,
Je vos ferai toutes vos volentés.
Glous, dist Guillames, ,,je quit, vos me gablés.
Si m'aït diex quant de moi partirés,
Moi ne autrui ja mais ne forferés,
Ne vaudrés gaires quant vos m'eschaperés."
Isnelement est vers lui retornés,
Et li paiens de dolor s'est pasmés;
N'est pas mervelle, car a mort est navrés.
Le brant d'acier li a deschaint dou les;
De cel meïsmes li a le cief copé.
Or est li quens auqes aseürés;
Del bon ceval est tost gamble aterrés
Et prist les armes au paien deffaé.
Hastivement s'en est li quens armés,
Puis a lacié le vert elme gemé,
Aprés a ceint le brant, qui fu letrés:
Joieuse pant a l'arcon noelé.
A son col pant le fort escu bandé:
Le Tur resemble plus c'ome, qui soit nes,
Isnelement est el ceval moutés,
Vient a Bauehant, ki molt estoit lassés,
Le frain li oste, la sele et le poitrés.
Por cou le fait li marchis au eort nes,
K'il ne soit pris de paiens ne d'Esclés,
Et miex corra, et plus ert delivrés.
Lors s'en torna, s'est a dieu commandés.
Grigois parole, bien en fu latimés,
Sarrasinois resavoit il assés;
De tos langages estoit endoctrinés.
Va s'en Guillames, li marchis au cort nes,
D'armes paienes iert molt bien adoubés,
Estrangement iert grande sa fiertés,
Bauchant le sieut sans frain et desselés.
Aïe, diex, ki en crois fus penés!
Par lui fu puis si formant encombrés
Et de paiens conus et avisés.

a s"'un Guillamce par mi la terre estrange;
C'est Gloriainne, qui tote anors sofraigne,
Car ainc n'i ot un jornel de gaaingne,
Mais puis et roches et pierces de cartaingne.
En Aliscans a perdu sa compaigne
Et ses neveus, dont li deus li engraigne,
K'en leur prison ont Sarasin d'Espaigne
Desos l'Areant en mer en une haigne.
Diex les secore et li sains de Bretaigne!
N'en isteront por roi ne por cataigne.
Se Renouars ki maint paien mehaigne,
Ne les en jete, fait ont male bargaigne.
Vait s'ent li quens, poignant par la campaigne;
Bauchans le sieut, ki molt durement saigne.
Si com Guillames entra en unc plaine,
Encontré a les Turs dc Buriaine,
Ciaus de Palerne et ciaus dc Gorcacaigne,
Si les conduit Desreés d'Argolaigne,
Baudus li fels a la fiere compaigne.
N'ot plus felon jusque as vaus d'Alemaigne;
Aine en sa terre ne eroist ne lin ne laigne.
Ceval ot bon et en sa lance ensegne,
Et Desreés chevacoit une alfaigne.
Guillame quirent, dont il ont grant engaigne.
Quant il le voient, l'uns a l'autre l'ensegne:
Ki est or cil, ki vient cele campaigne?
Armes a riches et de molt bone ovraigne.
Alons encontre sanz nule demoraigne!

Dist Desreés: ,,Baudus, li fix Aquin,
Vois tu celui, ki la vient cel chemin?
Uns sors bauchans le sieut tot son train,
As armes samble Arofle, mon cosin;
Je quit, mort a le conte palasin,
Cel au cort nes, le felon de put lin.
Bien reconnois le sor bauchant rufin,
Ki suit Arofle en laisse a tel brin.
Au chevauchier samble mal bsrbarin."
Et dist Baudus: Par mon dieu Apollin,
Guillame encontrent par delés un' sapin.
Baudus parole, n'ot pas le cuer frarin,
Dist a Guillame: ,,Dont venés si matin?
Ou irés vos, dites, sire cosin?"
Li quens parole a aus en leur latin:
,,Je ai laissié le roi Alipantin
Desos l'Arcant, delés un pin ombrin.
La troverés Guillame mort sovin;
Je l'ai ocis a mon bran acerin.
La le desarment del hauberc doblentin,
" Et je m'en vois, s'en menrai Aearin
Et Danebur et son frere Caïn
Et Baufumés et le roi Florentin,
Amis de Cordes et le fier Vuacarin
Et Haucebier, le frere Estormarin;
Car a Orenge vueil estre au serin,
Guibore prendrai et le palais marbrin;
Bien i porrai herbergier le matin.
Lors s'en passe outre et tient le cief enclin.
Cil le commandent a lor dieu Apollin.
Bien s'en alast li quens sor Folatin,
Mais li paien ont veu son hermin
Et ses .ii. cauces, ki furent de sanguin;
Par chou percurent, n'estoit pas leur voisin.
A vois s'escriënt: ,,N'en irés mie ensil!
Haï! Guillames, fel traïtres mastin,
Tant vos savés de barat et d'engin!
Li Sarrasin sont de pute maniere;
Marchis Guillaume connurent par derire.
Voient l'eimine, ki pent vers l'estriviere,
Et de sa cauce ert rote la laniere,
Cele de fer, dont la maille estoit chiere,
Sor lesperon ert reversée arire;
La cauce pert, ki n'estoit pas entire.
Voient Bauchant, ki le sieut par derire;
Dont seurent bien, c'ert li quens Brachefiere.
A vois escriënt : ,,FeI traitres boisiere!
Ne la garés a pui ne a riviere."
Ot le li quens, si dist parole fiere.
,,Par dieu! glouton de mavaise maniere,
Ne vos pris tos une viel camberiere,
Car je voi bien, n"i a mestier proiere;
Mais, se dieu plaist et le baron saint Piere,
De l"un de vos ferai ja une biere."
Point Folatille, ki plus saut de levriere,
Fiert Desreé devaut a l'encontriere.
Ne li vaut pas l'escu une paniere,
La ville broigne le rain d'une fiechiere;
Par mi le cuer mist sa lance pleniere,
Mort le trebuche tres en mi la proiere.
Ains ke li rois ait guerpi l'estriviere,
Saisist li ber l'espil od la baniere,
Plus tost s'en torne k'aloe menuiere.
Baudus l'encauce par mi une jonciere
Et bien .x. mile de la gent aversiere;
Bauchant encloent au pie d'une rochiere,
Tout le detrencent cele gent pautoniere
Et le marchis ont navré eu la chiere.

Li quens Guillames s'en va sor Folatise.
Baudus l'encauce, ki durement se prise,
Ciex de Palerne et ciex de Malaquise
Et cil de Perse et cil de Montfelise
Et cil de Sutre et cil devers Larise.
Devant les autres le sieut par grant cointise
Baudus, li fel, ki son ceval atise.
Des esperons les costés li encise;
Et ciex s'en va qui a a garandise
Le roi de glore, ki totes riens justice.
Li quens Guillames n'a garde en nule guise,
Se desoz lui ne chiet son Folatise.

Vait s'ent Guillames, li marchis au cort nes,
Sor Folatise, sou destrier sejornés.
Tout sont si homme ochis et decaupé,
Et si neveu tot .vii. enprisonnés;
Ja n'en istront nul jor de leur aé,
Se il n'en sont par Rainouart getés,
Ki encor est a Laon la cités
En la cuisine, ou il a conversé;
Parécelui erent li prison delivré.
Aprés le conte sont paien aroutés,
Par puis, par tertres ont pasien galopés;
Mais li marchis a tant esperoné,
C'une grant lieue a paiens trespassés;
Dont li est vis, k'i soit a saveté.
Tot belement Folatise a mené;
Le sor Bauchant a forment regreté.
Li quens s'areste sos un arbre ramé
Por son ceval, tant k'il ait estalé.
Ains k'il eust tot son estal finé,
Voit de paiens tot le tertre rasé.
Devant les autres un arpent mesuré
Venoit Baudus, le frain abandonné;
A haute vois a Guillame escrié:
Sire Guillames, on vos a tant loé
K'il n'estoit hom de la vostre bonté.
Tornés a moi sol tant qu'aions josté."
,,Diex", dist li quens, ,,par ta grant poesté!
Cis glous lechieres m'a hui tant ramponé,
La soie cache m'a durement grevé,
Car par lui ont paien Bauchant tué;
Forment m'en poise, car molt l'avoie amé;
Mais par mon chief ja sera comparé."
Vers le paien a son ceval torné,
Puis laisse corre, le frain abandoné.
Et li paiens ne l'a pas redouté.
De plain eslais se sont entrecontré,
Leur escu sont et perchié et troé;
Mais des haubers n'i ot maille fausé.
Les Iances brisent, li fust en sont quassé.
Li quens Guillames fu de molt grant fierté:
Par tel aïr a le paien hurté
C'andoi li pié sont des estriers volé,
Ganbes levees  'abat en mi le pre,
Et li arcon sont par mi tronconé.
Puis tent la main, s'a le ceval cobré.
Mien ensiëntre, ja l'en eüst mené;
Mais Sarrasin li sont pres del costé,
Plus de .xl. de ferir entesé.
Voit le Guillames, s'en a le sanc mué;
Il trait l'espee au pont d'or noelé,
Au bon destrier a lors le cief copé,
Ne veut ke l'aient Sarrasin ni Eselé.
Au tor Franchois a .ii. Turs desmontés.
Poignant s'en torne, n'i a plus demoré,
Droit vers Orenge a son cemin torné.
Or le conduise Jhesu a sauveté!
Li Sarrasin ont Baudu remonté;
De totes pars sont paien assemblé,
Communemant ont dit et devisé,
Et tot li roi ont Mahomet juré,
Qu'il ne lairont ne passage ne gué,
Jusque il l'aient en Orenge enserré;
Puis le prendront par vive poesté,
Si le rendront le neveu Desramé,
Tiebaut d'Arabe, k'il a desireté
Et de sa feme honi et vergondé.
Mais se dieu plaist, le roi de maïste,
Ja ne verront anchois un mois passé
Ke il avront un encombrier itel,
Se diex garist Renoart l'aduré
Et son tinel qu'il a grant et quarré;
Par lui seront paien desherité!

Vait s'en Guillames li marchis au vis fier
A esperons, n'a soing de l'atargier.
Paien l'encaucent plus de .xxx. millier.
Mais li marchis siet sor si bon destrier,
S'il ne li chiet, ne les doute un denier.
.ii. lieues grans de plein a poonier
A trespassé la gent a l'aversier;
En un val entre, si puia un rochier
Et voit d'Orenge le tor et le clochier
Et Gloriëte, le bon palais plenier,
Les murs d'araine, k'il ot fait batillier.
,,Diex", dist li quens, ,,qui tot as a baillier,
A com grant joie je m'en issi l'autr'ier!
Puis ai perdu maint vaillant chevalier,
Ou je n'avrai mais nul jor recovrier!
Haï! Guibor, gentil france moillier,
Quant vos savés cel mortel encombrier
De mes neveus, ke tant aviés chier,
Je quit li deus vos fera esragier."
Li quens se pasme sor le col dou destrier;
Ja alast jus, ne fuissent li estrier.
Lors s'en torna poignant tot un sentier,
Dusqu'a Orenge ne vaut rengne sacier,
Vient a la porte, s'apela le portier;
A haute vois commencha a huchier:
,,Ouvre la porte, lai jus le pont glacier;
Haste toi, frere, molt en ai grant mestier."
Quant li portiers l'oï ensi coitier,
Sor la tornele s'est alés apoier;
Ne connut mie sou auferrant corsier,
Ne de l'ensengne, ke il vit baloier,
Ne le vert elme ne l'escu de quartier.
Quida qu'il fust de la gent l'aversier,
Ki les vausist traïr et enginnier.
Dist a Guillaume: ,,Or vos traiés arier,
Car, par saint Jake a qui je doi priër,
S'un seul petit vos voi plus aprocier,
Tel vous donrai sor cel elme vergier,
Que del cheval vos feré trebuchier.
Alés vos ent, traïtres losengier;
Guillames doit de l'Arehant repairier.
Quidiés vos ore, ke soiemes bergier?"
Et dist li quens: ,,Amis, ue t'esmaier;
Je sui Guillames, li marchis au vis fier,
Ki en l'Archant ala son duel vengier
Por Viviën et secorre et aidier.
Recut i ai un dolereus loier,
Mort sont mi home, n'i ai nul recovrier;
Et je meïsmes n'ai pas le cors entier."
Li portiers l'ot, prist soi a merveillier;
De dieu de gloire se commence a seignier.

Li quens Guillames s'est durement hastés;
Dist au portier: ,,Amis, la porte ouvrés!
Je sui Guillames, ja mar le mescrerés."
Dist li portiers: ,,Sire, un pou vos souffrés.
G'irai lassus, aparmain me ravrés."
De la tornele est molt tost avalés,
Vint a Guibore, si haut est escriës:
,,Gentiex contesse, por dieu car vos hastés!
La defors est uns chevaliers armés
Sus un ceval, ainc ue fu veu tes.
D'armes paienes est ses cors conraés,
Estrangement est grande sa firtés,
Bien resamble home ki d'estor soit tornés,
Car je voi tos ses bras ensanglentés;
Molt par est grans sor son ceval armés
Et dist k'il est Guillames au cort nes.
Venés i, dame, por dieu, si le verés."
Ot le Guibors, li sans li est mués.
Ele descent dou palais segnorés,
Vient as crestiaus a mont sor les fossés,
Dist a Guillaume: ,,Vasal, ke demandés?"
Li quens respont: ,,Dame, la porte ovrés
Isnelement, et cel pont m'avalés;
Car chi m'encauce Baudus et Desramés
Et .xx. mil Turs a vers elmes gemmés.
Se chi m'ataignent, je sui a mort livrés.
Gentiex contesse, por dieu, car vos hastés!"
Et dist Guibors : ,,Vasal, n'i enterrés.
Toute sui seule, n'a o moi home nes,
Fors cest portier et un clerc ordenés
Et un enfant, n'a pas .xv. ans passés,
Et fors nos dames, ki les cuers ont irés
Por leur maris, que mes sire a menés
En Aliscans sor paiens desfaés.
N'i avra porte ne guicet desfermés,
Dusqe Guillames soit arire tornés,
Li gentiex quens, ki de moi est amés.
Diex le garise, ki en crois fu penés!"
Ot le li quens, vers terre est aclinés:
De pitié pleure li marchis au eort nes.
L'aige li cort fil a fil lonc le nes.
Guiborc rapele, quant fu a mont levés:
,,Ce sui je, dame, molt grant tort en avés;
Molt m'esmervel, quant ne me ravisés.
Je sui Guillames, ja mar le meskerrés."
Et dist Guibors: ,,Paien, vos i mentés,
Mais par l'apostle, c'on quiert en Noiron prés,
Anchois verré la boce sor le nes
Que devant Rome li fist rois Ysorez-
C'est une enseigne, que je eonnois assez,
Et une plaie, qui est par de delez,
Qu'en la bataille li fist Tiebauz l'Esclers-
Qu'il vos soit porte ne guichet deffermés.

Li quens Guillames se hasta de l'entrer;
N'est pas merveille, car bien se doit douter,
K'apres lui ot le cemin fresteler
De cele gent, que il ne puet amer.
,,France contesse", dist Guillames li ber,
,,Trop longuement me faites demorer;
Vez de paiens tos ces tertres raser.
Se ci m'ateignent, bien vos di sans fauser,
Tot l'or del monde ne me puet garander,
Ne me voiés a vos euls desmembrer."
,,Voir", dist Guibors, ,,bien entenc vo parler,
Ke mal doiés Guillame resambler,
Car onc nel vi por Turs espaonter.
Mais, par saint Piere ke je doi aorer!
Ne ferai porte ne guichet desfermer,
Des ke je voie vostre cief desarmer
Et sor le nes la bouce as iex mirer,
Car plusors homes se semblent au parler.
Chaiens sui seule, ne m'en doit on blasmer."
Ot le li quens, lait la ventaille aler.
,,Dame", dist il, ,,or poés esgarder."
Si com Guibors le prent a raviser,
Par mi les canps voit .c. paiens aler.
Devers Tollete venoient de preer,
Corsu d'Urastes les fist de l'ost torner;
Par aus faisoit Desramé presenter
.c.c. chaitis, ki tot sont baceler
Et .xxx. dames od les viaires clers,
De grans seïns les eurent fait noer;
Paien les batent, qui diex puist craventer!
Par mi la char lor font le sanc voler.
Dame Guiborc les a oï criër
Et hautement damledeu reclamer.
Dist a Guillaume: ,,Or puis je bien prover,
Que, se fussiés dans Guillames li ber,
La Fierebrace, cui on seut tant loer,
Ne laississiés paiens noz genz mener
Ne a tel honte batre ne devorer;
Ja nes sofrisses si pres de toi passer!"
,,Dex", dist li quens, ,,or me velt esprover!
Mes par celui, qui tot a a sauver,
Je nel leroie por la teste a coper,
Se m'en devoit trestoz vis desmembrer,
Que devant lui ne vois ore joster.
Por soe amor me doi je bien grever;
Por la loi deu essaucier et monter
Doi je mon cors traveillier et pener."
L'elme relace, puis let cheval aler,
Tant com il puet desoz lui randoner,
Et vet paiens ferir et encontrer.
Le premerain a fet l'escu troer
Et le clavain derompre et desafrer;
Par mi le cors fist fer et fust passer,
A l'autre part a fait lenselgne outrer'
Jambes levees l'a fet mort craventer.
Puis tret l'espee qu'il toli a l'Escler,
A un paien fist la teste voler,
L'autre porfent deci el cerveler,
Et puis le tierz a fet mort reversser,
Le quart fiert si qu'ainz ne li lut parler.
Paien le voient, u'i ot qu'espoonter;
Li uns a l'autre le commence a conter:
,,C'est Aarofles, li oncles Cadroer,
Qui vient d'Orenge essilier et gaster;
Corrociez est, molt l'avons fet irer,
Quant nos ne somes en Aleschans sor mer.
Je cuit que chier nos fera comparer."
En fuies tornent por lor vies sauver,
Toz les prisons ont cois lessiez ester,
Li bers Guillaumes les snit por decoper,
Et cil li fuient, qui n'osent demorer.
Voit le Guibore, si commenee a plorer;
A haute voiz commenca a criër:
,,Venez, biau sire, or i poez entrer."
Ot le Guillaumes, si prist a retorner,
Vers les prisons commence a galoper,
L'un aprés l'autre vet toz deschaener,
Puis les comande dedenz Orenge aler.
Et cil i vont, mes n'i porent entrer.

Quant li quens ot les prisons delivrez
Et vers Orenge les ot acheminez,
Aprés paiens s'est ariere tornez,
Tost les ataint li destriers abrivez.
Li quens ot tret le branc, qui fu letrez,
A .iiii. eox en a .vi. craventez.
A voiz paiene s'est li quens escriëz:
,,Filz a putein, les chevaus me lerez,
Si les avra mis oncles Desramez;
Chascuns sera en sa chartre gitez.
Molt durement s'est vers vous aïrez
Por la bataille, dont li estes faussez.
Paien s'escriënt: ,,Si com vos commandez;
Fetes, biau sire, totes vo volentez."
A pié descendent, ez les vos desmontez,
Desor cheval n'en est un sol remez.
Li dui les .ii. ont par les poinz noez,
Ainz n'en i ot que .iiii. delivrez.
Cil ont les autres devant els amenez,
Et les chevaus et chaciez et menez,
Droit vers Orenge es les acheminez.
,,Dex", dist Guiborc, ,,est Guillaumes faez,
Qui par son cors a tant enprisonez?
Grant pechiez faz, quant s'en est encombrez;
Sainte Marie, et car le secorez!
De paiens voi toz ces tertres rasez;
Lasse, dolente, chetive, que feré ?
Se il i muert, c'ert par mes foletez!"
Ele s'escrie: ,,Sire, quar en venez!
Ahi! Guillaumes, franc marchis honorez,
Por amor deu, or tost si vos hastez,
Lessiez ces Turs! Trop les avez menez.
A vis deables soient il eommandez !"
Et dist Guillaumes: ,,Si com vos commandcz.'
Ez vos le conte, qu'est venuz as fossez;
Devant la porte s'est li bers arestez
O sa grant proie, dont il i ot assez,
Et de vitaille .xv. somiers trossez.
Toz les paiens a ensemble enenglez
Devant la porte entre pont et le guez;
La les a toz ocis et demambrez.
De ce fist molt que sages et membrez
Qu'a norreture n'en a il nul lessez.
Dont fu la porte et li huis deffermez
Et li granz ponz tornëis avalez.
Li quens i entre dolenz et abosmez
Et les chetis qu'il ot desprizonez,
Et li hernois des paiens desfaez,
Et la vitaille, li vins et li clarez.
Puis ont les pons encontre mont levez
Et les granz portes et les huis bien barrez,
A granz chaenes ont les portax fermez.
Ainz que Guillaumes se fu pié aterrez,
Fu de paiens trestoz li chans puplez,
Li murs d'Orenge entor avironez;
Si le tenissent, il fust maI ostelez.
Mais deu ne plot, le roi de maiestez.
Es vos paien venuz e atrevez,
Entor Orenge environ de toz lez,
Tendent lor loges e pavillons e tres,
Que .ii. granz lieues ont tot le champ puplé.
Mes ja n'iert prise la mestre fermetez,
S'il n'ont ancois cels dedenz afamez.
Devant la porte se sont logiez es prez:
Tiebauz d'Arrabe et li rois Desramez
Et d'autre part Corsus et Buherez;
Li rois Faburs et li rois Esmerez,
Li rois Borrel et li rois Mautriblez,
Amis de Cordres et li viex Josuëz,
Avec els fu Haucebiers l'amirez,
Cil de Mautiste, li filz Matusalez.
.xxx. rois furent que Persant que Escler,
Jusqu'a uu an ont le siege jurez;
N'en partiront por vent ne por orez,
S'iert prise Orenge et li murs craventez.
Mes Renouars les fcra parjurez,
Se dex li sauve son grant tinel quarrez.
Mar i entrerent paien en cel regnez;
Anchois e'on soist el mois d'aoust les blez,
N'i voudroit estre li meillor arivez
Por trestot l'or qui onques fust fondez.

Or ont paien Orcnge avironee,
La terre ont arse et environ gastee.
Guillames a sa teste desarmee;
Dame Guibors li a deschaint l'espee,
L'elme li oste, dolente et esploree,
Aprés li traist la grant broigne safree.
Sos le haubere li fu la chars crevee
En .xv. lieus et plaïe et navree;
Toute sa brache avoit ensanglantee.
L'aige dou cuer li est as iex montee,
A val la face li est chaude colee.
Voit le Guibors, s'a la color muëe.
,,Sire", dist ele, ,je sui vostre juree,
A la loi dieu loiaument esposee;
Por vos sui je crestiëne clamee
Et en sains fons batisee et levee,
D'oile et de cresme en dieu regeneree;
Ne me doit estre vo parole veee.
Mais d'une chose quit jou estre asotee,
Ke je vos ai la porte desfermee.
Si eüsiés vo compaigne amenee,
Bertran le conte a la chiere menbree,
L'enfant Guichart, ki bien fiert de I"espee,
Et Guiëlin, Gaudin de Pierelee,
Et Viviën, dont sui molt desiree,
Et li barnages de la terre salvee,
Cist gougleor fuissent a l'asanlee,
Mainte viële i eüst atenpree;
Entor lui fust grans joie demene.
N'est pas Guillames! toute en sui effraee!"
,,Diex", dist li quens, ,,sainte virge honoree,
Che k'ele dist est verités provee;
A grant dolor ert mais ma vie usee.
Franee contesse, n'i a mestier cellee,
Ma compaignie est tote a mort livree,
En Alischans, la fu desbaretee,
Nul n'en i a, n'ait la teste copee.
Afuïs sui, n'i poi avoir duree;
Ture m'ont cachié bien pres d'une jornee."
Ot le Guibors, a terre chiet pasmee;
Quant se redrece, forment s"est dementee.
,,Haï!" dist ele, ,,com sui male eüree!
Or puis je dire, je sui eschaivitee,
Tante jovente est par moi afinee.
A con fort ore je fui de mere nee!
Sainte Marie, roïne coronnee,
Car fuise jou or morte et enterree!
Ma grans dolors n'ert ja mais oubliëe,
Jusque je soie en la terre boutee
Adont i ot mainte lerme ploree.

Molt fu li deus en Orenge pesans;
Pleure Guibors, des autres ne sai quans.
,,Sire", fait ele, ,,ou est remés Bertrans
Et Guiëlins et Guichars li aidans,
Gautiers de Termes, Gerars et Guinemans
Et Viviëns, li hardis combatans,
Et li barnages, qui molt estoit vaillans,
Que vos baillai, quant en fustes tornans?
Rendés les moi sains et saus et vivans."
,,Dame",dist il, ,,mort sont en Aliscans.
Delés la mer par devers les Arcans
Trovames Turs, Sarrasins et Persans,
Les Indians et les Sarragonçans,
Cex de Palerne et tos les Gorgatans
Et ciaus de Sutre et tos les Agoulans,
Les Micenaus et tous les Africans,
Ciaus de Matiste, les fiex Matusalans.
Bouriaus i fu od ses .xiiii. enfans
Et Desramés et Haucebiers li grans;
Bien i ot .xxx. que rois que amirans,
A tout .c.m. de la gent mescreant.
Nos i ferimes a nos acerins brans;
Molt le fist bien li Palasins Bertrans,
Gerars, mes niés, de Commarchis li fraus,
Guiehars li preus, Gaudins Ii combatans.
Mais sor tous autres le fist miex Viviëns;
Car ainc ne fu por Sarrasins fuians,
Par nule force un plain pié reculans.
Mais des paiens fu la plantés si grans,
Et tant en vint des nes et des calans
Et des dromons, des galies corans,
Ainc tant n'en vit nus hom, ki soit vivans.
D'escus et d'armes fu covers li Arcans,
Contre un des nos i ot .xxx. Persans.
Mort sont mi home, n'en est nus escapans
Et jou meïsmes navrés par mi les flans.
Tant i estui, sans mençogne disant,
K'en .xxx. lieus fu rous mes jaserans;
De mon escu n'oi entir que deux pans,
Tous fu quassés mes vers elmes luisans,
Sor les espaules par les las fu pendans;
Ne m'en blasmés, si je m'en ving fuians."
Non fas jou, sire. Jhesus vos soit aidans!"

Grans fu li deus el palais segnoris;
Les gentix dames plorent por leur maris,
Et les puceles regreteut lor amis.
Li dels enforce et li plors et li eris.
Et dist Guibors: ,,Est dont Bertrans ocis,
Gaudins li bruns et Guichars li hardis,
Gautiers de Termes et Gerars li mareis
Et Guiëlins, li biaus, li eschevis?"
Nenil voir, dame, ancois sont encor vis;
En une nef les tienent paiens pris.
Mais mors i est Viviëns, li hardis.
Anchois i ving, ke il fust defenis;
Bien est confés, la damedieu merchis,
Communiës de vrai pain beneïs.
Sor un estanc le lessai hui matin,
Desous un arbre, ki ert biaus et foillis;
Salus vos mande, n'en vuel estre entrepris."
Et dist Guibors: ,,Damedieu, Jhesus Cris,
Recevés s'ame en vo saint paradis!"
Molt est grans dels, que si tost est fenis,
L'aige des iex li cort a val le vis.
Puis a parlé a Ioi d'enpereïs:
,,Sire Guillames'', dist Guibors la gentis,
,,Ne soiés mie vilains ne esbahis,
N'envers paiens recreans ne matis!
N'avés pas terre entre Orliens ne Paris,
Ancois l'avés el regne as Arabis;
Ja en Orenge n'avrés pais .xv. dis.
Je quit, Tiebaut en ressera saisis;
Mais ce n'ert ja dusqu'au jor dou juïs,
Quaut ti neveu sont vif, icé me dis,
Et eucor as et parens et amis.
Mande secors eu France a Saint Denis
Et si venra tes pere Naymeris;
Eu sa compaigne amenra tos ses fis
Et son lignage, ki tant est poestis.
Si secor ciaus, ke Sarrasin ont pris,
Ke nes en mainent outre la mer chaitis."
,,Diex", dist Guillames, ,,ki en la crois fus mis,
Fu onqes dame, tant eüst sages dis!
Or me consaut diex et sains esperis!"

Et dist Guibors, la dame seignorie:
,,Sire Guillames, ne vos esmaiés mie;
Alés eu France por secors et aïe.
Quant le savra Ermengars de Pavie,
La vostre mere, que Jhesus beneïe,
Et Aimeris a la barbe florie,
Tot manderont por la ehevalerie
Et par la terre la rice baronie,
Ta fiere geste, ki tant est segnorie,
Secorront vos en la terre haïe."
,,Diex", dist Guillames, ,,dame sainte Marie,
Par tantes fois arai leur ost banie,
La gent de France penee et travellie;
Ja ne creront message qui leur die
Ke ma compaigne soit si morte et perie.
Dame Guibore, bele suer, douce amie,
Ceste parole n'ert ja en France oïe
Par messagier, e'on nel tigne a folie.
Ja n'en movra por ce chevalerie.
Se je u'i vois, ne me vaut une alie;
Ja autrement n'ert ceste ovre furnie.
Mais jou n'iroie por tout l'or de Pavie;
Par cel apostle, c'on quiert en Roumenie,
Mavais seroie et plains de couardie,
Se en Orenge vos avoie laissie."

,,Sire Guillames", dist Guibors en plorant,
,,Car i alés par le vostre commant,
Je remanrai en Orenge le grant,
Aveue les dames, dont il a eaiens tant.
Cascune avra le hauberc jaserant
Et en son cief le vert elme luisant
Et au costé avra chaint le bon branc,
Au col l'escu, el poing l'espil trenehant.
Si sont Caiens chevaIier, ne sai quant,
Ke delivrastes de la gent mescreant.
Deseur ces murs monterons la devant,
Bien desfendrons, se Turc sont assaillant.
Jou ere armee a loi de combatant.
Par saint Denis, que je trai a garant,
N'i a paien, Sarrasin ne Persant,
Se je l'ataing d'une piere en ruant,
Ne le convingne ehaiir de l'aufferrant."
Ot le Guillames, Guiborc va enbracant.
Par grant amor se vont entrebaisant,
Li uns por l'autre va de dolor plorant.
Tant va Guibors Guillame depriant,
K'en France ira, ce li a convenant,
Por le secors, dont il sont desiirant.

,,Sire GuilIames", dist Guibors la senee,
,,Or t'eu iras en France l'alosee,
Si me lairés dolante et esgaree
Entre tel gent dont ne sui pas amee,
Et tu iras en la terre asasee.
Mainte pucele i verés couloree
Et mainte dame par noblece acesmee.
Je sai tres bien, tost m'avrés obliëe,
Lués i sera vostre amors atornee.
Ke querriés vos en iceste contree,
Ou vos avés tante paine enduree,
Tant faim, tant soif et tante consirree?"
Ot le li quens, s'a Guibore esgardee;
L'aige dou cuer li est as iex montee,
A val la face li est jus avalee,
Les le menton sor le blia%ut colee;
Guiborc enbrace, si l'a reconfortee;
Molt l'a sovent basie et acolee.
Dist li quens: ,,Dame, ne soiés trespensee ;
Tenés ma foi, ja vos ert afiëe,
Ke je n'avrai eemise remuëe,
Braies ne cauces' ne ma teste lavee,
Ne mangerai de char ne de pevree,
Ne bevrai vin ni espece colee
A maserin ne a coupe doree,
Se aige non, icele m'ert privee;
Ne mangerai fouace buletee,
Fors le gros pain ou la paille ert trovee;
N'avrai sar moi lincuel, cortine ovree,
Fors la suaire de ma sele afeutree
Et tele robe, que j'i avrai portee.
Ne ja ma bouce n'ert a autre adesee.
S'iert de la vostre basie et savoree
En cest palais, dont li aitre esr pavee.''















Lors l'a li quens basiee et acolee.
Adont i ot mainte larme ploree.
Sor Folatise fu la sele posee
Et li frains mis, la testiere nouee.
Toute ert la crupe de fer acovetee;
Bien ot armé le pis et l'escinee;
Fort l'ont estraint d'une sorcaingle lee;
Sor le palais li tint on a l'estree.
Et li quens s'arme sans nule demoree :
En son dos a une broigne jetee,
Cele au paien, qu'il ocist en la pree,
Molt par est rice, de fin or est safree.
Quant li quens l'ot vestue et eudossee,
Son elme lace sor la coiffe bendee
A .xiii. las d'une soie goutee,
Ainc n'ert plus rice dusqu'a la Mer Betee,
C'est Aerofle des puis de Valfondee,
A qui li quens ot la teste copee,
Grans fu Guillames, s'ot la brache quarree;
Dame Guibors li a cainte l'espee,
Li clers Estievenes a sa targe aportee
Li quens la prist, s'a la guige acolee,
Puis s'en avale de la sale pavee,
Vint au perron sous l'olive ramee.
Toute sa gent est aprés lui alee,
Monte el ceval a la crupe tieulee,
Puis prist l'espié, ou l'enseigne est fermee.
Dont fu Guibors dolente et esploree.
,,Sire", dist ele, ,,vos m'avés espousee,
A l'ounor dieu beneoite et sacree,
Por vos sui jou crestiëne clamee,
Et en saint font bautisee et levee,
D'uile et de cresme en dieu regeneree.
Toute ma terre vos fu abandonee.
Si com tu ses ke je t'ai foi portee,
Ramenbre toi de ceste lasse nee."
A icest mot chiet a terre pasmee,
De son cheval l'a li quens relevee,
Puis l'a basie et bien aseüree.
Molt doucement l'a li quens confortee
Et sa maisnie a a dieu commandee.
De Guiborc proie, k'ele soit bien gardee
Et la cité vers Sarrasins tensee.
Dont fu la porte ouverte et desfermee.
Li quens s'en ist un poi ains la jornee.
Aprés lui ont la porte refermee,
A grans chaïnes d'anbes pars bien serree.
Li quens cevauce belement a celee.
Devant le jor espessa la nuëe;
Si com li aube parut et fu crevee,
Voit de paiens une compaigne armee,
Ki ont la terre vers Tolete praee.
Li quens Guillames a la route esquivee,
A destre torne par mi une valee.
Cil li demandent a molt grant alenee:
,,Ki estes vos? N'i a mestier celee."
Li quens respont, s'a sa langue tornee
En Sarrasin, s'a sa raison muëe:
,,C'est Aerofles des puis de Valfondee,
Entor Orenge vois gaitant la contree,
Ke ne s'en isse Guillames a emblee."
Quant paien l'oent, se li font enclinee.
A tant s'en tornent, n'i font plus demoree.
Li quens Guillames trespassa une pree,
Entre .ii. mons ens en une valee,
Bien a li quens sa voie acheminee.
Diex le conduie, ki fist ciel et rosee.
Dame Guiborc a sovant regretee.

Va s'ent Guillames li marchis Fierebrace,
Sor Folatise, son bon destrier d'Arage.
Sovent regrete Guiborc au cler visage;
L'aige des iex li a moillié la face.
Passa un tertre, s'acuelli son voiage;
Molt li greva au col se pesans targe.
Li quens cevauce, cui diex croisse barnage !
Forment manace la pute gent sauvage.
Tant va li quens par plains et par boscage
Que une nuit ne prist il herbergaje;
Ce li est vis, dou reparier trop targe.
Il ne redoute ne biau tans ne orage,
Ainc n'arestut a port ne a passage,
Vient a Orliens, Loire passe a nage.

Va s'ent Guillames, qui diex soit en aïe,
Ainc c'une nuit ne prist herbergerie;
Vient a Orliens, Loire passe a navie,
Puis est montés ou destrier de Persie,
Par mi la vile a sa voie acuellie.
Borgois nel voit, ki a l'autre ne die:
,,Et u va eis armés sans compaignie?"
Li castelains a la nouvele oïe,
Aprés Guillaume point par mi la cauchie.
Il li demande par molt grant estotie:
,,Ki estes vos? Vasal, nel celés mie.
Armés avés nostre cité cerchie;
Ne sai, se estes roberes ou espie;
Mais par la foi, ke doi sainte Marie
Et sainte crois, que on aeure et prie,
Se vos n'avés molt bone avouerie,
N'en partirés, sel tenrés a folie."
Lors point avant, s'a la targe saisie;
Par tel aïr l'a envers lui sachie,
Por poi dou col ne li a esrachie.
,,Glous", dist Guillames, ,,li cors dieu te maudie!
A molt grant tort certes me contralie.
Laisse ma targe, si feras cortoisie ;
Molt l'ai portee, li cors m'an afloibie.
Cevaliers sui, si faites vilonie;
Si m'aït diex, n'ai soig de gaberie."
Li castelains fu plains de felonie;
Quant plus li quens envers lui s'umelie,
Tant plus li fait orguel et estoutie;
Molt le porsache par sa targe florie.
,,Diex", dist li quens, ,,ki tot as en baillie,
De .c.m. Turs m'avés savé la vie,
Et uns seus hom me laidenge et chastie,
De sa parole me honit et conchie,
Et si vilment me porchace et manie!
Miex vuel morir, ke je ne le chastie."
Trait a s'espee, ki d'or est enheudie,
Ce fu Joiouse, ou durement se fie,
Le castelain en fiert delés l'oïe.
Deci el pis est l'espee glacie;
Mort le trebuce. La vile est estormie,
As armes corent, la blaucloche est bondie.
Guillames torne devant une abaïe ;
Mainte saiete ont sor lui descochie,
En son hauberc et en l'escu fichie
Et el ceval; mais il ot garantie
La coverture, dont la maille est trelie.
,,Diex!" dist Guillames, ,,sainte virge Marie,
Hui en cest jor me soiés en aïe!
Or voi je bien, ke nee est la folie;
Se jes deport, ne m'esparneront mie,
Car gens de borc sont de grant aatie;
N'i a mesure, puis k'ele est estormie."
A icest mot leur fait une envaïe,
Au branc d'acier les detrence et esmie.
La n'ot mestier Guillame couardie,
Li borgois fuient, s'ont la place guerpie,
Droit vers le pont ont Ieur voie acuellie;
Encontré ont molt grant cevalerie,
De Loeïs ert sevree et partie.
Ernaus estoit en cele cevauchie,
Ciex de Geronde, ki tant ot baronie;
Frere ert Guillame a la chiere hardie,
Si les porta Ermengars de Pavie,
La franche dame, que Jhesu beneïe.

Grans fu la noise, et li cris esforcha.
Li quens Guillames durement s'aïra,
Ainc des borgois un seul n'en espargna,
Plus de .l. au branc en detrencha,
Toute la rue vers le pont les cacha.
Isnelement arire retorna,
D'Orliens issi que plus n'i demora,
Le grant cemin vers Estampes s'en va.
Es vos Ernaut ki en Orliens entra,
Grant compaignie de chevaliers mena,
De Loeïs veuoit, k'il convoia.
,,Sire", font il, ,,molt malement nous va.
Uns chevaliers, ki par ici passa,
Le castelain, biaus sire, ochis nos a
Et de borgois tant ke conte n'i a,
Por seulement ke on li demanda
Por quoi armés par ici cevaucha."
Et dist Ernaus: ,,Savés qel part il va?"
,,Oïl, biaus sire, vers Paris s'adressa,
Le grant chemin vers Estampes torna
Sor un ceval, nus si grant n'esgarda:
Tot ert covert de fer, ce nos sambla."
Ernaus l'entent, ses armes demanda,
L'auberc vesti et son elme laca,
Isnelement en son ceval monta,
Prist son escu, une lance enpoigna,
Ensamble od lui .x. chevaliers mena,
D'Orliens issi, a esperons s'en va,
Demie liue ses conpagnons pasa,
Guillaume ataint, ki soef cevaucha,
Tient une lance, c'un borgois esracha.
Ernaus le voit, hautement li cria:
,,Par Dieu, vassal, mavaisement vos va;
A la cité venir vos convenra;
La gent d'Orliens illuec vos jugera."
Et dist Guillames: ,,Dehait por vos ira".
Point Folatise, le regne li lascha.
Ernaus ses freres vers lui esperouna,
Tant com cevaus desous lui randouna,
Se vont ferir, l'uns l'autre n'espargna ;
Les lances brisent, Ia plus forte quassa.
Li quens Guillames son frere si hurta,
Ke dou ceval envers le trebucha.
Voit le li quens, si le contralia:
,,Par dieu, vasal, molt petit vos ama,
Ki a Guillame joster vos envoia,
Celui d'Orenge, ki ja repos n'avra.
Plus dolans hom ne but ne ne manga;
Ja li marchis plus ne vos touchera."
Son ceval prist et si le ramena.
Ernaus l'entent, tos li sans li mua;
Au grant corsage et as dis l'avisa,
De son cier frere forment se merveilla.
Il sailli sus, par l'estrier l'enbracha,
Plus de .vii. fois la gambe li baisa.
Voit le guillames, des iex dou cief ploura;
De ce c'ot fait durement s'esmaia,
Mais de son frere mie reconnut n'a.
Son ceval prist et si li presenta,
Par grant amor a monter li rova.

Quant Ernaus eut Guillame conneü,
Lors fu si liés onques mes si ne fu.
Il li escrie: ,,Biaus frere, dont viens tu?
Je sui Ernaus, ke tu as abatu,
Molt par sui liés, quant ton cop ai sentu.
Or sai je bien, tu es de grant vertu;
A poi ue m'as par mi le cors feru,
Mais je n'ai mal, merchi au roi Jhesu."
Guillames l'ot, grant joie en a eü.
A pié descent del bon destrier crenu,
Cascuns osta dou cief son elme agu.
Ernaus le baise et sovent et menu
Les iex, la face et le col et le bu.
Devant sa bouce fist Guillames escu,
Ainc a la soie ne toucha nu a nu.
Li cevalier i sont poignant venu.
Quant le connurent, cascuns li rent salu.
Communaument sont a pié descendu
Defors Orliens eu mi un pre herbu.
La sont assis sous un arbre foillu.
Li quens Guillames leur a tout conneü,
Le grant damage ke il ot receü
En Alischans, ou la bataille fu:
,,Mort sont mi homme, mes neveus ai perdus.
Bertran ont pris Sarrasin mescreü,
Gaudin le preu et Guichart le membru
Et Guiëlin del Commarcis, son dru.
Viviën mort, dont molt sui irascu!
Devant Orenge sont a siege venu;
N'i ai lessié ne jovene ne cenu,
Fors seul la gaite et un clerc asolu.
.xxx. caitif sont aveuc remasu,
Que je rescous a un roi mescreü.
Tant par sont foible, n'ont force ne vertu.
Cascune dame a le hauberc vestu,
L'espee chainte et lacié l'elme agu,
La lance ou poing et a son col l'escu.
Poi ont vitaille, vin et forment molu;
Se a brief terme ne sont tost secoru,
Prise ert Orenge, arse et destruite a fu."
Ernaus l'entent, tout a le sanc meü,
D'une loee n'a un mot respondu.

Quant voit Guillames, Ernaus ne respont mie,
Ne puet muer k'en plorant ne li die
Par grant amor, et doucement li prie:
,,Dites, biaus freres, ferés me vos aïe?"
,,Oïl voir, sire, je ne vos faurai mie,
Tant com jou aie dedens le cors la vie."
Et dist Guillames: ,,Dont ne vos targiés mie!
Faites savoir Ermengart de Pavie,
La nostre mere, qui Jhesus beneïe,
Et Aymeri a la barbe florie,
K'il me seceurent vers la gent paenie.
A Loeïs irai a saint Denise,
Proierai lui por dieu le fil Marie,
K'il me seceurent sa grant ost banie;
Mais je criem molt, ke il ne m'escondie
K'i ne me carge sa rice baronie."
Dont dist Ernaus: ,,Ne vos esmaiés mie.
A Montlaon, la fors cité garnie,
La doit tenir une feste joïe;
Molt i avra de la bacelerie,
De Vermendois i doit fere partie.
Mes pere i ert a molt bele maisnie.
Alés i, sire, ne sai ke plus en die,
Or et argent et destriers de Surie
Vos baillerai et ma cevalerie."
Li quens Guillames doucement l'en merchie,
Mais n'en mena le vaillant d'une aillie.
Ernaut baisa, mais la bouce a guenchie,
Plorant departent en mi la praerie.
Li quens Guillames a sa voie acuellie,
Dusqu'a Estampes n'a sa regne sachie;
La nuit i gut, s'i prist herbergerie.
Puis remonta el destrier de Surie,
Sa targe mist a une renderie;
Ains ke retort sera arse et bruïe,
Car fus i prist ki destruit l'abeïe.

Li quens Guillames pensa de l'esploitier,
Sou elme torse en son haubere doblier.
Tant ot coru son auferrant destrier
C'un diëmence a eure de mangier,
Si com la gent venoient dou mostier,
Entre en Laon Guillames au vis fier.
Par mi la rue commence a chevaucier,
Bien resemble hom ki venist d'ostoier.
Molt le gaberent garçon et pautonier
Por le ceval, k'i virent si plenier.
Dist l'un a l'autre: ,,Cis semble bien lanier;
Ainc mais nus hom ue vit si grant somier,
Deable l'out si haut fait encroier.
Vois com est grans, com samble Berruier!"
Li quens se taist, n'a cure de tencier,
Outre s'en passe, n'eu vaut nul araisnier.
Devant la sale avoit un olivier,
La descendi de l'auferraut destrier.
Si garnement n'estoient pas entier,
Ains sont derout et devant et derier,
Chainte ot l'espee dont Ii poins est d'or mier.
F'rancois le voieut, n'i ot k'esmervellier,
Mais n'i ot nul, nel laissast estraier.
Sus el palais le vait uns mes nonchier,
Ke la fors a veu un escuier,
Aine ne vit hom nul ausi grant sor piés;
S'il fust armés, bien samblast soudoier:
Je quit k'il vient por France calengier.
Mais n'i ot prince ja s'ost vers lui drecier.
Si grans corsages fait molt a resoignier.f"
Locis l'ot, prist soi a mervellier,
De dieu de gloire se commence a saignier,
De chou k'il ot, prist soi a enbronchier.
Sus as fenestres vont Franchois apoier
Por esgarder le marchis au vis fier.

Li quens Guillames descendi au perron,
Mais ne trova escuier ne garcon
Ki li tenist son destrier Aragon;
Li ber l'atace a l'olivier roon.
Cil ki le voient, sont en molt grant fricon;
Plus le redoutent que l'aloe faucon.
A Loeï ou palais le dist on,
K'il a a val descendu au perron
Un escuier, bien resamble baron:
,,Ne sai, s'il est chevalier ou haus hom;
En toute France n'a nul de sa fachon.
Grant a le cors, le vis et le menton,
Le regart fier assés plus d'un lion;
Chaint a l'espee au senestre geron.
Amené a un destrier Aragon,
Maigre a la teste, si a gros le crepon,
Bien ateindroit a l'olivier en son.
Molt a bon frain, d'or i a maint boton,
Et la sele est de l'ouevre Salemon.
Uns haumes pent devaut a son arcon,
Derriere trosse son hauberc fremillon,
Mais n'a entor forrel ne gambison.
Blance est la maille assés plus d'auketon
Et s'en y a de rouge com carbon.
Molt par sont grant andoi si esperon;
Plus a la broce de .x. pans environ.
Si a vestu un mavais siglaton
Et par deseur un hermin peliechon.
Haut a le nes par deseur le gernon
Et gros les bras, les poins quarrés en son,
Ample viaire et ceveus a fuison;
A grant mervelle resamble bien felon."
Franchois l'entendent, si en sont en fraicon,
N'i a celui, n'eu baisast le menton.
Dist Loeïs : ,,Car m'i alés, Sanson,
Puis me venés renoneier sa raison.
Bien enqerés, ki il est et son non,
Et dont il est et de qel region.
Tex puet il estre, mal voisiu i avon."

Dist Loeïs: ,,Sanses, car m'i alés,
Mais gardés bien, cha ens ne l'amenés,
Dusqe je sace, de qel terre il est nes.
Tex puet il estre, sachiés par verités,
Alés, amis, gardés, ne demorés."
,,Sire, dist Sanses, ,,si com vos commandés."
Il s'en torna, s'avala les degrés,
Vient a Guillame sos l'olivier ramés,
Nel connut mie, si l'a il salués,
Puis li demande: ,,Sire, dont estes nes?
Com avés non, dites que vos querés?"
,,Voir", dist Guillames ,,aparmain le savrés.
Ne doit en France mes nons estre celés:
Jo ai a non Guillames au cort nes,
Si ving d'Orenge, durement sui lassés.
Vostre merchi, cest ceval me tenés.
Tant ke jo aie a Loeï parlé."
,,Sire", dist Sanses, ,,un petit vos soffrés;
J'irai lassus el palais signorés,
Au roi sera mes mesages contés.
Sire Guillames, aparmain me ravrés,
Ci m'envoia, ja mar eu douterés;
Por dieu vos prie ke ne vos aïrés."
Et dist Guillames: ,,Amis, or vos hastés!
Dites le roi, ja mar li celerés,
Ke je sui chi povres et esgarés.
Or verrai jo, s'onqes fu mes privés.
Contre moi vigne et ses rices barnés,
Or savrai jo, eomment je sui amés.
A la besoigne est amis esprovés.
Se or me faut, puis n'i a seurtés."
,,Sire", dist Sanses, ,,je li dirai assés;
Mon vuel feroit li rois vos volentés."
A tant s'en est el paldis retornés,
Et dist au roi: ,,Sire, vos ue savés?
Chou est Guillames, ki taut est redoutés.
Par moi vos mande, k'eneoutre lui alés."
Loeïs l'ot, s'est vers terre clinés.
Dist a Sansou: ,,Alés, si vos saés,
Ke ja par moi ne sera ravisés.
As vis deables s'est ses cors commandés.
Tant nous avra travelliés et penés;
Ce n'est pas homs, ains est un vis maufés.
Maudehait ait et el col et el nes
Qui il est bel ke chi est arrivés!"
Li rois se siet, dolans et trespeusés.
Cil damoisel avalent les degrés
Et chevalier, dout il i ot assés,
Cui li quens ot mains nobles dons donés,
Les piaus de martre, les ermins engolés
Et les haubers et les elmes jemmés
Et les espees et les escus bouclés,
L'or et l'argent, les deniers moneés,
Les palefrois, les destriers sejornés.
Quant il le virent k'il fu si desramés,
Onqes n'i fu baissiés ne acolés.
Mavaisement fu li quens salués,
Mais par contraire fu sovent apelés
Et d'uns et d'autres escarnis et gabés;
Soventes fois fu li quens ranpronés.
Ensi va d'omme ki chiet en povertés,
Ja n'ert cheris, servis ne honorés!
Et dist Guillames: ,,Signeur, grant tort avés.
Je vos ai tos noris et alevés,
Mes biax avoirs par maintes fois donés,
Deniers et robes et chevax presentés;
S'or ne vos doing, n'en doi estre blasmés,
Car en l'Arcant fui tos desbaretés.
Mort sont mi homme, molt m'en est poi remés!
Bertrans, mes niés, i est enprisonés,
Gerars et Guis et des autres assés.
Ocis i est Viviëns l'alosés,
Et jo meïsmes sui en .vii. lieus navrés.
Ne sai k'en mente, fuians m'en sui tornés.
De ma grant perte sui forment adolés.
Entor Orenge a .c. mile d'Esclés,
Asise l'a li fors rois Desramés,
Ensemble od lui .xxx. rois desfaés;
Jusqu'a un au est li sieges jurés.
Dame Guibors, ki tant vos a amés,
Par moi vos mande ke vos le secorés.
Por dieu, signeur, prenge vos ent pitél
Secorés nos, grant aumosne ferés."
Quant il l'oïrent, mos ne li fu sonés.
Guillame laissent, es les vos retornés;
El palais montent tous les anples degrés.
Li gentix hom est estraiers remés.
Ancui savra Guillames au cort nes,
Com povres hom est dou riche apelés,
S'il est avant ou arire boutés.
De chou si dist li vilains verités:
Ki le sien pert assés chiet en vieutés.

Or est Guillames tos seus sos l'olivier.
Tot le guerpisseut et laisent estraier;
Aine n'i remest sergant ne chevalier.
Anqui savra Guillames au vis fier,
Com povres hom puet au riche plaidier.
,,Diex", dist Guillames, ,,ki tot as a baillier,
Com par est viex qui il eonvient proier.
Se j'aportaise et argent et or mier,
Cil m'ounoraissent et me tenissent chier.
Por ce k'il voient ke d'aïe ai mestier,
Me tienent vil com autre pautonier;
Nis establer ne veulent mon destrier!"
Li quens s'asist, n'ot en lui c'aïrier;
Sor ses genols a mis son branc d"acier,
Soventes fois regrete sa moillier.
Eus el palais rentrent cil cevalier.
Rois Loeïs les prist a araisnier:
,,On est Guillames, li marchis au vis fier,
Ki tant nos fait pener et traveillier?"
,,Remés est, sire, tous seus sous l'olivier."
Loeïs prist un baston d'aliier,
A la fenestre s'est alés apoier
Et voit Guillame plorer et larmoier.
Il l'apela, si commence a hueier:
,,Sire Guillames, alés vos herbergier!
Vostre ceval faites bien aasier
Puis revenés a la cort por mangier-
Trop povremeut venés or cortoier!
Dont n'avés vos garcon ne eseuier,
Ki vos servist a vostre descauchier?"
,,Diex", dist li quens, ,,com or puis esragier,
Quant ciex se paine de moi contraloier,
Ki me deüst aloser et prisier,
Desor tous hommes amer et tenir chier!
Mais, par celui ki tout a a jugier,
Se jo me puis en cel palais fichier,
Ja ne venra ains demain anutier,
De ceste espee, dont li poins est d'or mier,
Li quit jo bien la teste roeignier
Et maint des autres dedens le sanc baignier.
Mar m'i mostrerent ni orguel ne dangier.
Ains ke me parte, vuel a aus consellier
Par tel maniere, se je puis esploitier,
Ke mon corage i vaurrai esclairier."
Lors commencha les iex a rouellier,
Les dens a croistre et la teste a hoehier.

Or fu Guillames sous l'olivier ramé,
Assés s'oï laidir et ramprosner,
Molt li anuie, mais nel puet amender.
Et Loeïs fait son huis si garder,
Ke n'i pot hom ue issir ne entrer,
Tout por Guillame, ki tant fait a douter.
Voit le li quens, del sens quide derver,
De mautalent commence a tressuër.
Uns frans borgois, Guimars l'oï nomer,
Ot lui le maine, si l'a fait osteler
Et son ceval rieement establer.
A haute table le fist la nuit souper;
Mais aine li quens n'i vaut de char goster,
Ne de blanc pain une mie adeser;
Gros pain de segle fist li quens aporter,
De cel mainga, si but aigue au boucler.
Li frans borgois li prist a demander:
,,Sire Guillames, gentix, nobles et ber,
Si bel mangier volés vos refuser?
Por quoi le faites? Ne le devés celer!
S'il vos desplest, jel ferai amender."
,,Nenil voir, sire, ains fait molt a loer;
Mais a Orenge, quant je m'en dui torner,
Plevi ma fame, Guiborc od le vis cler,
N'en gousteroie, chou li vuel afiër,
Jusque seroie arire retornés.
Vostre merchi, ne vos en doit peser."
Ot le li ostes, ne li vint mie a gre,
A cele fois laissa a tant ester.
Aprés mangier font les napes oster,
Au gentil conte font son lit atorner
De riche keute et d'un drap d'outre mer,
Mais aine Guillames n'i vaut dormir aler;
Fresche erbe et joins fist li quens aporter,
Sour sa suëre va s'ent li quens cliner.
Vers sa moillier ne se veut parjurer.
Onqes n'i pot dormir ne reposer,
N'onqes la nuit ne fina de penser
Jusqu'au matin, que il dut ajorner.
Li quens Guillames se hasta dou lever,
A l'oste fist son haubere aporter,
En mi la chambre l'est alez endosser,
Son branc d'acier n'i vaut mie oubliër.
,,Sire", dist l'ostes, ,,ou devés vos aler?"
,,Voir", dist Guillames, ,,bien le vos doi conter:
J'irai lassus a Loeï parler
Por le secors requerre et demander.
Mais par celui, ki tout a a saver,
Teus le me puet escondire et veer
Et ma parole et ma raison blasmer
Et vers le roi m"aïe desloer,
Molt chierement li ferai comperer!"
,,Sire", dist l'ostes, ,,diex voa laist bien aler!
Grans est l'orguex ke verrés assambler:
Li rois i doit Blanceflor corouner,
Vostre seror, ki molt vos doit amer.
Vermendois doit a un conte doner,
La mellor terre que on puist deviser;
Mais ainc saus guerre ne pot nul jor ester.
Ainc ne fu terre, tant peüst endurer.
Cil qui l'avra, se porra bieu vanter,
Que de tos quens n'a el monde son per!
,,Voir", dist Guillames, ,,jo ere au deviser!
De tout en tout l'estuet par moi aler;
Car douce France doi jo par droit garder
Et eu bataille l'oriflanbe porter.
Et se de rien me veulent contrester,
Par quoi vers aus me facent aïrer,
Le roi de France quit je tost desposer
Et de son cief fors la corone oster."
Quant li borgois l'a oï si parler,
De la paor commencha a trambler.
Et li marchis n'i vout plus demorer,
De l'ostel ist, si s'en prist a aler
Viers le palés plus fiers que un sengler.
Ancui, je cuic, fera le roi irer!

Li quens Guillames est de l'ostel issus,
Sous son blia%ut fu ses haubers vestus
Et tient son brane sous son mantel repus.
Haut ou palais est li marehis venus;
Ainc n'i ot huis ki li fust detenus.
En mi la sale vient li quens irascus,
Molt i trova prinees, contes et dus
Et chevaliers, et jovenes et cenus,
Et gentes dames vestues de bofus,
De dras de soie, de paile a or batus.
Li quens Guillames fu bien recouneüs,
Mais malement fu entr'aus recheüs.
Por ce k'il ert si povrement vestus,
N'i ot un seul ki li desist salus,
Nis la roïne, dont assés fu veüs;
Ki ert sa suer, amer le defüst plus.
De tout en tout i fu mescouneüs.
Voit le Guillames, forment fu irascus;
Deseur un banc s'ala seoir tous mus.
Petit s'en faut, seure lor est corus.
Ains ke li quens se fust d'illuec meüs,
Est Aimeris au perron descendus,
En sa compaigne avoit .vii.xx. escus.
Grans fu la noise et li cris et li hus,
Franc s'estormisent, es les vos sailli sus-
Contre Aimeri s'en est li rois issus.
Or croist Guillaume sa force et sa vertas:
S'Ermengart puet bien sera reeoruz.

Au perron est desceudus Aimeris
Et Ermengars, la comtesse gentis.
Aveuc li ot les .iiii. de ses fis:
Ernaut le preus, Buevon de Coumarcis,
S'i fu Guibers et Bernars li floris;
Mais n'i ert pas Aïmers li caitis:
En Espaigne est entre les Sarrasins,
U se combat et par nuit et par dis.
Ainz k'Aimeris fust el palais vautis,
Li vint encontre ses genres Loeïs
Et la roïne, ki molt ot cler le vis.
Molt fu li quens et baisiés et joïs
Et Ermengars, la comtesse gentis,
La france dame, ki tant mal a sentis.
El faudestuef ont Aimeri assis
Dejoste lni le roi de Saint Denis,
Et la contesse sist les l'enpeerris;
Ele ert sa fille, si com dist li escris.
Li cevalier ont les sieges porpris
A val la sale, ainc n'i quisent tapis.
Souef i fiaire et la rose et li lis,
Li encens est ens encenciers espris,
Cil gougleor ont leur viëles pris.
Grans fu la joie el palais segnoris,
Molt i avoit et de vair et de gris,
Mais, ains le vespre ke li jors soit fenis,
Avra paour trestous li plus hardis.
Nis l'enperere vauroit estre a Paris
Et la roïne en sa cambre a Senlis,
Car dans Guillames au cort nes, li marchis,
Tous seus se siet corechiés et marris,
Iriés et fiers ct tous mautalentis.
,,Diex", dist li quens, ,,or sui je trop tapis,
Quant je voi chi mou pere et mes amis,
Ma france mere dont fui engenuïs,
Ke ne vi mes .vii. ans a acomplis.
Trop ai souffert, molt sui viex et honis.
Se ne m'en vcnge, ja esragerai vis!"
A icest mot est li quens sus saillis,
Ainc de s'espee ne fu ses poins guerpis.
En mi la sale vint devant Loeïs,
Haut a parlé, bien fu de tos oïs:
,,Jhesu de gloire, li rois de paradis
Save celi, de qui je sui nasquis,
Et mon chier pere, dont fui engenuïs
Et tos mes freres et mes autres amis,
Et il confonde cel mavais roi faillis
Et ma serour, la putain, la mautris,
Par qui je fui si vieument recuellis
Et en sa cor gabés et esearnis.
Quant descendi sous l'olivier foillis,
Ainc de ses hommes n'i ot grant ne petis,
Ki me tenist mon destrier Arabis.
Mais, par les sains ke diex a beneïs,
N'iert por mon pere, ki les lui est assis,
Je ne fendroie del brfanc si qu'el cervis.
Ot le li rois, li sans li est fuïs,
Et la roïne vausist estre a Senlis
Ou a Estampes ou el borc saint Denis.
N'i a Franchois, ne soit tos esbahis;
Dist l'uns a l'autre: ,,Guillames est maris!
Mar le veïsmes entrer en cest pais."

Quant Ermengars a veü son enfant
Et Aimeris, molt en furent joiant.
Del faudestuef saillirent maintenant,
Guillame embracent et derire et devant.
Si .iiii. frere le vont molt acolant,
Baisier le voldrent, mes il leur vait tornant
La soie bouce de la lor esebiuant.
Par le palais s'en vont resbaudisant,
Li un ont joie, li autre sont dolant.
Li quens Guillames va son pere contant
Piteusement, si l'oient li auquant,
Le grant damage, qu'il ot en Aliseans,
Ke li ont fait Sarrasin et Persant,
Et tout ainsi com s'en ala fuiant,
Dc tos scs hommcs n'amena un vivant,
Et Viviën laissa mort en l'Archant
Si com paien le vinreut encauehant
Et en menerent le palasin Bertran
Et Guiëlin et Guichart le vaillant,
Gerart de Blave, Gautier le Toulosant,
Huon de Santes et Garnier l'Alemant:
,,Guiborc laissai en Orenge plourant;
La l'ont asise li paien mescreant;
.xxx. roi sont et .xiiii. amirant.
Dedens Orenge va vitaille faillant.
En cest païs venoie por garant
A Loeïs, cest mavais recreant.
Mais je voi bien, que cuers li va faillant,
Ens en sa cort me fait vilain samblant.
Mais par l'apostle ke quirent peneant,
Ains ke m'en parte, le ferai tot dolant,
Et ma seror, le putain mescreant!"
Loeys l'ot, si s'en va embrunchant;
Dont vousist estre a Hui ou a Dinant.
Et Franchois furent coi et mu et taisaut;
De lui aidier, n'i a nul ki s'en vant.
Li uns a l'autre le va souef disant:
,,Quex vis deables porroient soffirir tant?
Ainc n'i alerent tant chevalier vaillant,
C'onques en France fuisent puis repairant.
Mar acointames Guillame et son beubant;
Car laist Orenge, as maufés le commant!
S'ait Vermendois jusqu'au port de Vuisant."
Par le palais furent mu et taisant,
N'i a celui, tant ait le cuer vaillant,
Por lui aidier en ost passer avant;
Tout furent mu, li petit et li grant.
Por Bertran pleure dant Bertran de Brubant,
Et Bueves pleure por Gerart son enfant.
Dame Ermengars fu droit eu son estant;
A sa vois clere se vet molt escriant:
,,Par dieu, Franehois, tout estes recreant.
Aimeris sire, or te va cuers faillant.
Biaus fiex Guillames, ne te va esmaiant;
Car, par l'apostle que quirent peneaut,
Encor ai jo un tresor si tres graut,
Ne le menroient .xx. bués en cariant;
Tout le donrai, ja n'i lairai besant,
As saudoiers, ki s'iront combatant,
Et je meïsmes i serai eevauchant,
L'aubere vestu, lacié l'elme luisant,
L'escu au eol et au eosté le brant,
La lance el poing, el prumier cief devant.
Por ce se j'ai le poil cenu et blanc,
S'ai je le cuer hardi et tot joiant,
Si aiderai, se dieu plaist, mon enfant.
Car, par l'apostle ke quirent peneant,
Puis ke serai armé en l'auferrant,
N'i a paien, Sarrasin ne Persant,
Se le consieu de mou espié trenchant,
Ne le convigne chaoir de l'auferrant!"
Aimeris l'ot, souef en va riant
Et de pitié en son cuer souspirant,
Et tout si fil de leur iex larmoiant.
A Aimeri vait li cuers engroissant.
Li quens Guillames ne se va demorant,
Dusqe a petit parlera en oiant
A cels de France par molt fier mautalant.

Or fu Guillames en la sale pavee,
Sos son mantel tiut estrainte s'espee.
Sa vesteüre fu route et despanee,
Braies ot noires, cemise deslavee.
Et si avoit la teste herupee,
Amples narilles, nes haut, chiere levee,
Et grans fors poins et la brace quarree.
Lone ot le cors et la poitrine lee,
Les piés vautis et la gambe formee.
Entre .ii. iex ot molt large l'entree,
Plus d'une paume i avoit mesuree.
N'ot si fier homme dusqu'en la Mer Betee!
Sa sereur a fierement regardee,
Ki d'or estoit la teste corounee;
Les le roi sist ki l'avoit esposee.
Li quens l'esgarde de molt grant aïree,
De mautalent a sa chiere enbrasee,
Des grenons guigne, s'a la teste crollee,
,,Loeï, sire, chi a male saudee.
Quant a Paris fu la cours asamblee,
Ke Charlemaine ot vie trespassee,
Vil te tenoient tuit cil de la contree.
De toi fust France toute desiretee,
Ja la corone ne fust a toi donee,
Quant je soffri por toi si grant mellee,
Ke maugré aus fu en ton cief posee
La grans corone, ki d'or est esmeree.
Tant me douterent, n'osa estre veee.
Mauvaise amor m'en avés hui mostree!"
,,Voir", dist li rois, ,,verités est provee!
Or vos en ert l'ounors guerredonee,
Que tote France vos iert abandonee.
Blancheflor l'ot, s'est molt haut escriee:
,,Voire", dist ele, ,,s'iere desiretee!
Or ont deable faite ceste acordee,
Mal cief puist prendre, par qui est porparlee!"
Guillames l'ot, si l'en a regardee.
,,Tas toi", dist il, ,,pute lise provee!
Tiebaus d'Arrabe vos a asoignantee
Et maintes fois com putain defolee:
Ne doit pas estre ta parole escotee.
Quant tu mangus ta char et ta pevree
Et bois ton vin a ta coupe doree,
Claré, piment a espisses coulees,
Mangus fouace .iiii. fois buletee;
Quant vos tenés la coupe coverclee
Joste le fu, dalés la ceminee,
Tant que vos estes rostie et escaufee'
Quant lecherie vos a si enflamee,
Et Loeïs vos a bien retornee,
.ii. fois ou .iii. desous lui defolee;
Quant de luxure estes bien soolee
Et de mangier et de boire asasee,
Dont ne vos membre de noif ne de gelee,
Des grans batailles ne de la consieuree,
Ke nous souffrons en estrange contree,
Dedens Orenge, vers la gent desfaee?
Petit vos ehaut, que on vaude la blee.
Mavaise fame, pute lise provee,
Molt avés hui ma parole blasmee,
Et vers le roi m'aïe desloee.
Li vif diable vos ont or corounee!"
Passa avant, del cief li a ostee,
Voiant Franchois l'a a terre jetee.
Isnelemeut mist sa main a l'espee,
Par mi les treces l'a li marehis cobree.
Ja li eüst la teste tost coupee,
Ja par nul homme ne li fust deveee,
Quaut Ermengars li a des poins ostee,
Guillame embrace et le poing et l'espee.
Et la roïne s'eu fuit escavelee,
Toute marie, bien resamble dervee.
Ens en sa cambre s'en est fuiant tornee,
De la paor chiet a terre pasmee.
Sa belle fille l'en a sus relevee,
C'est Aelis, la preus et la senee,
Une pueele, plus est bele ke fee.
Les iex a vairs, la face coloree,
Il n'ot si bele jusqu'a la Mer Betee.
,,Dame", dist ele, ,,ou fustes vos alee?
A grant mervelle vos voi espoentee,
Par ma foi, fille, je doi estre afolee.
Li quens Guillames est en ceste contree,
Et mom chier pere a la barbe mellee,
Je le trovai en la sale pavee
Ma france mere, qui diex a amenee;
S'ele ne fust, je fuisse desmenbree;
Li quens Guillames m'eüst mal coufessee-
Au roi avoit aïe demandee;
Por seul itant ke je li ai veee,
Gardés, ma fille, la cambre soit fremee,
Me deut avoir or la teste colpee.
Dist Aelis: ,,Trop par fustes osee,
Quant vers mon onele avés dist rampronee,
Le melleur homme, ki onc chainsist espee,
Par cui vos estes roïne coronee,
De toute France et darue et avouee;
Qu'en cest hounor vos a il alevee.
S'avés dit ehose, ki a lui desagree,
Li vis diable vos i ont aportee."
Dist la roïne: ,,Fille, molt iés senee!
Bien soit de l'eure, que tu fus onques nee!
Ce ke tu dis est verités provee.
Par lui sui jou essauchié et montee,
Roïne et dame de la terre clamee.
Or m'otroit diex ieele destinee,
Ke vers mon frere puisse estre racordee
Et ke je soie si vers lui amendee,
Ke ceste faide puist estre pardonee.
A tant se siet la roïne esplouree,
Sovent se claimme lasse, maleüree.
Et Aelis est forment trespensee,
De la cambre ist toute desafublee.
La rose samble en mai la matinee,
Ele est plus blance ke n'est noif sor gelee,
Et de color si bien enluminee,
K'en toute France, tant eon est longe et lee,
Si bele dame ne fu onc esgardee,
Mien eseiënt ne el sieele trovee.
Vestue fu d'une porpre roee,
Sa crine crespe a fin or galonee,
Le passet vet la chierë enclinee.
Grant noise oï en la sale pavee.
Franchois disoient coiement, a celee:
,,La roïne a Guillames vergondee;
Se li leüst, ja l'eüst afolee.
Mauvaisement l"a Loeïs tensee.
Chier dut avoir Orenge comparee,
A mal eür fust ele onques fondee.
Ves del deable com a la teste lee!
Mal esperite li est el cors entree,
Ves, com il a cele ciere embraseel
Ains ke la cors soit encui desevree,
Ert cele espee, je cui, chier comparee
Et de nos chars tainte et ensanglantee
Mes pleüst dieu, ki fist ciel et rousee,
Ke il fust ore outre la Mer Betee
Ou en Egipte, en terre desertee
Ou el palage dedens la mer salee,
Une grant pirre entor son eol noeel
Lors seroit France del maufé delivree."
A tant es vos la pucele senee,
Toute la cors est sor li reversee.
François le voient, cascuns l'a saluee.
Quens Aimeris l"a en ses bras cobree,
Et si .iiii. oncle l'ont forment acolee;
Por la pucele est la cors acoee.
Dame Ermengars, la comtesse ounoree,
As piés Guillame s'est si tost presentee,
Por la roïne li a merehi criëe.
Li quens s'abaisse, si l'a a mont levee.
,,Dame", dist il, ,,buer fussiés onqes nee!
Par cele fois ke je vos ai portee,
Ja ne venrés ankenuit la vespree,
S'avrai dou roi abatu la posnee."

r fu Guillames en la sale vautie,
De mautalent a la face rougie.
Il tint l'espee tote nue sachie,
Par le tenant l'a forment enpoignie.
Assés parole, ne trueve kil desdie.
Il font ke sage -- nel mescreés vos mie --
Car teus peüst esmovoir la folie,
K'il le fendist dou brant jusk'en l'oïe.
Ki sa parole ne sa raison desdie:
Toute la sale fu si coie et serie,
Com s'on eüst la messe commenchie.
Li quens Guillames demaine grant ruistie.
A tant es vos la pucele ensegnie:
Vestue fu d'un paile d'Aumarie,
Les iex ot vairs, la faee colorie,
Il n'ot tant bele des ei k'en paienie.
Dou parage est de la geste enforcie,
De le plus fiere ki onqes fust en vie.
La damoiësele fu molt bien eusegnie.
Vint a Guillame, ainc n'i quist compaignie,
Devant lui est la bele ajeuoillie,
Le pié li a et la gambe enbrachie:
,,Merchi, biaus oncles, por dieu Ie fil Marie,
Ves chi mon cors, fai ent ta commandie;
Se il te plaist, la teste aie trenchie,
Ou je soi arse ou en .i. feu bruïe,
De toute France, se toi plaist, essilie.
N'en quir avoir vaillissaut une aillie,
Ains m'en irai eome povre mendie,
Mes k'a mon pere soit l'acorde otroïe
Et a ma mere, ki por vos est marie.
Ja mais nul jor, ce quit, ne sera lie.
Quant vos desdist, molt fist grant derverie.
Pardonnés li, oncIes, ceste foïe.
S'ele est si ose, ke ja mais vous desdie,
Ardoir me faites en caudiere boulie.''
Ot le Guillames, li cuers li atenrie.
Il li a dit doucement sans fantie:

''Ma belle niece, Jhesus vos beneïe!
Levés vos ent, trop estes travellie!"
,,Non ferai, oncles, miex vuel estre enfouie,
' Si ke li arme me soit dou cors partie,
Ke je me lieve dusqe m'ert otröie
Li acordance, et vostre  ire apaïe.''
Dame Ermengars molt doucement l'en prie:
,,Biaus fiex Guillames, por dieu le fil Marie,
Ne faire au roi en sa cort vilonie
Por seul ta niece, ki taut est ensegnie.
C'est la plus bele de toute ta lignie."
Et Aimeris, ses pere, l'en castie:
,,Biaus fiex Guillames, laissiés vostre ruistie,
Vo volenté sera toute acomplie.
Veés, le roi envers vous s'umelie
Et vos promet et sa foree et s'aïe."
Loeïs l'ot, s'a la teste drecie:
,,Voire voir, sire, tout a sa commandie."
Guillames l'ot, li cuers l'en asouplie;
Il s'abaissa, la pucele a dreeie,
Sa volenté bonement li otrie.
La damoisele doucement l'en merchie.
Or est en lui s'ire molt refroidie
Et sa parole durement adouchie.
Dedans son fuerre a l'espee estoïe,
Ernaut le baille, et il l'a recuellie.
Molt en fu lie Ermengars de Pavie,
Por la roïne a molt tost envoïe
.ii. cevaliers, ki sont de Ponterlie.
Et s'i ala li dus de Hongherie,
Ensemble od lui Garins de Lombardie.
Cil l'amenerent en la sale vautie,
Et ele i vint, mais molt fu esmaïe.
Li quens Guillames l'a par la maiu saisie,
Puis li a dit: ,Bele suer, douce amie,
Forment me poise, ke vos ai laidengie.
Ensi va d'omme qui mautalens aigrie :
Molt a tost dit et fait grant estoutie.
Voiant la cort en ferai amendie."
,,Sire", dist ele, ,je n'en sui pas marie;
Ja n'i avrai honte ne vilonie.
Mes freres estes, molt m"en sui repentie,
Se j'ai dit cose, dont m'aiés enhaïe;
Miex vaudroie estre fors de Franee cachie.
J'en soufferai, se vos plaist, tel hascie,
De cest palais m'en irai despoillie,
Trestoute nue sans cemise vestie,
Jusqe au mostier Saint Vincent l'abeïe."
Lors s'ajenoille, a ses piés s'umelie,
Le pié li a et la gambe enbracie.
Li quens Guillames l'en a sus redrechie,
Eus en la faee l'a .iiii. fois baisie.
Diex, eome or est la bele Aelis lie!
L'acorde est faite et l'ire est apaïe.
Or est la cors durement esbaudie,
Grant joie mainent la cors et la maisnie.
Molt est la feste por Guillame essaucie.
Li rois eommande, sa table soit dreeie,
Cele, ki est a fin or entaillie.
Cou a Guillames conquis par s'estoutie;
Ensi va d'omme, qui orguilleus chastie :
Ja n'en gorra, se bieu ne le manie.
Or fu la cors durement esjoïe:
Cil gougleor mainent grant taborie;
Molt i avoit bele cevalerie.

Grans fu la joie sus el palais plenier.
Li rois a fait sa grant table drechier,
Cele ki fut ovree a eschekier.
Laige ont cornee a .i. cor menuier.
Quant ont lavé cil baron cevalier,
Aval la sale s'asient au mangier.
Aimeris sist de joste sa moillier
Au maistre dois eu I"estaee pleuier.
Et l'emperere, ki France a a baillier,
Sist aprés lui; molt le doit avoir chier.
Et la roïne a son flanc senestrier;
Et li marchis Guillames au vis fier
Sist o ses freres ke molt aime et tient chier,
Les lui sa niece, ki molt fait a prosier.
C'est Aelis ou il n'ot k'ensegnier:
Il n'ot si bele des ei k'a Monpellier.
Puis l'espousa Rainouars a moillier
Et prist la terre duske au regne Corfier.
A son tinel puis ocist Haucebier
En Aliscans el grant estor plenier,
Et delivra dant Bertran le guerrier
Et .vi. des autres de la gent l'aversier.
--Hui mais canchons commence a esforcier,
Ains tel ne fu des le tans Desiier,
Com vos orrés, se ne faillent denier,
De Rainouart ki ocist Loquifier,
Le plus grant home, ki montast sor destrier.
La eonquist il une loke d'acier,
K'il ne dounast por .M. livres d'or mier.
.M. Sarrasins en fist puis baaillier.
De Loquiferne abati le clocier,
Ke Sarrasin avoient fait drecier,
Si establi .i. segnoril mostier.
Jusk'en Egypte ne laissa ke brisier,
Por la loi dieu monter et essaucier.
Maint paien fist lever et batisier.
Diex l'en rendi molt gloriëus loier:
Aveuc ses angles fist s'ame herbergier. --
A no canchon devons or repairier,
Bien soit de l'ame, ki la fist commencier.
As tables sient cil baron cevalier,
.c. damoisel i furent boutillier
Et autre tant servirent au mangier;
De riches mes n'estuet il pas plaidier:
Taut en y a ke l'en nes puet prisier.
Li quens Guillames, li marcis au vis fier.
Manda son oste Guimart et sa moillier.
De joste lui les assist au mangier.
Molt les honeure li marchis au vis fier.

Grans fu la cort en la sale a Laon:
Molt ot as tables oisiaus et venison,
Ki qe mangast Ia char ne le poison,
Onqes Guillames n'eu passa le menton,
Ains manga torte et but aige a fuison.
Molt s'en mervellent cevalier et baron.
Les napes traieut escuier et garcon.
Li quens Guillames mist le roi a raison:
,, C'as enpensé'', dist il, ,,li fiex Charlon?
Secorras moi vers la geste Mahon?
Ja deüst estre li os a Chaalon!''
Dist Loeïs: ,,Et nos en parleron,
Et le matiu savoir le vos feron,
Ma volenté, se jo irai ou non."
Guillaumes l'ot, si taint comme carbon.
De maltalent a froncié le gernon.
,,Comment diable!" dist il, ,,s'en parleronl
Est ce la fable du cor et du mouton?
Or voi je bien, moi tenés a bricon."
Il s'abaissa, si a pris .i. baston,
Et dist au roi: ,,Vostre fief vous rendon;
N'en tenrai mais vaillant .i. esperon.
Ne vostre amis ne serai ne vostre hom,
Et si venrés, ou vous vueilliés ou non!"
Ernaus se drece, ki rous ot le gernon.
Dist a Guillame: ,,N'aiés pas marison!
Li rois dira son talent et son bon.
Retien ton fief, car nos tot t'aideron:
Jo et mi frere ensamble o toi iron,
Et .ii.m. hommes en Aliscans menron.
Mort sont paien, se nos les i trovon."
Dist Aimeris: ,,Foiblement en parlon.
A no pooir tot aidier li devon.
Bien deüst estre France a son abandon:
Senescaus est, s'en a le gonfanon.
Aidier li doient par droite esgardison,
Et ki li vee, s'en prenge vengison:
Ja par menaide n'avra hom bon bricon.
Trop est mes fiex a escarnir haus hom.
Mais par l'apostle, c"on quirt en pre Noiron,
Se n'en avoient mi oir retracion,
C'on nel tenist a mortel traïson,
Des plus haus princes de France le roion
Feroie metre .vii.xx. en ma prison.
Tex est or sires ki sambleroit garcon.
Plaisier doit on orguilleus et felon!"
,,Aimeris sire bien ait or ta raison.
Ki li faudra, ja n'ait il raencon,
C'on ne le pende en haut come laron."
Dist la roïne a la clere fachon:
,,Aimeris sire, par le cors saint Simon,
N'avrai en Franee vaillant .i. esperon,
Ne soit Guillame, del tot a son bandon.
Mais bien lor poist ou nes et el menton."
Loeïs l'ot, si drecha le gernon;
Ja parlera tot a lor garison.

Quant Loeïs ot Aimeri parler,
Riens ke il vuelle ne li ose veer;
Car il le crient si veut son bon graer.
Guillaume vit si commence a penser,
Le vis li voit esprendre et enbraser.
S'il ot paour ne l'estuet demander,
Car son lignage voit entor lui ester.
Le cief enbrunce si eommence a penser ;
Tel paor a ke n"osa mot soner.
Voit le Guillames, dou sens quida derver,
Par maltalent le prist a apeler:
,,Loeïs sire", dist Guillames li ber,
,,Quant on te vaut dou tot desireter
Et fors de France et chacier et jeter,
Je te reting si te fis corouner:
Tant me douterent ne l'oserent veer;
Et a mon pere te fis ma suer douner,
Plus hautement ne le poi mariër,
Ne jou ne sai en nul liu esgarder,
Ou tu peüsses mellor feme trover.
Par droit force la corone porter
Quant tu veïs que je t'oi fait monter,
Tos les barons fis a ton pié aler,
N'i ot si cointe ki l'osast refuser.
Tu me volsis France quite clamer
Et la moitié d'outre en outre doner;
Mais je ne vauc envers toi meserer;
Ains me laissaise tos les menbres colper.
Tu me juras, ke l'oïrent mi per,
Ke, s'en Orenge m'asaloient Escler,
Ne me fauroies tant com puisses durer.
Mais or te voi envers moi parjurer."
Loeïs l'ot, si commence a plorer,
Par grant amor commencha a parler:
,,Sire Guillames, molt faites a loer,
Por vostre amor ferai jo m'ost mander,
De par ma terre venir et assenbler.
.c.m. d'hommes porrés o vos mener.
Je n'i puis mie a ceste fois aler;
Grant mestier ai de ma terre garder.
Vostre merchi, ne vos en doit peser."
Et dist Guillames: ,,Ce fait a merehiër!
Loeïs sire, ne vos quir remuer,
Bien savrai l'ost et eonduire et mener."
Li rois de France n'i veut plus demorer.
Ses os a fait semonre et ajoster,
Desous Laon venir et atraver.
La veïssiés maint pavillon fermer,
Tres et aucubes et drecier et lever,
Ces fus esprendre, ces quisines fumer,
Ces venisons es quisines porter,
Et ces estivcs et ccs grailles souner;
A grant mervelle sout bel a escoter.
.c.m. d'hommes i puet on bien esmer,
Tos deffensables por les armes porter.
Grans fu li os, molt par fait a doter.
Ens el palais fu Guillames li ber,
Par mi la sale commence a esgarder;
De la quisine voit Rainoart torner,
Par mi .i. huis ens el palais entrer.
Grant ot le eors et regart de sangler:
En toute France n'ot plus bel baccler,
Ne si tres fort por .i. grant fais porter,
Ne miex seüst .i. pierre jeter.
Si graut fais porte, sans mencoigne conter,
Une carete i a molt a mener;
Si est isniaus, u"a en France son per,
Preus et hardis, quant ce vient au mesler.
Li maistres keus l"ot fait la nuit toser,
A la palete noircir et mascurer.
Trestout le vis li out fait carboner.
Cil escuier le prenent a gaber,
De grant torchas li prisent a ruer.
Et l'un sor l'autre et espandre et bouter.
Dist Rainoars: ,,Car me laissiés ester,
Ou, par la foi ke je doi dieu porter,
Se vos me faites envers vos aïrer,
Auqel ke soit le ferai eomparer.
Sui jo or fous, qui on doive asoter?
Vilainemeut poés vo ju mener;
Mal dahés ait cure de vo juer!
Laissiés m"en pais! Ne vos quier adeser."
Et dist li uns: ,,Or as tu dit ke ber.
Rainoars frere, car m'apren a muser!"
A icest mot laisse la paume aler,
El haterel li va grant cop doner,
Si ke la sale fist toute resoner.
Dist Rainoars: ,,Or puis trop andurer."
Par mi les bras le va molt tost cobrer,
.ii. tours le torne, au tierc le lait aler.
Si roidemeut le fiert a .i. piler,
Ront li les costes, le cuer li fist crever
Et de la teste au.ii. les iex voler
Et la cervele espandre et reverser.
Dont veïssiés ces escuiers irer:
Plus de .l. qeurent por lui tuer,
A grans macues le veulent lapider,
Quant Aimeris commencha a jurer
Saint Nicholai, ke l'on doit aourer:
,,N'i a si cointe, se li voi adeser,
Ke ne li face an.ii. les iex crever!"
Par itant l'ont tot coi laissié ester.
Li quens Guillames va le roi demander:
,,Sire", dist il, ki est cis baeeler,
Ke j"ai veü as eseuiers meller?
A cel piler l'en vi ore .i. hurter
Si ke les membres li a fait tos froer.
Par saint Denis, molt fait a redouter."
Dist Loeïs: ,,Je l'acatai sor mer
A marcheans, .c. mars i fis doner.
Ensamble od moi le fis ca amener;
Mais cil me disent, fix fu a .i. Escler.
Assés sovent li ai fait demander,
Ki ses pere est, mais onc nel vaut noumer.
Por sa grandor nel poi ouqes amer,
En ma cuisine l'ai puis fait demourer.
Autre mestier ne li vauc ainc douer,
Ainc nel veil faire batisier ne lever.
.iiii. muis d'aige li ai veü porter
En .i. tinel et a sou col lever.
Ainc de sa force ne vit nus hons son per.

Guillaumes a Rainoart regardé;
Molt le vit grant et corsu et quarré.
Tos est nu piés, si drap sont enfumé,
De la quisine sont taint et mascuré.
Li maistres keus l'avoit la nuit tousé,
A la paele noirci et carboné;
Le vis ot taiut et trestot camoisé.
Jovenes hom fu, u'ot pas .xx. ans passé,
Gernon li poignent selonc le sien aé.
Molt estoit biaus, mais on l'a asoté.
En toute France n'ot nul de sa biauté,
Ne si hardi, tant preu ne si osé.
Mais une chose l'avoit molt enpiré:
Ja tant n'avroit une cose amembré,
Ains c'on eüst une traitie alé,
Ke maintenant ne l"eüst oublië.
Se ce ne fust, saciés por verité,
N"eüst tel homme en la crestiënté.
Li escuier l'ont empoint et bouté,
De grans torchas et feru et rué.
Chascuns tenoit .i. grant baston quarré;
Se il osoient, ja l"eüsent tué,
Por leur conpaing qui il avoit tué.
Mais Aimeris lor a bien deveé.
Molt l'ont entre ex escharni et gabé.
As aguillons l'ont malement bouté,
Ke de sa char ont le sanc degouté.
Dist Rainoars: ,,Or ai trop enduré;
Se plus i suefre, dont aie je dehé,
Par saint Denis, mar m'i avés navré;
Li aguillon seront chir comperé."
Par mi les bras en a .iiii. cobré,
Si durement l'un sor l'autre gité,
A pou li cuer ne lor furent crevé.
.ii. en saisist, ja fussent afronté,
Quant Loeïs a Francois escrië'.
,,Or tost", dist il, ,,caeiés fors cel malfé!"
Rainoars l'ot, ki le roi a douté;
Fuiant s'en torne, et Francois l'ont hué.
En la quisine s'en vint, le cuer iré.
Aprés lui a l'uis clos et bien fermé.
A la maisiere a son tinel cobré,
Dont mainte seille ot a son col porté.
Sainte Marie a Rainoars juré,
Ke, s'it i vienent, tout seront afronté;
Ja n'i avra haut ne bas deporté.
Ainc puis n'i ot Francois tant alosé,
Ki vers lui voist, ne ki l'ait abité:
Tant forment ont Rainoart redouté.
Guillaumes a Loeï demandé,
Ques hom ee est, et ou il l'ot trové.
Li rois respont, k'il l'avoit achaté,
As marceans .c. mars d'argent pesé,
Desous Palerne, ou furent arivé.
,,Mais cil me dirent, fiex fu a .i. Escler.
Ensamble od moi l'en ai eha amené.
Por ce kel vi si grant desmesuré,
Ne sai k'en mente, molt l'ai cuelli en he;
Ne l'ameroie por toute m'erité.
En ma quisine a lonc tans conversé
Plus de .vii. ans, et si sont tot passé.
Ki il estoit, et de quel parente;
Mais ainc n'en vaut dire la verité.
Sovent m'a dit et maintes fois rové,
K'il recevroit sainte crestiënté;
Mais jo li ai tout adés deveé.
De parage est, jel sai de verité.
En ma cuisine l'a on tot asoté.
.iiii. muis d'aige a mainte fois porté
A .i. tinel, et par lui sol levé.
Autant mangue com .ii. vilain barbé.
Mais de sa force n'a nul home sous de,
N'en paienime n'en la erestiënté.
Molt est ireus et plains de cruauté:
Je ne gart l'eure, k'il m'ait escervelé."
Guillaumes l'ot, s'en a .i. ris geté,
Le roi apele, si l'a araisonné:
,,Loey sire, par la vostre bonté,
Dounés le moi, si vos en savrai gre;
Si l'en menrai o moi en mon regné.
Par cele foi ke j'ai a deu porté,
Je li donrai a mangier a plenté."
Et dist li rois: ,,A vostre volentél
Je le vos doing, sire, par amisté."
Li quens Guillaumes l'en a moult merchië;
Ne fust si liés por une grant cité:
Le roi en a por amor aeolé.
Rainoars a son tinel regardé;
Forment l'en poise, quant le vit enfumé.
Par maltalent l'a a terre jeté,
Si durement ke par mi l'a froué,
Eu .ii. moitiés rompu et tronechouné.
Molt durement a Rainouars juré,
K'il vaudra faire plus grant et plus quarré
Sel gardera tos tans en son aé.
Bien a .vii. ans ke il l'a desiré.

Rois Loeïs ne se vaut oubliër:
De par sa terre a fait ses os mander,
Desous Laon venir et assambler.
.c.m. d"hommes i peüst on nombrer,
Tos desfensablcs por leur armes porter;
Grans fu li os, molt fait a redouter.
En la quisine fu Rainouars li ber;
Aval Laon ot ces grailles soner,
Et en la sale ces cevaliers jouer
Et l'un a l'autre de l'ostoier parler.
Soventes fois ot Guillaume nonmer,
Ki l'ost de France doit eu l'Archant mener.
Des iex dou cief commencha a plorer,
Par soi meïsme se prist a dementer.
,,E las!" dist il, ,,com devroie desver,
.c.m. d'hommes deüse en ost mener,
Rois d'Espaigne estre et coroune porter;
Et or m'estuet la quisine garder
Et le fu faire et la char escumer.
Ainc fiex de roi ne vi si aviler!
Mais par mon cief, se je puis tant durer,
Rois Loeïs mar le s'osa penser.
De toute France le ferai desposer
Et de son cief fors la corone oster!"
Lors s'est assis, n'ot en lui c'aïrer.
Quant il oï ke l'ost devoit esrer,
Devant Guilame en est venus ester,
Nus piés, eu langes, n'ot cauche ne soller.
De devant lui s'est alés acliner
Se li commence la merci a criër:
,,Sire Guillames, gentix, nobles et ber
Por amor dieu, laissiés m'o vos aler;
Si aiderai le harnois a garder,
Molt savrai bien un mangier conreer
Et faire .i. poivre et .i. oisel torner.
En toute France n'eu a mie mon per.
Je ne criem homme d'une char escumer,
Et se ce vient as ruistes cos douner,
Par cele foi, ke je vos doi porter,
Pior de moi i porriés bien menerl"
Et dist Guillames : ,,Amis, laissiés ester!
Ne porriés mie la grant paine endurer:
Les nuis villier et les jors jeüner.
En la quisine as apris a caufer,
Sovent mangier et ces mustiaus toster,
Et le brouet des caudieres humer,
Le pain repondre, et par matin disner,
Et le vin boire, engloutir et laper,
Et tote jor dormir et reposer.
Se de tot chou t'estevoit consirer,
Ja ne verroies .i. tot seul mois passer.
Puis ke li hom se prent a truander,
Malvaisement se puet puis deporter."
Dist Rainoars: ,Or me laissiés parler.
Sire Guillames, je me vuel esprover.
Trop longement m'ai laissié asoter.
Si m'aïst diex! nel puis mais endurer.
Ja en quisine ne quir mais converser,
Mal soit dou fruit, ki ne veut meürer!
Se le congié ne me volés doner,
Par saint Denis, qui je doi aourer,
Tous seus irai, qui k'en doie peser,
En la bataille en Aliscans sor mer.
N'i porterai ne cauce ne soller,
Fors .i. tinel, ke je ferai quarrer.
Tant me verrés de Sarrasins tuer,
Nes oseriés veoir ne esgarder."
Ot le Guillames, sel prist a acoler,
Puis li otroie Ie congié de l'aler.
Et Rainoars l'en prist a merchiër,
D'iluec s'en torne, n'i vaut plus demorer,
Le sien afaire ne vaut mie oubliër.
De grant barnage se prist a porpenser,
Dont puis morurent .m. Turc et .m. Escler.
En .i. gardin va .i. sapin coper;
Ciex qui il ert ue li osa vecr.
Molt par ert gros, n'ot ou regne son per;
On nel peüst en France recovrer,
N'i ot ke lui au tinel eseapler.
A .vii. costieres le fist molt bien doler,
.ii. molt grans toises i puet on mesurer.
Ne le peüssent .ii. vilain remuer.
Un grant feu fist por les costés uller.
Vient a .i. fevre sel fist devant ferrer
Et a grans bendes tout entor viroler,
Ens el tenant le fist bien reonder,
Por le glacier le fist entor cirer,
Ke ne li puisse fors des mains eseaper
Ne au ferir les grans cos esciver.
Quant il l'ot fait bien loier et bender,
.e. sous avoit si li ala doner.
Dedens la forge ne vaut plus demorer,
Son tinel prist, mist soi ou retorner.
Tuit chil se seignent ki li voient porter.

Quant li tineus Rainouart fu ferés,
Prist a son col si s'en est retornés;
Tuit chil se seiguent, qui il a encontrés,
N'i a .i. seul n'en soit espaontés:
Li plus hardis est en fuies tornés.
Et Rainouars est el palais entrés;
Son tinel porte, dont n'est pas encombrés,
Graus fu et lons et gentement quarrés,
Et par devant de fer molt bien bendés.
Aine plus fiers hom ne fu de mere nes,
A grant mervelle fu de tos esgardés.
Dist l'un a l'autre: ,,Ou ira cis maufés?
Voirement e'est Rainoars au tinel."
Ainc puis cis nons ue li fu remuës,
Tote sa vie fu puis issi noumés:
Rainoars est au tinel apelés.
Francois l'esgardent environ de tos les,
N'i a .i. sol, ki ne soit effraés.
Dist l'uns a l'autre: ,,Por dieu, or esgardésl
Ainc mais ne fu fous si desmesurés.
Sainte Marie, ou fu eis fus trovés?
A grant merveille doit estre redoutés.
Fuions nos ent, ja nous avra tués."
Dist Rainouars: ,,Ne vos espaontés;
Mais tant vos prie, ke vos ne me gabés
Et mon tinel gardés, ke ne m'enblés.
Car par mon cief, tost le comparerés;
Je ne sui mie encor a vos remés.
Si m'aït diex, si bone arme n'avés;
Jo nel donroie por .xiiii. cités!"
Lors l'acola si le baisa assés.
Il en apele dant Guillame au cort nes.
Dist Rainouars: ,,Or sui tos aprestés.
Sire Guillames, envers moi entendés,
De vos servir sui tous entalentés.
Alons nos ent, ke trop i demorés,
Ja deüssiés avoir les pors passés.
Par cel apostle, c'on quiert et Noiron pres,
De toute Espaigne vos qui rendre les cles.
Plus a en moi ke vos n'i esperés.
Ne le garra Tiebaus ne Desramés.
Gentix quens sire, por dieu, car an alés.
Dedens Orenge estes molt desirés."
,,Voir", dist Guillames, ,,vos dites verités.
Or gart cascuns, demain soit atornés
Et de l'errcr garnis et conreés."
Francois rcspondent: ,,Si com vos commandés!"
Par toute l'ost en est li cris levés;
Dont vcïssiés ccs haubers enforrés,
En ces hiaumeres ont les elmes posés,
Et des espees retornent les baudrés,
Lacent pignons, escus ont enarmés,
Et des vers elmes ont les las refermés;
Leur chevaus ont torchiés et abevrés,
Fuerre et avaine leur dounent a plentés.
Ens cl palais fu molt grans la clartés,
.l. eierges i avoit alumés
Et estaveus plus de .xxx. enbrasés.
De luminaire fu molt grant la plantés,
Et li mangiers fu molt bien aprestés.
Assis se sont, quant cascuns ot lavé;
As maistres tables sist la flors des barnés.
La fist Guillames ke frans hons honorés,
Ke dant Guimar et ses fis a mandés
Et sa moillier au gent cors honoré.
De joste lui les asist les a les;
Li siens ostages fu bien guerredonés,
Car .cc. mars li a la nuit donés,
Et .ii. destriers et .ii. muls sejornés
Et bons mantiaus et blia%us engoulés.
Dist li borgois: ,,Sire, merchis et gres!
Diex me doinst vivre, k'encor vos serve assés."
,,Voir", dist Guillames, ,,de moi estes amés."
Grans fu la joie el palais segnorés.
Bien sont servi de vins et de clarés.
Cele nuit fu Raiuoars enyvrés,
En la cuisine s'en dort tous enversés;
Encoste lui fu ses tinels enblés.
.iiii. escuier des miex enparentés
Ont leur ronchis au tinel atelés,
En une estable fu mis et traïnés,
Puis fu molt bien de fiens acovetés.
Mais mar le firent, chier sera comperés.
La court depart, s'en vont a leur ostés.
Devant le jor, ains ke parust clartés,
S'esmut li os environ de tous les.
Metent lor seles, s'ont lor hernois trossés,
Es cevals montent coraans et abrivés;
Li escuier ont pluseur aresnés.
La veïssiés tant bons escus bouclés
Et tant vers haumes et tant haubers safrés
Et tant pignons en ces lauces fermés
Et tant espiex trencans et afilés
Et tantes glaives et tant brans acerés
Et tant destriers bauchans et pomelés.
Cornent buisines, s'ont leur grailes sonés,
Ces cors d'ivoire ont hautement cornés;
Grans fu la noise desous Laon es pres.
Li os s'aroute, es les acheminés:
Quens Aimeris, li viels cenus barbés,
Et Ermengars, de qui il fu amés,
Et Loey%s, Guillames au cort nes,
Et la roïne, ki molt avoit biautés:
Tuit eil cevaucent ensamble les a les,
Et Aelis les convoia assés,
Ses oneles a baisiés et acolés,
Biaus fu li jors et li solaus levés.
En la quisine est Rainoars remés;
Il se dormoit, car tot fu enyvrés.
Les cors oï, si saut sus effraés;
De la grant haste fu si fort trespensés,
Ke ses tineus i fu tos oubliës.
Aprés l'ost est tous descaus aroutés,
Tous prumerains vint couraut a .i. gués,
Molt les a bien et cerciés et tentés,
Deci au ventre est bien dedens entrés;
L'aigue fu froide, et il ert escaufés.
Dont primes est Rainoars desyvrés,
De son tinel s'est molt tost ramenbrés.
Lors fait .i. duel, ja mais si grant n'orrés:
Desront ses dras, ses cevels a tirés,
Sovent se claime: caitis maleürés;
Ariere torne molt dolans et irés.
Voit le Guillaumes, vers lui est galopés-
Il li demande: ,,Vassal, ou en alés?
Rainoars frere, je me savoie assés,
Que tost seriés recreans et lassés."
Non sui voir, sire, ja mar le cuiderés.
En la cuisine est mes tineus remés;
Se je le lais, petit vaut tes barnés;
En la bataille seras desbaretés."
Et dist Guillames: ,,Ja mar por ce irésl
J'envoierai poroc, si vos volés,
Mon escuier, ki ci est aprestés."
Dist Rainoars: ,,Sire, vos non ferésl
Ja por teus .iiii. ne seroit remuës
Mien esciëat ne ariere portés."
Et dist Guillaumes: ,,Amis, dont vos hastés!
Ne me movrai tant ke vous revenrés."
Dist Rainoars: ,,Diex vos en sache gres."

Por son tinel retorne Rainouars,
Jusq'a Loon s'en va plus ke le pas.
En la quisine vint corecous et las,
Quist son tinel, mais il nel trova pas.
Quant ne le trueve, forment se claime las,
Ses ceveus ront et depece ses dras.
Li escuier en demainent lor gas.
Dist Rainouars a l'un: ,,Tu le m'enblas.
Rent le moi tost, ou ja le comperras!"
Et cil en jure saint Pol et saint Thomas
K'il n'en set point, et puis s'en rist en bas,
Et li .iii. autre l'i fiërent de torchas.
Dist Rainouars: ,,Vos en faites vos gas.
Par saint Denis, n'i a mestier baras,
Fil a putain, mauvais laron Judas!
Vos estes tuit de la gent Goulias!
Mais par la foi ke je doi saint Thomas:
Miex vos venist ke fussiés a Damas
Ou eu Arrabe, k'est dela Caïphas,
En la prison Corsu de Belinas."
Il les saisist tos .iiii. par les bras
Si les demaine comme soris fait cas.
Les .iii. en rue contre terre a .i. flas
Si durement, pres n'ont les membres quas.
Li quars s'escrie: ,,Merchi, por saint Tomas!
Rainouart sire, ton tinel raveras.
J'irai poruec, et tu ci m'atendras."
,,Tai, glous", dist il, ,,ja nel remuëras.
Mais par mon cief, aveue moi en viendras,
Et cil .iii. autre, n'i a mestier baras;
Maugré ton nes ja le m'ensegneras.
La ou il est maintenant me menras;
Ou se ce non, par mon cief, ja morras
De piëur mort, que ne fist Caïfas,
Ki desmembra CaIife de Baudas."
Deseur son col les giete comme ras
Et si lor doune sovent grans hatiplas.
Vient a l'estable ses rua a .i. tas;
Et eil reversent le flens et le merdas.
Le tinel truevent, ki ert acovetas.
Mais nel meüssent, ki lor donast Baudas.

Rainoars voit le fumier reverser,
A haute vois se prist a escriër:
,,Fil a putain, trop me faites ester,
Alés moi tost mon tinel aporter.
Esploitiés tost' penés vos de haster!
Par cel signor ki le mont puet salver,
S'un molt petit me faites aïrer,
Ja ne porra li uns l'autre gaber,
K'a mes .ii. mains ne vos voise estrangler."
Quant cil oïrent Rainouart si parler,
De la paour commencent a trambler.
Le tinel prirent se cuiderent lever,
Mais entr'aus .iiii. nel peurent remuër.
Dont commencerent Rainouart apeler:
,,Venës i, sire, nos nel poons lever."
Entre leur dens prirent a runeter:
,,Maleois soit ki cest fust doit porter!"
Rainouars qeurt, ki fu en desirer,
Ausi le lieve com .i. rain d'oliver,
Tel joie en a, k'il commence a chanter.
Ce li est vis ke poi deüst peser.
De l'estable ist, mist soi au retorner;
Li maistres keu vient devant lui ester,
Molt laidement le prist a apeler:
,,Musars", dist il, ,,ou devés vous aler?
Miex vos venist les hastes a torner,
En la quisine dalés le fu caufer
Et le brouet des eaudieres humer,
Quant vos voliés, bien poïiés disner,
K'en autre terre mesaises endurer."
Dist Rainouars: ,,K'en avés a parler?
A vos ke tient, vasal, de mon aler?
Cuidiés ke voise vostre ehar escumer?
Ains te lairoie ans.ii. les iex crever."
Et dist li maistres: ,,Mar l'osastes penser!
Or te voiel jo sor lcs iex commander
Ke cel tinel ailles tost decoper;
Si en ferai nostre fu alumer,
Et nos paeles de cel fer estouper,
Et nos crokés refaire et ratirer.
Fil a putain, on vos devroit tuer!"
Quant Rainouars s'oï bastart clamer
Et par contraire si vieument ramprosner,
Et son tinel laidir et devourer,
Tel duel an a, le sens quide derver;
De mautalent commence a tressuer.
Sou tinel lieve a loi de baceler
Par tel aïr, ke tout le fist branler.
Del bout devant va son maistre hurter,
Si k'il li fist an.ii. les iex voler
Et la cervele espandre et reverser;
Devant ses piés le fist mort craventer.
,,Tai, glous," dist il, ,,laise ton ramprosner!
N'ai mais ke faire de quisine garder,
Ains aiderai Oreble od le vis cler,-
Ele est ma suer, si le doi molt amer,-
Et dant Guillame sa terre a aquiter.
Molt grant folie vos en fist or parler;
Miex vos venist taisir et quoi ester."
Lors s'en torna, s'acuelli son errer.
Li eseuier en sont alé monter,
Aprés Guillaume pensent d'esperouner.
Mais Rainouart n'osoient abiter:
Plus le redoutent ke lion ne sangler.
De lui se vont a Guillame clamer,
Ki les vaut ore a Monlaon tuer:
,,Le maistre keu a fait les iex voler.
Si le feri, le cuer li fist crever."
Et dist Guillames: ,,Si le laissiés ester!
Nel devés mie escarnir ne gaber.
De fol et d'ivre se doit on bien garder.
Ne vous caut mes de lui a asoter,
Tost i poriés durement mesciver.
Ja por icé nel ferai retorner."
Encontre lui commence a galoper,
Et Rainouars li prist a escriër:
,,Sire Guillame, volés vos boorder?
Vien si essaie coment je sai joster."
,,Non ferai, frere, mes pensés de l'errer.
Je me criem molt, ke ne puissés aler;
Cil fus vos poise, ferai le vos porter."
,,Nenil, voir, sire, bien le puis endurer."
Lors commenca devant l'ost a troter.
Ki le veïst et saillir et triper
Et sou tinel baisier et acoler,
De grant merveille li peüst remembrer.
Soillié le voit si commence a plorer.
Vient a une eve se le corut laver,
Tret sa cotele sel prist a essuier;
Puis ue le vaut vestier ne endosser,
Ou plus parfont del gué le vet geter.
Lors le commence tote l'ost a huer.
Li quens Guillaumes s'en prist molt a irer,
Saint Juliën commenca a jurer:
Se Rainouars nes va del fust fraper,
Ne mangera de pain a son disner.
La fille au roi l'en prist a regarder,
Ens en son cuer le prist a enamer;
Dist a sa mere: ,,Ves, com biau baceler!
Je ne cuit mie; k'en cest ost ait son per.
Bien li avieut cel tinel a porter.
A deu de gloire le puisse commander;
Nel verrai mes, tant me doit plus peser.
Mal fait mes pere, quant il l'en lait aler."
Dist la roïne: ,,Fille, laissiés ester!
Je ne quier mes en eest païs entrer.
Voit ou il voille, n'en quier oïr parler."
Mais puis i vint, si com m'orrés conter,
A si grant gent, ke l'en nes pot esmer.
La fille au roi prist a fame et a per.
Li quens Guillames le li fist espouser.
Ne le peüst nul leu mius mariër.
Puis li fist il corone d'or porter
Et ou palais de Cordes coroner,
De tote Espaigne le fist dame clamer.
Voire cancon plest vos a escouter?
Se vos tant fetes ke le voille canter,
Ja mais plus voire ne vos dira jougler.

Biax fu li jors et li soleus leva;
Li quens Guillaumes devant l'ost cevauca,
Et Rainouars molt pres de lui ala.
Son tinel porte, ke molt forment ama;
Soillié le voit, durement l'en pesa.
Graut duel demaine, tendrement en plora,
Cort a une eve, molt tres bien le lava,
Traist sa cotele et puis si l'essuia.
N'en revest mie, en l'eve le gita;
Son tinel prist, .iiii. fois le baisa,
Desor l'espaule a son col le leva.
Trestote l'ost mainteuant le hua.
Voit le Guillaumes, merveilles l'en pesa,
A sa vois clere hautement lor cria:
,,Certes", dist il, ,,il vos castiëral
S'il en fiert .i., ja mar s'en clamera.
Mal dahés ait, ki ja droit l'eu feral"
Diënt Francois: ,,Com mauvais ban ci a!
Quant a .i. fol nos abandonera,
A .i. deable, ki tos nos tuera.
Maleoit soit li rois, kil nos dona
Et qui bel est k'il avec nos s'en va."
Ot le Guillaumes, Rainouart apela,
Une gonele de biset li douna:
Molt estoit lee, plus d'une grant toise a.
Puis li commande, ki riens li forfera,
S'il n'en prent droit, ja mais ne l'amera.
Rainouars jure, ke tos les dontera.
A sou tinel si les maistriëra,
Ke li plus cointes tot son eommant fera.
Li quens Guillames ensi li otria.
La fille au roi, Aelis, l'acena,
Et Rainouars au tinel i ala.
La demoisele de ses bras l'acola:
,,Rainouars frere", dist ele, ,,entendés ca:
En nostre cort avés esté piec'a.
Mais or voi bien, mes oncles t'en menra.
Se j'ai fait cose ki onques t'anoia,
Merchi t'en cri." A cest mot l'acola,
Et Rainouars trestout li pardona.
A tant s'en torne, de li se desevra.
Li graille soneut, et li os s'arouta.
A droite none tote se herberga
Et l'endemain par matin remonta.
Par l'abeïe Guillames s'en ala,
Mais de sa targe mie ne retrova;
Car l'abeïe fu arse grant piec'a.
Por le refaire .e. livres i douna,
Et Loey%s .l. en i laissa,
Et Aymeris .xl. en presenta.
Por saint Guillaume l'abeïe estora.
Tant va li os, k'a Orliens s'en entra:
Defors la ville et dedens ostela
Li quens Guillaumes as borgois amenda
Dou castelain, ke il ocis leur a,
Et des borgois, si com on esgarda.
Et l'endemain, quant li aube creva,
Par bone amor s'en parti et sevra.
Rois Loeïs plus ne le convoia,
De lui parti, a dieu le commanda;
Et la roïne molt tendrement plora;
Ele et sa fille au partier se pasma.
Dans Aimeris a Nerbonne s'en va,
Dame Ermengart ensemble o lui mena;
Li .iiii. fil cascuns s'en repaira.
Au departir Guillaumes les baisa
Ens en la face, mais la bouce esciua;
Ainc de la sieue nu a nu ne touca.
Cascuns des freres bien li aseüra
K'a tant de gent, com il avoir porra,
Es vaus d'Orenge a lui rasamblera.
Verités fu: ainc nus ne li fausa.
Cancon bien faite, ki oïr le vaura,
Face moi pais et si se traie en ca.
Onques gogleres de melleur ne canta:
Si com Guillames Viviën vengera,
Et Rainouars, ki le tinel porta,
Le palasin Bertran desprisona,
Et Guielin et Guichart delivra,
Com au deable Haucebir combatra,
Par mi ses armes son grant tinel brisa.
Grant duel i ot, quant il fraint et quassa.
Mais neporquant trestot l'escervela.
Ne fust l'espee ke Guibors li dona,
K'il avoit cainte, dont il se ramenbra,
A .i. seul cop Golias en trenca:
Mors fust le jor, mais si les esmaia,
K'ainc Sarrasins puis ne li trestorna.

Li quens Guillames a sa voie hastee,
Droit vers Orenge a s'ost acheminee.
Tant ont erré cascun jor la jornee,
Aine por orage n'i ont fait demoree,
N'en aresterent por noif ne por gelee,
Des vaus d'Orenge coisirent la fumee,
Voient la terre, ke paien ont gastee,
Et la cité, k'il ont arse et brulee.
Assali eurent icele matinee.
Au grant palais de la sale pavee
Dame Guibors ot la broigne endousee,
L'iaume lacié, si ot caintc l'espee.
Ainc n'i ot dame ne fust cel jor armee,
Sus as fenestres de la grant tor quarree.
Li cevalier ont la porte gardee.
L'asaus fu grans et ruste la meslee,
Les dames ont mainte piere jetee,
Maint Sarrasin ont la teste quassee,
Ki gisent mort, sanglant, geule baee.
La tors d'Orenge est en tel lieu fondee,
Ne cricnt asaut une pome paree.
Paiene gent font soner la menee,
D'Orenge issirent, s'ont la vile alumee.
Droit vers l'Archant s'en est l'ost retornee,
Por faire engin, dont la tors soit quassee,
Et grant carcloie et fercape fermee;
De ce sera la piere esquartelee
Et la grant tors par terre eraventee.
Rois Desramés a sa barbe juree,
Ke Guibors ert a cevaus traïnee
Et en la mer noiee et esfondree.
Mais je quit bien, sa barbe ert parjuree.
Li quens Guillames a veü la fumee.
Dist a ses hommes: ,,Orenge est enfiambee!
Sainte Marie, roïne corounee,
Guiborc en mainent la pute gens dervee.
Or tost as armes, frauee gent honoree!"
Un graille sone, et l'os s'est arotee.
Li quens Guillames la ventaille a fermee
Saut ou destrier a la selle doree.
Au flanc senestre li sist molt bien l'epee,
L'escu au col, l'oriflambe levee.
Vient a Orenge poignant de randonee,
Et Rainouars tieut la perce quarree.
Aprés le sieut a molt grant alenee.
Li os s'espant contreval la contree.
Dame Guibors fu en la tor montee,
Devers senestre a sa chiere toruee:
Voit tante ensengne vers le ciel ventelee
Et tant vert elme, tante targe bendee
Et tante lance, tante broigne safree
Cil bon destrier ont grant fierté menee.
Sonent cil cor par molt grant aïree.
Des armes est la terre estincelee.
Rengié eevaucent a bataille ordenee.
Dame Guibors s'en est espaontee,
Quida ke fuisent de la gent meserree
Ki ja se fust de l'Archant retornee.
La gentix dame s'est forment dementee.
,,Sainte Marie!" a forment reclamee,
,,Haï, Guillames, com m'avés oubliëe!
Gentix quens sire, trop faites longe estee.
Grant pechié fais, ki chi m'as adosee.
Or sai jo bien, k'a mort ere tornee,
Ne verras mais ta moillier espousee:
Por vostre amor m'iert la teste copee
Et ma ears arse et la porre ventee,
Ou jo serai eu la mer afondree,
Une grant pierre entor le col ruëe.
Comment k'il prenge, n'en puis estre escapee,
Ke je ne soie a dolour lapidee!"
A icest mot ehiet a terre pasmee.
Li clers Estevenes l'en a sus relevee.
Adone i ot mainte larme ploree.

Dame Guibors se drecha en estant,
A son blia%ut va ses iex essuant
Et voit Guillame venir sor l'auferrant,
Et Rainouart, a son tinel corant,
De l'une main en l'autre paumoiant.
Devant la porte sont andoi en estant.
La gentix dame se va espauentant
Por Rainouart, ke ele vit si grant.
N'i a celui, ne s'en voist esmaiant.
,,Par foi", dit ele, ,,ja n'en avons garant;
C'est .i. diable, ki la tient chou perchant."
Li quens Guillames se siet en l'auferrant,
Il s'arestut a la porte devant,
Et Rainouars fu les lui en estant,
Et voit Orenge, ki encor va ardant.
Li quens en pleure s'en a le cuer dolant,
A la fenestre voit Guiborc le vaillant,
Ki se devoit armer d'un jaserant.
Li quens Guillames l'apela en oiant:
,,France comtesse, ne soiés pas doutant,
Je sui Guillames, ke vous desirés tant;
C'est l'os de France, ki chi vient cevauchant.
Ovrés la porte, recevés vostre gent!"
Dame Guibors li respont maintenant:
,,Sire", dist ele, ,,ostés l'elme luisant,
Je me criem molt de la gent mescreant
Si voil veoir ton vis et ton semblant.
Car plusor homme se vont molt ravisant,
Et de parler sont aukes resanlant."
,,Voir", dist li quens, ,,tot a vostre commant!
Parlé avés comme dame sachant."
L'elme deslace, la coife va ostant.
Dame Guibors l'esgarde apartement,
Voit sor le nes la boce aparisant
Ke li ot fait Isorés a son brant
Tres devant Rome en la bataille grant.
Li quens l'ocist, si kel virent aucant.
,,Diex", dist Guibors, ,,trop me vois delaiant."
Vient a la porte isnelement courant,
Tost l'a overte, le pont va abaisant.
Li quens i entre, de pitié larmoiant,
Et Rainouars, son tinel traïnaut
Et Sarrasins et paiens menachant.
Li quens descent, Guiborc va enbrachant.
,,Dame", dist il, ,,tenés vo covenant!"
Lors le baisa .xx. fois en .i. tenant,
Et ele lui, molt tenrement plorant.
Guillames mande, ke l'os se voist logant,
Et il si firent, tuit se vont desarmant
En la cité, et defors li auquant;
Molt belement s'alerent herbergant.
La veïssiés maint tref et maint bre ant
Ki ert venue aprés aus caroiant.
N'i a si povre, n'en ait a son talant.

Li quens Guillames est el palais montés,
Il et Guibors se sieent les a les.
Ses destriers fu en l'estable menés,
A mangier ot, quant il fu abuevrés.
En la quisine est Rainoars entrés,
El plus bel lieu fu ses tineus posés.
Dame Guibors le regarda assés,
Molt le vit grant, s'ert jovenes ses aés.
Gernon li poignent, n'ot pas .xx. ans passés.
,,Sire", dist ele, ,,qui est cis bacelers
Ki a son col porte cest fust quarré?
Tos en seroit .i. cevaus encombrés.
Estrangement est or bien cotelés
Et par derire el tenant rooudés.
Sainte Marie, ou fu eis fus trovés?
Aine tel ne vit nus hom de mere nes.
Cil ki le porte est plus ke fors assés.
Sire Guillames, por diex, ue me celés:
Qes hom est il? Molt est bien figurés.
Ou le trouvastes, ki o vos l'amenés?"
,,Ma dame, eu France me fu dou roi donés".
,,Sire", dist ele, ,,por dieu, molt l'onorés;
Je quit, k'il est de haute gent assés,
De fiere geste, il et ses parentés.
Ne sai s'il est baptisiés ne levés."
,,Nenil voir, dame, n'est pas crestiënés.
A Monlaon fu d'Espaigne amenés.
En la cuisine a plus de .vii. aus mes,
Petit enfant, si est tos asotés.
Mais or vos pri, ke vos le me gardés."
,,Sire", dist ele, ,,si com vos commandés.'
En Gloriëte est Guillames montés.
Encor n'est pas ses mangiers aprestés.
A la fenestre s'est li quens acoutés,
Les lui Guibore, de qui il fu amés.
Par devers Termes s'est li quens regardés,
De cevaliers voit .iiii. mile armés,
Les hantes roides, les gonfanons fermés,
As nueves targes, as destriers sejornés.
Biaus fu li jors, ke pleniers fu l'estés,
De l'or des armes fu molt grans la clartés.
Ernaus i fu, li preus, li alosés,
Ciex de Geronde, ki tant est redoutés.
Li quens Guillames le reconut assés,
As grans banieres les a bien ravisés.
,,Dame Guibors", dist li quens, ,,or veésl
Ves la Ernaut et ses riches barnés,
Ne la garra Tiebaus ne Desramés.
Demain sera Bertrans desprisonés."
,,Sire", dist ele, ,,or verrons ke ferés,
Com Viviën no neveu vengerés."
Ains ke Guibors ait ses dis parfinés,
Sont descendu desous Orenge es pres,
Tendent leur loges ct pavillons et tres.
Or croist la force dant Guillaume au cort nes.

Endementiers k'il ont leur tres bastis
Et establerent et cevaus et ronchis,
Guillaumes garde par mi .i. pin antis
Et voit venir Buevon de Commarchis,
En sa compaigne .x. mile fervestis
As hantes roides, as confanons trelis,
As nueves targes, as destriers Arabis.
D'autre part vint ses peres Aimeris
A .iiii.m. as vers iaumes brunis
De Nerbonois, ki les cuers ont hardis.
Li quens Guillames les a molt bien choisis,
Dame Guiborc les moustre li gentis:
,,Veés comtesse, la vient en cel larris
Une compaigne molt grant as pignons bis.
Chou est mes eres Aimeris li fioris,
Et d'autre part Buevon de Commarchis,
Ki en prison a anbes.ii. ses fis
En Alischans, ou paien les ont pris
Aveuc Bertran, dont mes cuers est maris.
Mais se dieu plaist, ki en la crois fu mis,
Nos les ravrons ains ke past le tiers dis.
Ne la garra Tiebaus li Arabis
Ne Desramés, s'il ne s'en est fuïs."
,,Diex", dist Guibors, ,,je vos en rent merchis."
Guillame enbrace au cort nes le marchis,
Les iex li baise et la bouee et le vis.
Et cil descendent sous Orenge el laris,
Tendent leur loges, et leur tres ont bastis;
Or croist la force Guillame le marchis.
Mais dusqe a poi sera plus esbaudis,
Quant ert venus Aïmers li caitis.
Ciex prist la terre de saint Marc de Venis.
Onqes paien n'orent vers lui raïs.

Endementiers ke cil vont herbergant,
K'il vont ronchis et cevaus establant,
Guillames garde sor destre en .i. pendant
Si voit venir dant Bernart de Brubant,
En sa compaingne maint cevalier vaillant.
.iii. mile furent, cascuns ot jaserant
Et bon escu et bon elme luisant
Et desous lui bon destrier auferant.
N'i a celui n'ait au costé le brant.
,,Dame Guiborc", dist li quens en riant,
,,Ves la Bernart, ki la vient cevaucant.
Bien le counois a cel destrier baucant,
Desor les autres a molt le cors plus grant.
Cou est li peres au palasin Bertrant.
Mar i entrereut Sarrasin et Persant!
Chier lor quit vendre la mort de Viviant,
Ke laissai mort deseur l'erbe en l'Archant
A la fontaine, dont li dois sont bruiant.
Quant le guerpi, molt oi le cuer dolant."
Ot le Guibors, de pitié va plorant.
,,Sire", fait ele, ,,Jhesus vos soit aidant."
Li quens Bernars est descendus a tant
Desous Orenge en .i. pre verdoiant.
Li c valier furent tuit descendant
Et escuier et garcon et serjant.
De leur tres tendre se vont forment hastant.
Or va Guillame molt grant force croisant.
Se Sarrasin ne s'en tornent fuiant,
Mar virent onqes la mort de Viviant;
Car Rainouars en fera maint dolant
A son tinel, ki la mace a pesant.

Qe qe Francois tendent leur tres a las
Et liënt cordes, ficent pesçons poignas,
Li quens Guillames a regardé en bas
De Gloriëte, son palais principas,
Les la moutaigne devers Constantinas,
Et voit Guibert, ki rois ert d'Andernas.
De cavaliers amenoit molt grant tas,
m. furent as armes et a dras,
As confanons et a bons cevaus cras.
Guillames tint Guiborc entre ses bras.
,,Dame", dist il, ,,cest os n'est mie a gas,
Mais par le cors au baron saint Tomas!
Mar i entrerent li laron de Baudas
Et Desramés, li oncles Ferabras,
Et Haucebiers et li rois Golias,
Baudus li fel, Aqin et Atenas,
Butor d'Averse, ki samble Satanas."
Li quens devise, mais il ne savoit pas;
Car tant i vint dou linage Judas,
Ke tuit li val et li mont en sont ras.
N'i a Francois, ne s'en tenist por las,
Si ne parfust au tineI Rainouars.

Li quens Guillames se prist a regarder
Et voit venir le Caitif Aïmer.
N'ot qe .vii.xx., a tant les puis esmer,
De cevaliers, ki tuit sont baceler.
Desconfis ont paiens devers la mer,
Une grant route ki venoit de preer.
Ainc n'en laissiereut .i. seul a decoper,
Molt grant eschee en faisoit amener,
Cevaux et armes, ki molt font a loer,
Et de vitaille .cc. somiers trossés,
Et .c. caitis, k"il fist desprisoner.
Li quens Guillames le prist a aviser,
Dame Guiborc le commence a mostrer.
,,Gentix comtesse", dist Guillames li ber,
,,Ves la venir le Caitif Aïmer,
L'omme del mont, por voir vos puis conter,
Ke Sarrasin puënt plus redouter.
Contre celui me convient il aler
Et deseur tos servir et honorer;.
Car ainc paiens ne laissa reposer."
Sor Folatise va Guillames monter,
Contre Aïmer pense d'esperoner;
Brace levee va son frere acoler,
En Gloriëte, son palais principel.
Mais Aïmers nel vaut pas creanter,
Defors les autres fist sa gent osteler.
Quens Aimeris fist sa gent ajoster;
Grant joie i ot quant vint a l'asambler.
Et dist Guillames: ,,Un don vos voiel rover:
K'o moi prengiés cest prumcrain souper."
Il li otroient, ne li vuelent veer,
Mais a grant force i mainent Aïmer.
En Gloriëte fist on l'aige corner,
Cil cevalier vont ensamble laver.
Dame Guibors ne se vaut oubliër:
Aimeri va la touaile porter
Et a ses fiex, por leurs mains essuër.
De hautes vespres s'asiënt au souper.
De la cuisine ist Rainoars li ber,
Son tinel porte, nel vaut mie oubliër.
A .i. piler s'est alés adosser,
Sor son tinel se prist a acouter,
Por le barnage veoir et esgarder.
Aïmers prist Guillame a demander.
,,Sire", dist il, ,,ne me devés celer:
Qes hom est ce, ke je voi la ester
En cele sale, dejoste ce piler.
Un grant mairin li voi au col lever.
Bien li avroient .v. vilain a porter.
Est ce diables, ki nos voiclle tuër?
Je quit Guibors nos veut tos encanter."
Et dist Guillames: ,,Ains est .i. baceler,
A moi le fist rois Loeïs douner.
Ainc de sa force ne vit nus hom son per.
Mais trop desire en quisine a caufer,
Le fu a faire et la car escumer.
Forment m'en poise, quant tant li voi amer.
Cil keu le gabent, tot le font asoter."
Aïmers l'ot si l'a fait apeler,
Et Rainoars ne se fist pas bouter;
Dejoste lui va seoir au souper,
Derir son dos mist sou tinel poser.
Cil damoisel s'asamblent por l"enbler.
Dist Rainoars: ,,Laissiés mou fust esterl
Car, par la foi ke je doi dieu porter,
N'i a si cointe, se li voi adeser,
Ke ne li face ehierement comperer
Et de la teste ans.ii. les iex voler."
Cil cevalier l'acuellent a gaber
Et de fort vin sovent a abuevrer.
Tant l'en donerent, tot l'ont fait enivrer.

Joste Aïmer va Rainouars seïr,
Derir sou dos mist son tinel gesir.
Mangier li fist Aïmers a loisir
Et a grans trais le fort vin englotir.
Tant l'en donerent, tout l'ont fait estordir.
Aprés mangier font les napes cuellir.
Rainouart prisent entr'aus a esearuir.
Cil escuier le prendent a laidir,
De grans torcas et geter et ferir.
Et Rainouars cort son tinel saisir.
,,Gloton", dist il, ,,trop vos puis consentir."
Le tinel lieve a .ii. mains par aïr.
Quant il le voient, s'acuellent a fuïr,
Et Rainoars u'en pot nus consieuir
Si fiert .i. marbre, par mi le fait croissir,
K'aval la sale fist les pieches saillir.
Dist Aïmers: ,,Cis vos fera fuïr.
" Qes vis deables peüst ces cos sofrir!
Frere Guillames, molt le devés chirir.
Faites le nos en Aliscans venir.
Se as paiens se pooit asentir,
A cel tinel en feroit .m. morir."
Dist Rainouars: Par foi molt le desir!
Et moi et aus metés el convenir!"

Grans fu la joie el palais seignoré.
Quant ont mangié et beü a plentés,
Les napes traient, cascuns s'en est levés.
Mais Rainouars est forment enivrés,
Des escuiers fu enpains et botés
Et de torcas et ferus et ruës.
Et Rainouars s'en est molt aïrés,
Par maltalent fu ses tinés levés.
Ains nus nel vit ne fust espauontés:
Li plus hardis est en fuies tornés;
Et li cos est Rainoart avalés,
Si fiert .i. marbre, ke par mi est froués,
En .ii. moitiés rous et esquartelés.
Dist Rainouars: ,,Signor, car atendésl
Se vos eüst ataint cis fus quarrés,
Il vos eüst malement confessés."
Dist Aïmers li preus, li alosés:
,,Sire Guillames", por dieu, bien le gardés,
A vo pooir, biaus frere, l'onourés!
De quanqe il veut faites ses volentés,
Car u'a tel homme de ci qu'en Balesgués.
En Aliscaus avee vos l'amenés.
Se as paiens pooit estre ajostés,
A cel tinel en verriés .m. tués."
Dist Rainoars: ,,Se je sui assamblés,
Mort sont paien, si ke vos le verrés."
Aïmers l"ot si s'en est ris assés,
Et li marchis Guillaumes au cort nes.
N'i a Francois n'en soit ris et gabés.
Mais ains k'il voient les .iiii. jors passés,
Ne tenront mie Rainoart en vieltés,
Ains ert sor tos prisiés et alosés.
Cil cevalier avalent les degrés,
La cors depart, Francois vont a lor tres,
Et li auquant ou borc a leur ostés.
A Aymeris fu ses lis aprestés
Eu une cambre ou molt avoit biautés.
Toute nuit fu de Guiborc tastonés.
En la quisine est Rainoars entrés,
Joste le fu s'est couchiés tos lassés.
Encoste lui fu ses tineus posés,
Son cief mist sus, quant baisé l'ot assés.
Lors s'endormi, car tos ert enivrsés,
Pance levée se gist tos enversés.
Li maistres keus i fist com faus provés,
Ke ses gernons li a au fu ullés,
A .i. tison espris ct alumés.
Quant Rainouars se senti escaudés,
Grant angoise ot si saut sus esfraés.
Sachiés de voir, molt par fu aïrés,
Le keu saisist tres par mi les costés,
Ausi le lieve, com s'il fust noviaus nes,
El fu le gete, ki est grans enbrasés,
Ke des carbons fu tos acovetés.
En petit d'eure fu tos ars et brulés.
Dist Rainoars: ,,Chi endroit vos seés,
Mar m"i avés mes gernons alumés.
Fiex a putain, mauvais musars provés,
Qidiés vos dont ne fuise si osés,
Ne vos touchasse por Guillame au cort nes?
Voir si fesise, si fussiés amirés.
Dont n'est mes peres li fors rois Desramés,
Ki desous lui en a .xx. couronés
Et .c. milliers qe Persans qe Esclers?
S'est mes cosins Tiebaus li biaus armés,
Li mieudres Turs, ki puist estre trovés;
Et s'est mes freres Jambus et Persagués,
Et Claria%us et Quarraus et Outrés
Et Moria%us et Brubans et Malgrés
Et Malatrous et Malars et Maurés
Et Miradaus et Morgans li faés,
Ki plus est noirs ke aremens triblés.
J'ai .xv. freres, trestos rois coronés,
N'i a celui, n'ait .iiii. roiautés,
Fors seul ke moi, ki en sui li meins nes.
Ce poise moi, ke je sui asotés;
A fol me tienent; je ferai ke desvés.
Biaus sire keus, vo folie humés.
Por saint Denis, trop fustes desreés,
Quant a ma barbe touchastes n'a mon nes."
Lors se recouche, s"est au bon fu caufés,
Ses grans mustiaus et rostis et tostés,
De ci k'as naches est del feu tapiés.
Il et ses fus se jurent les a les;
K'il nel dounast por .xiiii. cités.
Ains ke del jor aparust la cartés
Li autre keu, dont laicns ot aséés: tés.
Voient lor maistre, ki est ou fu jetés.
En fuies tornent, n'en i est nus remés.
Guillames rueve, li mangiers soit hastés.
Diënt li keu: ,,Moult est mal aprestés:
Rainouars a nostre mestre eseaudé,
Dedens le fu est des ersoir rués,
Tres mie nuit puet estre ars et brulés,
Et char et os tout en cendre tornés.
Ja li mangiers n"ert par nos conraés,
Tant come soit la dedens cil maufés.
As vis deables soit ses cors commandés.
Ne gardons l'eure k'il nous ait afrontés
De cel tinel, ki devant est ferrés;
Tos en seroit .i. cevaus encombrés.
Pleüst a dieu k'i fust tos decopés
Et il meïsmes en la mer afondrés.
Se il vit longes, il fera mal assés,
Car teus deables ne fu onqes mais nes.
Diex nos en gart, ki en crois fu penés."
Ot le Guillames si s'en est ris assés
Et dist as keus: ,,Or mes vos en gardés,
Ke il n'i soit escarnis ne gabés;
Pour voir vos di, bien tost le comperrés.
Comment diable, je ne sui si osés,
Ke jel desdie, et vos le ramprosnés!"
Dist a Guiborc: ,,Dame, car i alés,
Je ne gart l"eure k"en face desepine."
En ceste cambre ot vos le m'amenés."
Dist la comtesse: ,,Si com vos écoémmandés."
Par le palais en est li cris levés,
Ke Rainouars, ki tant est forsenés,
A Marscot ars, ki tant estoit senés,
Le maistre keu dan Guillaume au cort nes.
N'i a si cointe n'en soit espauontés.

Dame Guibors s'en va en la quisine,
Rainouart trueve gisant, pance sovine;
Son tincl ot couehié delés s'eschine,
Ke il amoit plus ke vallés meschine.
Dame Guibors fu molt de france orine,
Les lui s'asist; belement le doctrine:
,,Venés ent, frere, en ma cambre perine,
Je vos donrai une peliche ermine,
Et si arés mantel de sebeline,
Puis me dirés auqes de vo covine."
,,Volentiers voir, contesse palasine !
Cil pautonier sont de molt pute orine.
Je ne gart l'eure k'en face desepline."
Dedens sa cambre l'eu maine la roïne,
Et Rainouars son tinel en traïne.
Francois l'esgardent de la sale perine.
Dist l"uns a l"autre: ,,Ves por sainte Marine,
Com Rainouars samble male, raeine.
Ja mangeroit .ii. paons et .i. cinne."
,,Taisiés!" dist l'autres, ,,car se il se reschine,
Ja vos metra molt tost en la santine."
Rainouars tint son tinel de sapiue,
En la cambre entre ensamble o la roïne;
Andoi se sont assis seur la cortine.
Riche est la cambre, bien est painte et marbrine,
Li solaus luist leans par la verrine.
Guibors fu sage de la loi sarrasine.
,,Rainouars frere", dist ele, ,,or adevine
S'onqes eüs suer, frere ne cosine."
Dist Rainouars: ,,Oïl, vers la marine
Je ai .i. roi et une suer roïne.
Ainc n'ot si sage dusque as pors de Cabrine,
Et s'est plus bele ke fee ne serine."
Adont se taist si tint la teste encline.
Et Guibors ouevre son mantel de porprine
Si l'afubla, car li cuers li destine
Ke e'est ses freres, mais n'en fait nule sine.

Li quens Guillaumes fait haster son mangier,
Car en l'Archant en vaurra cevaucier.
Li jors fn biaus si prist a esclairier;
Lors se leverent par l'ost li cevallier.
La messe oïrent li pluseur au mostier,
Puis en monterent sus el palais plenier.
Li quens Guillames a fait par l'ost nonchier,
A .xl. homes et eriër et huchier,
Aprés disner pensent de l'esploitier:
Eu Alischans s'en vaurra repairier.
Dont veïssiés Franchois apareillier,
Lor seles metre et torser maint somier.
En Gloriëte fu Guibors au vis fier,
En une cambre ki molt fist a prisier.
Rainouart prist forment a losengier,
Samblant li fist, ke sel vausist baisier.
Molt belement le prist a araisnier:
,,Amis, dont estes? Nel me devés noier."
,,Dame", dist il, ,,nel vous voiel acointier
Jusqe a cele eure, ke j'ere au repairier
De la bataille et de l'estor plenier.
Car se dieu plaist, le verai justicier,
Je i vaurrai Guillame molt aidier."
Dame Guibors nel vaut plus anoier,
Un escrin va molt tost deverillier
Si en trait fors .i. blanc hauberc doublier,
Ki fu son oncle l"amirant Tornefier.
D'or et d'argent en furent li quartier;
Par tel maniere fu serrés au forgier,
Ki l'a vestu ne doute meshaignier.
Aprés en trait .i. dur capel d'acier:
N'a sous ciel arme kil peüst enpirer.
Puis prist .i. branc dont li poins est d'or mier,
Une grant toise i puet on enbrachier,
S'ot plaine paume de le a .i. bovier.
, Plus trence fer ke faus ne fait erbier;
Encontre lui n'a nule arme mestier.
El fu Corsuble, le neveu Haucebier,
Puis le douna a Tiebaut le guerrier
Por une paie, n'en ot autre loier.
Orable l'ot quant le dut nocoier,
Lui ne autrui ne le vaut plus baillier.
Or l'avra ciex ke ele aimme et tient chier:
C'est Rainouars au voir corage entier.
Dame Guibors fist forment a prosier,
A Rainouart est revenue arier;
Cortoisement l'en prist a araisnier:





























































































,,Amis", dist ele, ,,savés armes baillier?
Ceing ceste espee a ton flane senestrier.
Mestier t'avra, se tu t'en ses aidier."
Rainouars prist le branc forbi d'acier,
Trait l'a dou fuerre si le senti legier,
Jete a la terre si le rueve estoier.
,,Dame", dist il, ,,ceste ne m'a mestier.
De teus .xl. ne donroie .i. denier.
Par saint Denis, a qui je doi proier!
Puis ke tenrai as .ii. mains mon levier,
N'i a paien, tant se doie prisier,
Si jo l'ataing par mi l'elme vergier,
K'a un seul cop nel face trebuchier.
Se je n'oci et lui et le destrier,
Ja mais Guillames ne me doinst a mangier."
Ot le Guibors si le cort enbrachier.
De dieu de gloire se commenee a segnier.

Dame Guibors fait forment a loer;
Rainouart voit de devant lui ester.
Molt le vit grant, gent et bel baceler,
Ne trovast l'on en tot le mont son per.
Li cuers li dist, si commence a penser,
Ke c'est ses freres mais nel vaut demander.
Pitiés l'en prist, si commence a plorer.
Dist Rainouars: ,,Dame, laissiés ester,
Car par la foi ke je vos doi porter!
Ne vos convient de Guillame douter,
Tant com entiers puist mes tinés durer."
,,Amis", dist ele, ,,Jesus te puist saver.
Hom nus sans armes puet molt petit durer,
Puis ke ce vient en estor au capler.
De molt peu d'armes le puet on mort jeter.
Mais or vos voiel par amor demander,
Ke tu me sueffres ton cors a adouber;
A tos jors mes t'en vaurrai plus amer."
Dist Rainouars: ,,Ne le vos quir veer."
Guibors li va le haubere endoser;
Molt par fu bons, en l'ost n'avoit son per,
En la largece puet .ii. hommes entrer,
Quarriaus ue lance n'en puet maille fauser.
Desos sa cote le fist si enforrer,
Ke on ne puet defors maille mirer.
La coife lace, puis mist le capeler;
A .xv. las li va Guibors fermer.
Aprés le fist si bien enveloper,
Comme capel de feutre acoveter;
Mais la ventaille ne li vaut pas noer,
S'il a mestier, por le miex essoufler,
Et ke delivres en puist li ber aler;
Chaint li l'espee, ki molt fait a loer,
Fers ne aciers ne li puet contrester;
Plus d'une toise i puet on mesurer.
D'un las de soie va le heut afermer
A l'escaberge, por le brant fors coler.
Puis li commence molt bien a doctriner,
Ke, s'il veoit ja sou tinel quasser,
Au branc d'acier poroit tost recovrer;
Mais ce gart bieu ncl mete en oubliër.
Dist Rainouars: ,,Bien m'en savrai garder."
Mais onqes puis ne l'en pot ramenbrer,
Jusqe a cele eure ke il dut mesciver
Et ke il vit son tiuel trouconer,
En .ii. moitiés et brisier et froer,
En la bataille en Aliscans sor mer.
Ja li Guillaume u'en poïssent aler,
Se diex ne fust et Rainouars li ber.
Mais il tos seus fist le canp afiner,
Com vos porrés oïr et escouter,
Si en la place vos plaist a demorer.
Bien vos puis dire et por voir afermer.
Prodon ne doit jougleor escouter,
S'il ne li veut por dieu del sieu douner.
Car il ne sait autrement laborer;
De son service ne se peut il clamer;
S'on ne li done, a taut le laise ester.
Au vout de Luque le poés esprover,
Ki Ii jeta el mostier son soler;
Puis le covint cierement racater.
Les jougleors devroit ou moult amer:
Joie desirent et aiment le chanter.
On les soloit jadis molt honorer,
Mais li malvais, li eschar, li aver,
Cil ki n'ont cure fors d'avoir amasser,
De gages prendre et de deniers prester,
Et jor et nuit ne finent d'usurer,
Tant maint prodome ont fait desireter,
C'est lor desduit, n'ont soing d'autre ehanter,
Si faite gent font honor decliner.
Diex les maldie, ke je nes puis amer!
Je ne lairai por aus mon viëler.
Si lor en poise, se se facent uller!
As bons me tieng, les malvais lais aler.
Hui mes devons de Rainouart chanter,
De la bataille d'Aliscans sor la mer
Et de Guillame et d'Aymeri le ber
Et del linage ki tant fait a Ioer.
Sor tos les autres voiel del tinel parler
Et de Guibors la belle od le vis cler,
Ki molt se paine del baron adouber
Et de son cors garnir et conraer.
Quant Rainouars se senti si amer,
Plus se fait fier ke lions ne sangler;
Son tinel prist, n'i vaut plus demorer.
,,Dame", dist il, ,,or me laissiés aler!"
,,Voir", dist Guibors, ,,bien le voiel creanter."
Ele li cort la cambre desfermer,
Et Rainouars n'i vaut plus arester.
Par mi la sale commencha a aler.
De son mestier ne se vaut oubliër:
Vers la cuisine commencha a errer.-
L'espee chainte, va les hastes torner,
Son tinel drece les lui a un piler.
Ernaus le mostre a son frere Aïmer:
,,A grant mervelle fait cis hom a douter.
Qes vis diables poroit a lui durer!
Mal resamble hom ki car doie escumer:
Bien li avient cele espee a porter."
,,Voir", dist Guillames, ,,on se vint or clamer,
K'il arst ersoir le keu aprés souper."
,,MaI ait qui chautl" ee a dit Aïmer.
Gardent soi mais li autre de gaber,
K'il i poroient molt tres bien mescever."
Biaus fu li jors, li solaus raia cler:
Eu Gloriëte fist on l'aige corner.
Cil cevalier vont ensamble laver;
Puis s'arengerent li demeine et li per,
Aval ces tables s'asiënt au disner.
Bien sont servi, ja n'en estuet parler,
Et Rainouars s'en va au fu caufer
En la quisine, chaint le branc d'acier cler.
L'auberc vestu, el cief le capeler,
Son tinel drece par dalés un piler.
Bien resambloit forestier por enbler,
Ki ait sa bice prise por acorer.
Quant li keu voient venir le baceler,
En fuies tornent, n'i osent demorer.
Tout le foier li ont fait delivrer.
Mal soit de cel plus i osast ester.

En la cuisine fu tous seus Rainouars,
Assés i trueve et grues et mallars
Et venison, poison, saumons et bars.
Il eu a pris a mangier des plus cras
Et si huma de saveur plain un vas.
Le col d'un cinne a pris, ki cstoit fars,
D'ués et de poivre, de poisons et de cars.
Son tinel prist desous son destre bras,
De la quisine s'en ist plus ke le pas.
Por la savor se lece comme chas.
Plus estoit fiers ke lions ne lupars.
Vient a la table, ne fu mie couars:
Devant Guillame s'asist a terre en bas.
François le voient s"en demainent lor gas,
De .xv. pars li tendent leur hanas,
Boivre li font a fuison et a tas.
En mi la sale, ki fu faite a compas,
Mist son tinel, cant de boire fu las.
De la table ist Aïmers et Bernars,
Eruaus li rous et Guibors d'Andernas.
Au tinel vienent si asaient leur bras,
Mais nel meüssent, ki lor donast Damas,
Ne nus des autres por tot l'or de Baudas.
Et ciex le lieve comme soris fait cas.
Diënt Fancois: ,,Tu es uns Satanas!
Se tu bien veus, tot le mont conquerras."
,,Sor saint Denis, seigneur," dist Rainouars,
,,Ne sai se estes de Paris ou d'Arras,
Mais par la foi ke je doi saint Tomas!
Se diex me save, mon tinel et mes bras,
Les Sarrasins vos quit faire tos mas."

Li quens Guillames se leva dou mengier.
L'ost commanda molt tost apareillier.
Au tinel corent cil baron cevalier,
Mais nel levaissent por les membres trencier.
Li quens Guillames s'i ala asaier,
Mais ains nel pot ke plain pié sus haucier,
Et si li fist d'ahan le front moillier.
Dist Rainouars: ,,Je vos irai aidier."
Il passe avant, caint ot le brant d'acier.
Ki li veïst le tinel manoier,
Entor sa teste jeter et tornoier,
De l'une maiu en l'autre paumoier
Et contre mont lever et abaisier!
Si le manoie com aloe esprevier:
Ne li pesoit le rain d'un olivier.
A un piler s'est alés apoier.
,, Voir" dist Guillames, ,,molt devés bien mangier.
Bien ait la brace, ki porte tel levier!"
Dist Rainouars: ,,Trop poons delaier.
Paien s'en fuient, or tost dou cevauchier!
Forment me criem, ne m'i puisse acointier.
Se g'i pooie mon tinel emploier
Et a l'ocirre ma grant force essaier,
Je n'en donroie de .x.m. un denier:
En petit d'eure ferai le canp vuidier."
Guillames l'ot si le cort enbracier.
Lors fait ses cors souner et grailoier.
Li os s'atorne sans plus de detriër,
Tuit sont carehié, et ronchin et somier,
En la campaigue les veïssiés rengier.
Li quens Guillames va monter el destrier,
Et Rainouars li corut a l'estrier,
Toutes ses armes portent si escuier.
Au departir ala Guiborc baisier,
Puis le commande au verai justisier,
K'encor le voie sain et sauf et entier.
A tant s'en torne li marcis au vis fier
Et Rainoars, ki tant fait a prisier.
Dame Guibors s'est alée apoier
En Gloriëte, le palais droiturier.
En la campaigne voit les conrois rengier,
Tantes banieres onder et baloier
Et tant vert elme reluire et flamboier
Et tante targe, tant escu a or mier,
Tant auferrant et tant corant destrier
Sous ces barons henir et braidonier.
De dieu de gloire les commence a sengnier.
Mais Rainouart fist malfés engingnier:
Por la grant haste oublia son levier.
Ainc de Guillame ne se vaut esloignier.
Si com ce vint a un tertre puier,
Li quens Guillames le prist a araisnier:
,,Rainouars frere, u'st vos fus de sapier?
Volés vos dont vostre tinel laissier?"
Rainoars l'ot, n'ot en lui k'aïrier.
Ki li veïst scs ceveus esrachier,
Por son tinel plorer et larmoier,
L'un poing en l'autre et ferir et maillier!
Dist a Guillame: ,,Ne m'avés gaires chier,
Quant mon tinel me laisiés oubliër.
Par saint Denis, a qui je doi proier!
S'il i remaint, ne le vos quir noier,
Ja vos espees ne vos aront mestier
Ne ces lancetes ne eil espiel d'acier.
Bien veus ta gent traïr et enginier,
Que mon tinel veus arire laissier."
Et dist Guillames: ,,Ne vos chaut gramoier.
Jel manderai par cest mien escuier,
C'on le vos faee aprés vos charoier.
Ja poi ichou mar tornerés arier."
Il i envoie Guion, le fil Fouchier.
Guibore trova, la comtesse au vis fier,
Ki dou tinel faisoit un duel plenier.
,,Dame", dist Guis, ,,l'on m'a fait repairier
Por cel tinel, ke feu puist graïllier."
,,Non face, frere!" dist Guibors au vis fier;
,,Del retorner avras molt bien loier."
Ele li done un auferrant corsier.
,,Dame", dist Guis, ,,che fait a merchiër."
Au tinel vint, ki gist ens el foier
Joste le fu delés un grant brasier.
Et dist Guibors: ,Je vous irai aidier."
Vint au tinel, prist soi a rebrachier,
Mais entre aus .ii. nel porent remuër
Ne solement plain espan sus haucier.
Une carrete a fait aparillier,
.vii. serjanz fait apeler et huchier,
.xiiii. furent au tinel ancharcier.
D'un auferrant a fait Guis limonier,
Et .ii. ronchis i ot et .i. somier
Por tost aler et por miex esploitier.
Aprés Guillaume l'ou a fait charoier,
Ki avoit fait toute l'ost atargier.
En Rainouart n'en ot k'esleechier,
Quant sou tinel voit retorner arier.
Encontre va le trait a uu archier:
De la charete le corut esracier
Si roidement, ke tout fist trebuchier.
Au limounier fist le col pechoier.
Aprés Guillame s'en cort tout un sentier,
Ne li pesoit le rain d'un olivier.
Tant par va tost, ne s'i tenist levrier.
Nus piés estoit, n'ot cauce ue cauehier;
Tuit cil kil voient se prendent a saignier.
De molt haute eure fist on l'ost herbergier
Joste un marois, par dalés un vergier.
Isnelement font pavillons fichier.
Quant ont soupé, pres fu de l'anuitier.
En la quisine va Rainouars couchier
Joste le fu, dalés un grant brasier.
De son tinel a fet son oreillier.

Les un vergier se fu l'ost atravee
Joste un marois en unc grant valee.
Li quens Ernaus l'a cele nuit gardee.
Et sa compaigne, de si k'a la jornee.
Devant le jor font soner le menee;
Franchois s'aprestent de la terre savee.
La veïssiés tante broingne endosee,
Lacier tant elme et caindre tante espee,
Tant bon destrier a la crupe tieulee!
Serré cevaucent, quant l'aube fu crevee,
Sonent chil graille par molt grant alenee.
Biaus fu li jors, clcre la matinee,
Des armes est la terre estincelee.
Rainoars dort au fu, pance levee.
Ains fu li os demie liue alee,
K'il s'esvillast dalés la ceminee;
Et s'iert la loge deseur lui alumee.
Il sailli sus, quant senti la fumee.
Quant voit sa loge esprise et embrasee,
Aprés l'ost cort, ki s'en estoit alee.
Ains k'il l'ataigne, avra sa ehars suëe.
Ja est alés bien pres d'une lieuee,
Quant ses tineus li revient en pensee.
Por lui racort par molt grant randonee,
Dou fu le trait, n'i ot coste enarsee,
Fors k'un petit fu cascune brulee.
Or est plus durs k'englume retempree.
Aprés l'ost cort a molt grant alenee,
Car ele est ja plus d'une liue alee.
Un val avale s'est un tertre moutee:
Aliscans voient et toute la contree,
Et de paiens si graut ost aünee,
Qe grans .v. lieues en est terre peuplee.
De nostre gent i ot molt esfreee.
Li quens Guillames voit l'ost espaontee:
Des couars set le cuer et la pensee.
Fiere raison leur a dite et mostree:
,,Seignor, vos estes molt pres de la mellee,
De tel bataille ki molt iert aduree:
Onqes ne fu plus orible esgardee;
Bien l'estovra maintenir a jornee.
Ki couardise a en son cuer pensee
Voist s'ent arire sans nule demoree.
Congié li doins, k'il voist en sa contree."
Cele parole as couars moult agree:
Des hardis out lor compaigne sevree;
Plus de .x.m. ont fait la retornee.
Mal soit de l'eure ke itel gent fu nee!
Molt s'cn vont tost a grant esperonee,
Mais il aront auqui male saudee:
Rainoars a cele gent encoutree
A un destroit d'une roche cavee
Devant une aige a un poncel de clee.
Qnida ke fuisent de la gent desfaee,
Ki de l'estor soit fuïe et enblee.
Lors quida bien avoir borse trovee.

Li quens Guillames fist les couars sevrer
Et les hardis de l'autre part torner.
Li couart vont a lui congié rover
Et li mauvais, ki n'osent demorer,
Et li failli, ki n'ont soing d'els blasmer.
Cil vont ensamble le congié demander.
Li quens lor done, ne lor deigna veer
Par tel covent, com vos m'orrés conter.
Totes lor vies les fist puis apeler
Couars faillis; si les doit on nomer.
A .x.m. homes les puet on bien esmer.
En douce France s'en cuidoient aler,
Mais ains k'il puissent la valee passer,
D'autre Martin les covendra chanter.
Car Rainouars lor vint a l'encontrer
En mi un val a un poncel passer.
Quant Rainouars les voit tous arouter,
Quida ce fnssent Sarrasin ou Eseler.
Ne fust si liés por l'or de saint Omer.
Il commencha leur armes a viser:
Adont sot bien Rainouars sans douter,
Crestiën sont, ki n'osent demorer ;
Quide de l'ost se vausissent enbler.
Le tinel lieve, devant lor vient ester:
Miex leur venist le deable encoutrer.
Dist Rainouars: ,,Ou devés vous aler?'
Et eil li diënt: ,,En France sejoruerl
Tous nos a fait li quens congié doner.
Se en Borgoigue nos poons retorner,
La nos ferons baignier et ventoser.
Bons vins arons et bons poisons de mer
Et bons gastiaus por nos eors asaser.
Onqes Guillames ne fist fors gent pener,
Maint homme a fait a grant dolor finer.
Vien t'ent ot nos, molt par feras ke ber;
Nos te ferons cel grant tineI porter."
Dist Rainouars: ,,D'el vos convient parler.
Li quens Guillames m'a fait l'ost commander,
Et je li doi a mon pooir garder.
Il vos convient le treü a doner.
Quidés me vos comme lievre escaper?
Par saint Denis! vos n"en poés aler.
Ains en ferai .xiiii.xx. pasmer
Et par les bouces lcs armes fors jeter.
Fil a putain, vos n'osés demorcrl"
Le tinel lieve, devant lor vint ester,
Hardiëment nes daigna redouter:
Par mi les testes leur va grans cos doner.
Au prumier cop cn fist .v. craventer
Et aprés .vi. trestos escerveler.
Sousiel n'a home a son col puit durer.
Plus de .l. en fist mort reverser.
Li couart fuicnt, ne l'osent abiter:
Plus le redoutent ke lion ne sangler.
Le miex vaillant fist de peor tranler.
A haute vois commencent a criër:
,,Rainoars sire, o toi irons chapler
En la bataille en Alisehans sor mer;
Ne te faurons por les menbres coper-
A ton plaisier nos pués par tout mener."
Dist Rainouars: ,,Or vos oi ge parler.
Fiex de roi sui si doi bien commander
Et grant orguel et fierté demener."
Dont commeneha son tinel a branler:
Tos les malvais a fait acheminer.
Par droite force les fist tos retorner;
Des ci k'a l'ost ne se vaut arester.
Vient a Guillame, un don li va rouver:
Ke les couars li lait ot lui mener.
Cascun fera hardi comme sengler
Et sa proece, ou voielle ou non, mostrer.
,,Voir", dist Guillames, ,bien le voiel ereanter.
Rainouars frere, ne t'os rien refuser."
Francois commencent les eouars a gaber.
Dist Rainouars: ,Ma gent, laissiés ester!
Car par la foi ke doi Guibore porter,
La fame el mont, ke je doi plus amer,
Ki en sa eambre me chainst ier cest branc cler!
Si vos me faites envers vos aïrer,
Je vos irai de mon tinel doner.
Tout le plus cointe ke j'oi si haut vanter:
Ne li tendra au partir de chanter.
Fiex de roi sui, si doi firté mener.
Or mais vaurai ma force demostrer.
Trop longement m'ai laissié asoter:
De hait ait fruit qui ne veut meürer,
Et hons si ait, ki n"a soing d'amender.
Nes sui de roi, bien m'en doit ramembrer.
Li bons se prueve, dire l"oi et conter."
Quant Francois oient Rainouart si parler,
N'i ot si cointe qi osast mot soner.
Li uns a l'autre commence a murmurer:
,,Os dou deable, com il set sermounerl'
Li quens Guillames fist sa gent ordener
Et ses batailles rengier et deviser.
Molt belement fist son conroi joster.
Autresi fisent Sarrasiu et Escler;
Car bien se peurent d'ans.ii. pars remirer.
La veïssiés maint ceval recaingler
Et l'un por l'autre henir et braidoner
Et tant ensengne vers le ciel venteler,
L'une sor l'autre baloier et hurter,
Indes, vermelles contre mout venteler
Et ces busines, ces olifans corner,
Paiene gent et glatir et huler,
Par la marine ces Beduïns huër!
Fiere bataille ki or velt escouter
Face moi pais si lest la noise ester:
Ja mais meillor n'orra nus hom chanter.

Sa gent ordene Guillames li marchis
Et ses batailles fist totes par devis.
Rainouars ot les couars, les faillis,
Mais puis n'i ot si preus ne si hardis.
.xm. furent, tant en i ot d'eslis,
N'i ot un seul ne soit d'armes garnis.
Aveuc Guillame fu ses pere Aimeris.
En lor compaigne ot .x.m. fervestis.
La tierce guie Bueves de Commarchis:
.vii. mile furent a blans haubers trelis,
A nueves targes, as destriers arrabis.
La quarte maine Aïmers li Caitis:
.cccc. furent, tout baceler de pris,
Mais n'ont escu ne soit frais et croisis.
Leur hauberc sont enrooilliés et pris,
Leur elmes quas, n'eurent pas brans forbis,
Ains est caseuns de sanc beté noircis.
Por maintes fois ont paiens asentis
Dedens Espaigne a saint Marc de Venis.
La quinte esciele ot Bernars li floris,
Cil de Brubant, ki tant fu segnoris.
Pere ert Bertran, si com dist li escris,
Ke paien tienent dedens leur calant pris
Aveuc les autres, dont il i avoit .vi..
Mais se diex save Rainoart le marchis
Et son tinel, ki est grans et massis,
Nos les ravrons ains ke jors soit fenis.
Aveuc Beruart sont cil de son paiis:
.x. mile furent, n'en i ot .i. faintis.
Devant les guie li timoniers Landris.

La siste eskiele Guillames commanda
Ernaut son frere, ki bien le guiera,
Ciex de Geronde, qui il forment ama.
.v.m. furent ciaus ke li quens mena;
Mainte hanicre sus au vent baloia.
Cascuns s'afice por paiens nc fuira.
La sesme esciele Guillames rebailla
Guibert sen frere, e'Aimeris engendra;
Ciex estoit rois et coroune porta;
.vii.m. fureut, si com on les esma.
He diex, qes freres! Com cascuns se prova!
Biaus fu li jors et li tans esclaira,
La nieule eiet et li solaus leva:
Contre le rai maint elme flamboia,
Li uns cevaus por l'autre braidona
Sonent cil cor et de cha et de la.
Plus de .ii. lieues l'oïë en ala.
Grans fu la noise et li cris enforca.
Li quens Guillames prumerains cevaucha
Sor Folatise, dont li paiens versa.
Dist a ses homes: ,,Baron, or i parra,
Ki hui cest jor Viviën vengera
Et sor paiens hardiëment ferra.
Liés porra estre ki le pris en avra,
Mais je quit bien ke Rainouars l'avra.
Sor tos les autres li mieldres en sera."
Biaus fu li jors et li solaus levés.
Fors de son tref est issus Desramés,
Ensamble od lui .xv. rois coronés.
Devers Orenge s'est li rois regardés
Et voit Francois rengiés et ajostés;
Luisent cil elme et cil cercle doré
Et ees ensengnes de paile et de eendés;
Voit ees banieres et ces escus bouclés
Et ces espiex et ces haubers safrés.
De l'or des armes eselareist li regnés.
Mervelle soi, tos en est trespensés,
Qes gens puet estre, quant nes a ravisés.
Es un message poignant, tos abrivés;
Par mi le cors fu plaiés et navrés,
Tant ot couru ses destriers sejornés,
Le sanc li ot trait d'an.ii. les costés.
A plain eslais venoit tos esfreés.
Devant le roi s'est molt haut escriës:
,,Desramés sire, por quoi ne vos hastés?
Par Mahoumet, trop vos aseürés!
Ves la Guillame, le marehis au cort nes,
Ki a son pere et ses freres mandés!
Aveuc lui est ses riehes parentés;
De eiaus de Franee i a tant assamblés,
Ja n'en avroie les milliers acontés."
Desramés l'ot, molt cn est aïrés,
De maltalent est tains et enbrasés.
Les iex roueille s'a les sorciex levés,
Estraint les dens s"a les guernons crollés.
Nus ne puet dire, com est grans sa firtés,
Nus ne l'esgarde n'en soit espaentés.
Dont fu li eors a l'estandart sounés:
Paiens ne l'ot n'en soit tos esfreés.
En petit d'cure en i ot tant d'armés,
Nel porroit dire nus clers, tant fust letrés.
Tant de paiens ne vit hom ki soit nes,
D'aus est estrais Raiuouars l'adurés,
Cil au tinel, ki tant est redoutés.
Puis les ocist, si com oïr porés.

Desramés s'arme, qui mautalens engraigne.
Ses cauces furent de mervellcusc ovraigne;
La maille en est dou plus fin or d'Espaigne.
Ses esperons li caucha Putecaingne.
C'est uns paiens ke damediex soufraingne.
Puis vest l'auberc, ki fu au roi Aufaingne.
Ki l'a au dos n'a garde de mehaigne.
L'elme li lacent en la teste grifaingne
A .xxx. las : n'i a cel ki n'estraigne.
S'espee aporte Marados d'Aquitaingne;
Li rois le chaint, ki nul home n'adaigne.
Puis est montés en l'aufage brahaigne.
N'ot tel ceval en France n'Alemaingne :
Ne recreroit a pui ne a montaigne.
L'escu li tent li rois de Gorcataigne
Et l'arc Turcois li amiraus d'Espaigne.
Espil ot fort et grant et large ensengne.
Voiant paiens s'eslaissa en la plaigne.
A vois s'escrie : ,,Cevauciés, ma compaigne!
S'or truis Guillame delivre en la campaigne,
Recreans sui, s'a .i. cop nel meshaigne.
Ainc u'acointa si mavaise bargaigne."
Lieve sa main, de Mahoumet se saigne,
Puis commanda monter sa gent demaigne.

Quant paien oent le eommant Desramé,
Communaument sont molt tost adoubé.
Grans fu la noise, quant il furent armé.
Devant le roi de Cordre sont alé.
Es vos un Turc poignant tout esfreé!
A vois hautaine a le roi escrié:
,,Desramé sire, mal somes engané !
Francois nos vienent de ferir apresté.
Guillames a un vasal amené:
N'a si fort home en la crestiënté.
A son col porte un grant marien quarré:
Nel porteroient .ii. ronci enselé ;
Le bout devant a d'acier virolé
Et as grans bendes molt maistrement ferré.
Qui en ferra, tout l'avra afronté.
Tant se fait fier, ke ne doute homme ne.
Bien ai son uon oï et escouté:
Moi est a vis, Rainouart l'ont nommé.
Tout li couart sout a lui ajosté.
Ainc ue vi homme de si grant eruauté.
Par Mahoumetl bien resamble dervé.
Encor n'a mie .xxiiii. ans passés.
Li cuers me dist, bien me vient en pensé:
Par lui serons mort et desbareté."
Desramés l'ot, pres n'a le sens dervé.
,,Fui, glousl" dist il, ,,trop as ci demoré,
Se il estoient tes .v.c. assamblé,
Par Mahoumet qui j'ai mon cief voé!
Je n'en dorroie .i. denier mouneé."
Devant lui a apelé Murgalé.
,,Or tost", dist il, ,,soient mi cor soné!"
Ciex li respont: ,,A vostre volenté."
Lor oïsiés d'olifans tel plenté:
Plus de .v. lieues en sont li sou alé.
Li aumaehour sont parti et sevré,
Et desramés a sa  gent ordené.
Un conroi a Haucebir commandé:
.xx.m. furent, quant il sont assamblé.
Ciex Haucebir avoit si grant fierté
Et si grant force et si grant poesté,
K'ainc ne feri homme de mere ne,
K'il ne l'eüst a un seul cop tuë'.
A grant mervelle ot bien son cors armé:
En son dos ot .ii. blans haubers safrés
Et en son cief .ii. vers elmes gemmés,
Et .ii. espees pendent a son costé;
Et si portoit un tel espil quarré,
Dont l'alemele avoit .i. pié de le.
Le jor eüst maint des nos lapidé,
Mais Rainouars l'ot molt tost afronté,
A son tinel amië et froué.
Par cel cop furent paien desbareté.

L'autre bataille a Desramés rengie
De .xx.m. hommes de ciaus de paienie.
Si les commande Ector de Salorie.
N'ot si felon dusqu a la Mer Rogie.
De nostre gent feïst grant deseplie,
Mais Rainouars, ki les malvais chastie,
Li pecoia le cief dusqe en l'oïe.
La tierce esciele a Sinagon carchie;
Cil ot Guillame maint jor en sa baillie:
Dedens Palerne en une enfermerie
En sa grant tor, ki est vielle et entie.
.xx.m. paiens ot en connestablie.
La quarte esciele ot Mallars d'Orquenie.
Maudus de Rames la quinte eschile guie;
Cil ot .xx.m. de ciaus devers Persie.
Et Aenrés la siste ra fournie;
Cil ot .xx.m de ciaus de Bogerie.
Un flael porte, dont la mance est fornie,
Toute ert de cuevre et longe une brachie.
De nostre gent feïst macequerie,
Mais Rainouars, ki les mauvais castie,
Li pechoia le cief dusqe en l'oïe.
La sesme esciele fist Baudus d'Aumarie:
.xx.m. ot de ciaus de Pincernie.
Aiquins, ses peres, a l'uitisme adrechie:
.xx.m. ot de ciaus devers Surie.
La nuesme fist Boraus ot sa maisnie:
.xiiii. fiex ot de grant barounie,
Tous chevaliers plains de chevalerie.
Les cars ont noires plus ke n'est pois bolie.
.xx.m. paiens ont en leur cevauchie.

Quant Desramés ot sa gent ordenee,
La soie esciele a molt bien devisee.
.c.m. furent, cascuns ot teste armee,
Et .xxx.m. de noire gent barbee.
Uns rois les guie: Margos de Valfondee.
Cil porte un mail, -- n'ot lance ne espee --:
De fer i ot plus d'une caretee.
De nostre gent feïst grant lapidee,
Mais Rainouars a la brace quarree
L'esmia tout desci en la coree.
Un aumacor i ot de Valfondee:
N'ot en l'ost roi de si grant renomee.
Baudus ot non, molt fu de grant posnee,
Niés Rainouart, fiex sa seror l'aisnee,
Ki d'Oriende est roïne elamee.
Des .ii. neveus fu bataille aduree
Et si grant luite, tiex ne fu esgardee;
Mais Rainouars le conquist o l'espee.
Par cel Baudus fu Cordres conquestee.
Grans fu la noise de la gent desfaee:
Tant i sonerent des cors a la menee,
Ke grans .v. lieues en est la vois alee.
Paien ccvaucent sans nule demoree.
Grant fu la frainte, et la poure est levee.
En Aliscans fu l'erbe defolee.
La ont li nostre gent paiene encontree.
N'i ot parole dite ne devisee:
Tant com ceval corent de randonee,
Se vont ferir sans nule demoree.
A l'encontrer fu molt grant la criëe;
Del froiseïs est la terre crollee.
La veïssiés tante lance quassee,
Tant elme frait, tante broigne fausee
Et tante targe perchiee et estrouee,
Tant pié, tant poing, tante teste copee,
Maint Sarrasin gesir geule baee,
Qui par le cors saut hors la bouelee!
Eu Aliscans est l'erbe ensauglentee.
Quens Aimeris a ,,Nerbone'' escriëe,
Ses fiex Guillames ,,Monjoie" la loee,
Bernars ,,Brubant" a molt grant alenee
Et Aïmers ,,Venice" la gastee;
Ernaus ,,Geronde'', unc ensegne doutee,
Et ,,Andeurnas" a Guibers reclamee,
Bueves ,,Barbastre", ki siet sor mer salee.
La ot maint ame fors del cors desevree.
La gent Aquin i fu desbaretee,
Ferant les mainent plus d'une arbalestee.
Ja n'eüst mais cele esciele duree,
Ne fust ses fiex, Baudus de Valfondee.
Ciex a son pere et sa gent retornee.
Dont recommence li cris et la huëe:
Espessement fierent en la mellee;
Del sanc des cors est la terre arosee.
Hui mais orrés bataille enluminee
Et chancon fiere, s'ele est bien escoutee.
Par gougleor ne fu mieudre chantee.

En Aliscans ot merveilleus hustin.
Es vos poignant Baudus le fil Aquin!
Ainc hons ne vit plus felon Barbarin.
En sa compaigue sont .x.m. Sarrasin;
Bieu fu armés et sist sor Ampatin;
Hante ot de fraisne a un fer Poitevin;
L'ensengne porte au roi Alipantin.
Il laisse corre tot le sablon porrin.
Guion d'Auvergne encontre en son cemin:
Grant cop li done sor l'escu Biauveisin,
Desous la boucle li pechoie a or fin,
Tout li desront sou hauberc doublentin,
Par mi le cors li mist le fust fraisnin;
Tant com tint l'anste, l'abati mort sovin.
L'espil trait fors od le penon sanguin.
Un chevalier a mort de Biauvoisin;
Milon ocist, ki tint Romorentin :
Ains ke l'espiex feïst faille ne fin,
En ocist .v. li cuivers de put lin.
Quant Aïmers a ehoisi le mastin,
Des esperons a brochié Florcntin;
Par ire trait le bon branc acherin.
Si or l'atant Baudus li fils Aiquin,
Ainc n'acointa nul si felon voisin.
Vers lui trestorne son auferrant destrier.
L'uns ne vaut l'autre de noient esparnier:
As brans forbis se vont entracointier;
Tous les escus font freindre et pechoier.
En Aïmer ot molt bon chevalier.
Del branc forbi se sot molt bien aidier;
Baudus feri par mi l'elme vergier:
Pieres et flors en fist jus trebuchier.
Ne fust la eoife dou blanc hauberc doblier,
Ja mais Baudus n'eüst home mestier.
L'espee avale par l'escu de quartier,
La guige trence, ki fu de paile ehier:
A tout le bras li fist jus trebuehier.
Quant li paiens se voit si damagier,
Ke de son bras ne se puet mais aidier,
-- A tout le poig le voit desor l'erbier --
En fuies torne, n'ot en lui c'aïrier;
En la grant presse des Turs se va plongier.
Ainc Aïmers ne fina de cachier,
Dusqe l'ataint devant le tref Gohier.
Le cief li trence a tout l'elme vergier.
Del bon ceval u'ot soing de manoier,
Car paiens voit entor lui aprochier.
Mien ensiënt plus sont de .x. millier.
Diex penst dou conte, ki tot a a baillier,
Car je ne sai, comme il puist repairier.

Quant Aïmers ot le paien ochis,
L'espee traite est arire geneis.
Mais enclos est de .x.m. Arrabis,
Ki desous lui ont Florentin ochis.
Quant Aïmers se sent a terre mis
Isnelement est en piës resaillis;
L'escu enbrace com cevaliers eslis,
Au branc d'acier leur detrence les vis
Et les corailles et les bras et les pis.
Bien se desfent Aïmers li Caitis,
Mais je ne voi, comment il soit garis,
Se diex n'en pcnse, ki en la crois fu mis.
Ne fust ,,Nerbone", k'il cria a haus cris,
Mors fust li quens, ja n'en escapast vis.
Mais l'ensegne ot ses peres Aimers.
,,Nerbone!" escrie, de ses fiex fu oïs:
 Es vos les .iiii. poignant tos ademis!
Chou fu Ernaus et Bernars li floris,
Guibers li rois, Bueves de Coumarchis.
Mien ensiëntre ja fust Aïmers pris,
Quant cil i vienent, sachiés les brans forbis.
Sor Aïmer fu grans li fereïs,
Et des espees fu grans li capleïs.
Or fu li quens ensamble od ses .v. fis.
De Sarrasins ont fait si graut labis,
Com fait li leus familleus des berbis;
Mais trop i ot des cuivers maleïs:
Contre .i. des nos en i ot .xxxvi.
A grant mescief i estoit Aimeris.
Es vos Guillames au cort nes le marcis
Sor Folatise, ki fu a l'Antecris!
En la grant presse a ses freres coisis
Et Aimeri, ki estoit molt laidis.
Li quens Guillames fu cevaliers eslis,
Jones et fors, corageus et hardis.
De son lignage ot desor tous le pris.
Qui il ataint bicn est de la mort fis.
Au branc d'acier a si Turs departis:
Tous li plus cointes est arire guenchis
Des ci k'au tref Gohir a l'Aupatris.
Vaucrant trova le destrier ademis.
Li quens Guillames l'a par la regne pris:
Ainc ne li fu de paien contredis.
Celui le rent, ki molt fu ses amis,
Et Aïmers est es archons saillis.
Cil de Palerne ont les espiex brandis:
Rois Sinagons en est caials et guis:
.x.m. furent a vers elmes brunis.
Devers l'Archant es les vos aquillis!
La commeueha molt grans li ferreïs.
Tant bons escus i veïssiés croisis
Et tant haubers derous et desartis!
Dist Rainouars: ,,Or sui je mal baillis,
Trop ai souffert, je criem estre honis:
Mieu ensiëntre ja est l'estors faillis.
Sainte Marie, mere dieu genitris !
Tenés l'estor, k'il ne soit departis,
Tant ke je aie Sarasins asentis
A mon tinel, ke je aim tant et pris!
Si jo n'oci ces paiens .x. et x.,
Bien doit mes fus et jo estre honis!
Monjoiel'' eserie, ,,or me suis trop tapis!
Si je ne venge Guillame le mareis,
Si maït diex, jo enragerai dis."
Le tinel lieve si leur vient ademis,
Et li malvais, cascuns s"est aatis.
Rainouars a ses homes devaneis,
Sou tinel lieve, ki fu gros et fornis.
Hui mais se gart la gent a l'Antecris!
Car se cascuns estoit de fer massis:
Se Rainouars les avoit acuellis,
Ses convient il caïr des Arrabis.

En Alischans fu molt grans la bataille.
Rois Sinagons forment nos gens travaille:
Traite a l'espee, ki cler luit et bien taille.
Qui il consieut, nel peut garaudir maille :
Tout la porfent des ci k'en la coraille.
Rainouars voit la chose s'anoaille.
Or ne se prise vaillant une maille,
S'a son tinel la presse ne parpaille.
Mais molt se crient, ke li estors ne faille.

Grans fu l'estors, et fors et adurés
En .cc. lieus oïssiés cors sonés.
Rainouars a les mauvés apelés.
,,Baron", dist il, ,,a moi en entendés!
Il n'i a eel ne soit a moi remés.
Or sachiés bien et si vous en gardés,
Par cel seignor, ki en crois fu penés!
Li prumerains, ki en fuie ert tornés:
De cest tinel, ke vos ichi veés,
Li briserai les bras et les eostés!"
,,Sire", font il, ,,ja mar en parlerés,
Car nos irons qel part ke vos vaurés,
Et si ferrons des espiex nouelés.
Tant i ferons, ja n'eu iert uns blamés."
Dist Rainouars: ,,Ke bon vasal ferés."
A tant s'en torne s'a paiens escriës.
Od les couars s'est a aus asamblés.
Le tinel lieve, ki est gros et quarrés:
A un seul cop en a .x. afrontés
Et a uu autre autant escervelés.
Si les abat com la faus fait les pres.
Paiens nel voit ne soit espoontés.
Et li malvais, cascuns s'est bien provés:
As bons espiex en ont .m. mors jetés,
Et Rainouars les a devant guiés.
Si com il va, a paiens craventés.
Des abatus est li chans arestés.
Dist Rainouars: ,,Baron, or i ferés !
Par saint Denis! mar lcs csparnerés!
Hui ert vengiés Viviëns l'alosés.
Mar i entra li fors rois Desramés:
Si jo l'ataing, tos est a mort finés."
Quant paien l'oent, s'ont les cevaus hurtés.
Ne l'atendissent por l"or dc Balesgués:
Li plus hardis est cn fuie tornés.
Au roi de Cordre en est uns mes alés;
A sa vois clere s'est molt haut escriës:
,,Desramë sire! mal estes enganés.
Un vasal a Guillames amenés:
Ainc si fors hom ne fu de mere nes.
Rainouars est au tinel apelés.
Un tel fust porte, ja mar le mesererés:
Tous en seroit uns cevaus encombrés.
.xx.m. paiens nos a desbaretés
A son tinel, ki devant est fcrrés:
Au cop ocist .x. Sarrasins armés.
Par Mahoumet! sire, or vos en gardés!
Fuiés vos ent, ke vos ne l'encontrés!"
Et dist Baudus: ,,Tais, cuivers desfaés !
Par Mahomet, a qui je sui voués!
Si jo l'ataing et Guillame au cort nes,
Ou mort ou pris le rendrai Desramés;
Puis si en face toutes ses volentés.
Se teus .xiiii. i avoit assamblés,
Par Mahoumet et par ma leautés,
Jo n'en donroie .ii. deniers mouneés.
Puis ke tendrai mon mail, ki est ferrés,
A un seul cop les aroie tuës.''
Or puet Bauduns dire ses volentés,
Mais ains le vespre, ke solaus soit clinés,
S'ert Rainouars envers lui esprovés.
Bataille en ert: ja mais melleur u"orrés.
Rainouars est de la presse sevrés,
Desconfis ot Sarrasins et Esclers.
Ainc ne fina, tant k'il vint a lor nes:
La fu l'estors et fors et adurés.
Mais Rainouars ne s'est mie oubliës:
Leur nes pechoie et leur mas a quassés
Et leur calans a rous et esfrondés.
Ens en la mer apoia son tinés,
Prist son esquil, molt s'est bien aboutés.
Rainouars fu legiers et abrievés,
.xxv. piés sailli tous mesurés.
En un calaut, dont li mas est quassés
Estoit Bertrans, li quens enprisonés,
Et Guiëlins et Guichars l'alosés,
Gaudins li bruns et Hunaus l'adurés,
Gautiers de Termes, li preus et li senés,
De Commarcis Gerars li biaus armés.
En cel ealant est Rainouars entrés.
.L. Turs a la dedens trovés.
A son tinel les a si confessés,
Li plus halegres est si mal conreés:
Tout a le cors et les menbres froués.
Sor un eloier est Rainouars montés.
Bertran i trueve, ki ert enprisonés
Et d'unes buies par les piés enserrés.
Estroitement avoit les poins noués
Et si avoit ans.ii. les iex bendés.
Devant lui vint Rainouars entesés.
Ja l'eüst mort, mais il s'cst porpensés,
Ke ja prisons u'ert par lui adesés.
Devant Bertran s'est li ber arestés
Se li demande: ,,Amis, dont estes nes?"
Bertrans respont, ki tos ert esfreés:
,,Sire, de France, niés Guillame au cort nes.
Paien m'ont pris, .iiii. mois a passés.
A grant mesaise sui estrains et serrés.
Tant ai juné, ke de fain sui enflés.
Or en doi estre en Arrabe menés:
La est la cartre ou je serai posés.
Las! Si j'i sui menés n'enprisonés,
N'en istrai mais nul jor de mon aés.
Secors n'avrai por home ki soit nes,
Ains i morrai a duel et a viextés.
Diex penst de l'ame, car li cors est finés!
Gentix hom sire, aiés de nos pités!"
Dist Rainouars: ,,Ja serés delivrés:
Tot por Guillame, dont vos vos reclamés."

Quant Rainouars oï parler Bertrant
K'il estoit niés Guillaume le vaillant,
Isnelement en est passés avant.
Fors de son col li oste le carcant
Et les grans buies des piés va derompant
Et ses .ii. mains tres le dos desliant
Et ses biax iex li va tost desbendant.
Li Palasins est saillis en estant.
Devant lui voit armes a son talent,
Isnelement vesti un jaseraut,
Puis a lachié un vert elme luisant,
Isnelement a saisi un bon brant
K'a une estace voit devant lui pendant.
Dist Rainouars: ,,Bien est aparissant
Ke estrais estes dou lignage vaillant."
Dist Bertrans: ,,Sire, s'or avoie auferrant,
D'aidier mon oncle seroie desirant.
Vostre merchi, fait m'avés honor grant.
Se or estoient delivré li enfant
Qui les cel mast sont en prison dolant,
Ne vos harroie ja mais en mon vivant."
Rainouars l'ot, s'i courut maintenant.
Les enfans trueve molt tenrement plorant;
Li uns a l'autre s'aloit molt dementant.
La les gardoient .l. Nubiant;
Diex les maudie! molt les vont laidoiant,
De grans corgies les vont sovent batant,
Ke de la car lor va li sans colant.
Ains Rainouars nes aIa arraisnant:
A son tinel les va tous afrontant,
Ens en la mer les va tous fondeflant.
Dist Rainouars: ,,Baing avés avenant;
S'i fusent ore tout li oir Tervagant!"
Les enfans va molt tost desprisonant;
Trestos ensamble les mist fors del calant.
Desor la rive trova de paiens tant,
Couvert en sont li pui et li pendant
Et la marine et trestout li Archant.
Seure li keurent Sarrasin et Persant
Et Rainouars en va tant ochiant
A son tinel ki la mace a pesant,
Ke nel puet dire nus jogleres ki chant.
Des abatus en i a tant gisant
Ke par mi aus ne puet aler avant.
Dist Rainouars: ,,Armés vos, bel enfant!
Ves ci des armes, prendés a vo talent!"
Gerars s'arma et tout li autre errant.
Dist Bertrans: ,,Sire, s'or avoie auferrant!
D'aisdier mon oncle ai le cuer desirant."
Dist Rainouars: ,,Or vos alés soufrant;
Mien enciënt ja'n arés un corant
Et tout cist autre, cascun sor un bauchant."
Par devant lui vient uns paiens corant;
Bien fu armés d'un hauberc jaserant,
En son cief ot un vert elme luisant
Et a son col un escu d'olifant;
En sa main porte un fort espil trencant.
Il laisse courre, va ferir Elinant;
Toutes ses armes ne li vaIent un gant,
Mort l'abati dou destrier auferrant.
Rainouars hauce le grant tinel pesant,
Par mi son elme le fiert en trespassant,
Ainc de nule arme ne pot avoir garant;
Dusqe en la sele le va tot esmiant
Toute l'eschine dou ceval derompant;
Ens en un mont va tout acraventant.
A l'autre cop ra ocis Malquidant
Et Samuël, Samul et Salmuant.
Ainc li ceval n'orent de mort garant.
,,Voir", dist Bertrans, ,,s'ensi alés ferant,
N'arons ceval par vos en no vivant."
Dist Rainouars: ,,Trop vous alés hastant:
Je n'en puis mais, par foi, sire Bertrant.
Cis tinés poise, s'en sont li cop plus grant.
Ja en avrés, or vous alés souffrant.
Chi en vient un deseur un noir bauchant;
Molt par cort tost; ves com il vient bruiant."
A tant es vous le Ture esperounant,
Milon ocist a son espiel trenchant.
Dist Rainouars: ,,Trop as alé avant;
Mort m'as mon homme, dont ai le cuer dolant."
Le tinel lieve par molt grant maltalent.
Ains li paiens ne fu si tost tornant,
Ke del tinel nel ferist par devant.
Ainc de nule arme ne pot avoir garant.
Ausi com foudres va li tinés bruiant,
Desci k'en terre va li cols descendant,
Ens en un mont va tout acraventant.
,,Diex", dist Bertrans, ,,trop me vois delaiant;
N'avrai ceval, por quoi vois atendant;
Car a tes cox n'avra ja nus garant."
Dist Rainouars: ,,Molt me va anoiant
Ke plus ne vont mi cop amenusant.
Sire Bertran, ne t'en vas mervillant!
Grans est li fus, si poise par devant.
Quant ai mon cop entesé en hauchant,
De grant vertu vient a val descendant;"
Jou ne le puis tenir ne tant ne quant."
Dist Bertrans: ,,Sire, si ferés en boutant!
Ensi irés vos cox miex alentant."
Dist Rainouars: ,,Or vois jou aprenant;
Des ore irai mes cox plus adoucant."

Dist Bertrans: ,,Sire, quant nous as delivré,
Aïde nos tant ke soiens monté;
Li quens Guillames vous en savra bon gre."
Dist Rainouars: ,,Volentiers, en non de.
Ja en avrés a vostre volenté
Et tout cil autre, ja n'en ert trestorné."
Par mautalent a le tinel levé
Encontre mont a .ii. mains entesé,
Par mi son elme a un roi asené;
Non ot Morindes, plains fu de grant fierté,
A grant mervelle ot bien son cors armé.
Et Rainouars l'a si dou fust frapé
Par mi son elme k'il ot a or gemé,
Toutes ses armes li ont petit duré.
Dusqe en la sele l'a tout esquartelé
Et le ceval a par mi tronchouné.
Si bruit li cos com foudre encontre oré;
Ens en un mont a tout acraventé.
Au resachier a .ii. Turs encontré:
De .iiii. maus ne fuissent miex tué
Et li ceval desous aus asomé;
Tout eraventa devant lui ens el pre.
,,Voir", dist Bertrans, ,,ce sont cop de malfé.
Rainouars sire, je t'avoie rové
Ke dou tinel fuissent paien bouté,
Si ke ti cop fuissent adominé."
Dist Rainouars: ,,Jou l'avoie oublié;
Or le ferai si com as commandé."
A tant es vous apoignant Baufumé,
Un roi paien de molt graut eruauté;
A grant mervelle ot bien son cors armé,
De doubles armes garni et conreé;
Tint uu espil trenchant et afilé.
Il laisse coure le destrier abrievé,
Devant Bertran a .i. Franc mort jeté
Ki couars ert en l'estor apelé.
Dist Rainouars: ,,Or avés mal esré:
Mort as mou homme, molt m'en as fait iré."
Par maltalent a le tinel levé;
Ains ke li rois eüst son frainc tiré,
L'a Rainouars si dou tinel frapé,
Par mi son elme l'a molt bien asené;
Toutes ses armes li ont petit duré.
Jusqu'eu la sele l'a tout esquartelé
Et le eeval ra par mi tronchouné;
Ens en un mont a tout acraventé.
,,Voir", dist Bertrans, ,,or sai de verité,
Rainouars sire, cueilli nous as en he.
Par toi n"en ermes garandi ne tensé."
Dist Rainouars: ,,Jou nel fas pas de gre,
Sire Bertran, or le m'as ramembré;
Le boutement n'ai pas acoustumé.
Ki chou oublie k'il n'a fait ne usé,
Par droit esgart doit estre pardoné.
Or bouterai, puis qu"il vos vient a gre."
Son tinel prist, estraint l'a et branlé;
Desous s'asaile a le graille serré
Et par devant a le plus gros torné.
A tant es vos l'amirant Estiflé,
N'ot si felon de ei qu'en Duresté,
Bien fu armés sor uu noir estelé.
Un cevalier nous avoit mort ruë;
Ciex estoit hom Rainouart l'aduré,
De ciaus qui erent par droit couart noumé.
Ains k'il eust son auferrant torné,
L'a Rainouars si dou tinel bouté,
L'escu li a brisié et effondré
Et son haubere rompu et despané.
Rout li les costes, le euer li a erevé,
Dou bon ceval l'a mort acraventé.
Au frain le prist, Bertran l'a presenté.
Dist Rainouars: ,,Vient vos cis point a gre?"
-- ,,Oïl voir, sire, miex vaut d'une cité "
Bertrans monta, ki molt l'a desiré.
Puis prist l'escu au Sarrasin bouclé
Et son espil ki le fer ot quarré.
A un paien a maintenant josté;
L'escu li peree, l'auberc li a fausé,
Mort le trebuce, s'a le ceval conbré,
A son cousin Gerart l'a amené.
Et eiex i monte par l'estrier noëlé;
Tost ot escu et espil recovré.
Et Rainouars a tant paiens hasté
K'a .i. bout a .iii. cevaus conquesté.
Troi des enfans i sont molt tost monté;
Encor en sont li .ii. a pié iré.
Mais Rainouars n'en a nul oublië:
Un paien boute si k'il l'a esfondré,
A l'autre bout en a .iii. aterré,
Les cevaus prist ki furent pumelé.
Or en avront li eufaut a pleuté.
Ciaus les bailla k'il ot desprisoné,
Et cil monterent baut et aseuré.
Or sont tout .vii. li cousin ajosté;
Molt formeut ont Rainouart merchië.
Car par lui sont de prison escapé.
Or savront ja Sarrasin et Esclé
S'il ont en aus ne force ne bonté.
Lors laissent courre, s"out paien escrië.
Plus d'une archiee ont paiens reculé.

En Alischans out molt grant caplison.
Paien glatisent et uslent com gaignon;
Et Rainouars s'escria a haut ton
As .vii. cousins qu'ot mis fors de prison:
,,Or del bien faire, gentil fil a baron!
Por l'amor deu qui soufri passion,
Querés Guillaume et Bcrnart et Buevon;
Se il m'avoient pres d'aus a compaignon,
Mar douteroient paieu ne Esclavon."
A cel mot lieve le tinel contre mont;
En la grant presse va ferir a bandon,
De Sarrasins fait tele ochision,
Li sans des cors ist de chi au talon.
Si les ochist et abat el sablon,
Com carpentiers fait menu boskillon.
A cascun cop en fait vuidier l'arehon
Ou .vii. ou .viii. de la geste Mahon.
Tant en ocist. n"est se mervelle non,
Paien le fuient com aloe faucon.
A vois s'escriënt: ,,Aidiés, sire Mahon!"
Dist Rainouars: ,,Si fait cop sont molt bon;
Ja li bouters ne m'i avroit fuison,
Se n'ocioie au cop k'un Turc felon;
Ne priseroie mon tinel un bouton,
Mais .vi. ou .vii. ou .viii., tant est raison."
Ot le Bertrans, si l'a dit a Guion:
,,Avés oï Rainouart le baron?
Ains si fiers mos n'oï dire nus hom."
-- ,,Par foi!" dist Guis, ,,bien a euer de lion.
Diex le garisse, ke nos ne le perdon.
Qerons Guillaume et si le secoron;
Se il i muert, molt grant perte i avron."
A tant s"en tornent brochant a esperon.
Qui il ataignent, n'en prennent raeuchon,
Le cief li trencent par deseur le menton.
' Sovent escriënt: ,,Monjoie!" la Carlon,
Paiens ochiënt sans nule esparnison,
Devaut leur braus n'en a nus garison.
Grans fu l'estor et li caples felon,
Sonent cil graille, molt en sont grant li ton;
Ture et Persant glatisent com gaignon,
Tel noise mainent et si fort huïson
Et li ceval si flere braidison,
Tous li Archans en teutist environ;
De .ii. fors lieues oïr les peust on.

Biaus fu li jors et li solaus luist eler
Et la bataille fist molt a redouter.
En .cc. lieus i veïssiés capler,
Cors et buisines et olifans souner,
Molt hautement ensegnes escriër,
Païne gent et glatir et huller
Et sor Francois gueneir et trestorner,
Et eil vers els nes deignent eschiuer;
Dont veïssiés maint ruiste cop doner,
As brans d'aeier et ferir et capler,
Testes et bras et piés et poins coper
Et ces cerveles de ces testes voler
Et ces entrailles, ces boiaus traïner,
L'un mort sor l'autre trebuchier et verser,
Cevaus fuïr et regnes traïner
Deseur la terre le sanc des cors beter.
Ki la chaï, ainc ne pot relever,
Por ce k'il fust Sarrasin ne Escler.
Li quens Bertrans lait le ceval aler,
Tant com il pot desous lui randoner;
Brandist l'espié od le fer d'outre mer
Et va ferir Aiquin a l"encontrer.
L'escu li perce, l'aubere li fait fauser
Par mi le cors fait fer et fust passer,
Mort le trebuce, ains ne li lut parler.
Li .vii. cousin resont alé joster,
.vii. rois paiens font mors acraventer.
Bien se contieunent a guise de sangler,
As brans d'acier font paiens remuër;
Devant leur cox ne puet arme durer.
Toute la presse font partir et sevrer.
Tant vont Guillame querrant li baeeler,
K'il le troverent a mont devers la mer.
Bien le connurent as ruistes cos doner
Et au grant cors et au fier regarder,
Devant s'espee ne puet arme durer.
,,Diex!" dist Bertrans, ,,Or voi mon desirer.
Oncles Guillames, ehi vos vient revider
Ki one ne pot de vos servir lasser:
Chou est Bertrans, ki or se veut pener
Por vostre amor de Sarrasins grever.
Tous nous a fait, sire, desprisoner
Ciex au tinel, ki tant fait a loer.
Jou l'oï, sire, Rainouart apeler,
Ainc de sa force n'oï nul hom parler.
Ne l'ose ateindre Sarrasin ne Escler,
Turc ne Persant d"une lance abiter."
Et dist Guillames: ,,Jhesns le puist saver!
Biaus niés Bertrans, n"est or lieus de parler:
Jou ne vos puis basier ne acoler,
Car n'avons mie loisir de reposer.
Ves de paiens tous Alischans peupler
Et ees valees et ces tertres raser;
Li vif diable les out fait assambler.
Se diex n'en pense, ja n'i porrons durer."
A icest mot vont ensamble capler.
Mestier lor est, n'ont soig de sejorner,
Car Sarrasin ne finent d'auner.
Desramés fait .xxx. grailles soner,
.xxx. busines et .xxx. cors corner
Et bien .m. trompes, .m. tabors taborer.
Tout font l'Archant et Alischans trembler,
En la marine barges et nes croller:
Puis ke de terre vaut diex Adan formcr,
Ne vit on canp tant fesist a douter.
Se ciex n'en pense ki se laissa pener
En sainte crois por son pule sauver,
Mar virent Franc ainc cel jor ajorner.
Mien ensiëntre n'en peust uns torner,
Que par la mort nel convenist passer,
Se diex ue fust et Rainouars li ber.

Grant fu la noise de la paiene gent.
Li quens Guillames i fiert hardiëment
Et Aimeris et si fil ensement.
Paiens requierent et menu et sovent,
Les brans d'acier leur tienent en present';
D'aus detrencier furent taint et sanglent,
Mais Sarrasin vienent espessement :
Contre un des nos en i a des leur cent,
Ne ains ne vit nus hom ensi grant gent.
Es vous un roi, Margot de Bocident,
N'ot si felon des ci k'en Oriënt.
Des tors d'Arcaise tenoit le casement
Desor l'abisme ou desoivrent li vent.
Illuec dist on ke Lucifer descent.
Outre cel regne n'a nus abitement
Fors Sajetaires et Noituns ensement.
Onques n'i ot un seul grain de forment,
D'espices vivent et d'odour de pieument.
Par de cha est li grans arbres ki fent
.ii. fois en l'an por rajonisement.
Margos venoit molt aïreement,
N'ot pas destrier, ains eevauce jument;
Ne le dounast por .m. livres d'argent,
Et l'uns et l'autre est noirs com arrement.
Plus tost ceuit l'ewe ke quarraus ne destent,
Toute ert coverte d'un paile d'Orient,
Blane comme noif, trenchié menuëment.
Par mi le blanc pert li noirs gentement,
Tous ses esclos en ralume et esprent.
Un flaiel porte, la mace est d'or piment
Et tout li mances en estoit ensement,
Et la chaïne, dont la batiere pent.
Plain poig ert grosse et lee durement.
Si ert armés, ne doute arme uoient,
Car envols est d'une pel de serpent,
K'i ne crient arme d'acier ne ferrement.
Rainouart kiert, mais ncl trueve noient;
Forment l'en poise, s'en a le cuer dolent.
Entre Francois se fiert ireement,
Des gens Guillaume fait graut lapidement;
Tant eu ocist, com lui vient a talent.
,,Diex", dist Guillaumes, ,,pater omnipotent,
Com cis diables nous maine malement!
Se il vit longes, de nos ert finement."
Le destrier broee, se li vient esraument,
Del branc d'acier le feri durement
Par mi son elme; mais ne li vaut noient,
Car ne dote arme plus ke trespas de vent.
,,Glous", dist Margos, ,,ta mors est en present;
Ja de ton dieu n'aras desfendement."
Le fiaiel lieve, encontre mont l'estent;
Li quens le fuit de terre plain arpent.
N'est pas mervelle, s'il a cop ne l'atent,
Car li fiaiaus poise molt durement
A la mesure bien d'un mui de forment.
Margos le lieve, ki n"ot pas le cuer lent,
D'ire et de duel tout alume et esprent.
Guillaume alast, je quit, molt malement,
Quant Rainouars i vint ireement.
Le conte voit, molt ot le euer dolent
Ke ciex diables demenoit si vieument.
De duel morra, s'il ne prent vengement.
A vois s'eserie: ,,Fel traïtre pullent!
Mar le chacastes, par le cors saint Vincent!"
Le tiuel lieve par molt grant maltalent,
De l'enteser ot tout le cors sullent.
Margot feri isi tres durement,
L'elme li froisse, k'ert de quir d'olifant,
Ke la cervele trestoute li espant.
Li cos fu roides, par grant vertu descent;
Tout craventa et lui et sa jument. ,
Dist Raiuouars: ,,Or as ton covenant.
Molt fait ke fous ki contre moi se prent!"
-- ,,Voir", dist Guillames, ,,si fet cop sont molt gent.
Rainouars sire, .c. merchis vos en rent,
Car mort m'eust par le mien ensiënt,
Mais diex et vos m"en a fait vengement." '
Dist Rainouars : ,,Venés seürement!
Mort son paien et livré a torment.
N'espargnerai ne frere ne parent.
Mes cousins ert Margos de Bocident."
Lors s'abaissa au fiaiel, si le prent;
Ne li conteke, jeté l'a un arpent;
.ii. Turs a mors a un trespassement,
Car li flaians pesoit molt durement.
Paien le voient, si s'escriënt forment:
,,Mahomet, sire, seeorés vostre gent!"

Quant Sarrasin voient morir Margot,
Plus de .x. mile vienent plus ke le trot.
Cascuns portoit ou lance ou gaverlot,
Haee d'aeier ou grant mace portoit.
Entor Guillame veïssiés grant complot;
Mais Rainouars au tinel les desclot.
Molt a oeis de Turs de Boutentrot;
Nel doivent mais Francois tenir por sot,
Car grant mestier leur ot a son maillot.
Bien leur aida au miex k'il onqes pot,
Mar virent onqes Sarrasin son maillot:
Plus de .x. mile cel jor en jeta mort.
Mal resamble home ki onqes torchast pot.

Grant fu l'estors, longuement a duré.
Molt ont paien nos, Francois agrevé;
Tant en ont mort, ne pot estre nombré.
Contre un des nos sont bien .xxx. maufé;
Ja fussent tout Francois desbareté,
Quant Rainouars vint le tinel levé.
En la grant presse a maint grant cop doné;
Qui il consieut, molt l'a tost afiné.
A .iiii, cos en a .xx. craventé
Et a .x. autres .xl. escervelé.
Si les abat, com li faus fait le pre.
Plus d'un arpent a paiens reculé;
Ains n'i ot cel n'ait guenchi ou torné.
Rainouars ot forment le cors grevé,
De cos ferir travellié et lassé.
N'est pas merveille, s'il ot le cors pené.
Plus de .vii.c. paiens avoit tuë.
De la presse ist com hom de grant fierté,
Son tinel a a la terre bouté,
Deseur s'apoie, si a son cief cliné,
Tant ke son cors ait un poi ralené.
Un petitet a deseur reposé.
Paien le voieut, grant joie en ont mené;
Ne quident mais ke il ait poësté.
Il se raliënt, si l'ont avironné.
Plus de .x. mile, qui tout furent armé,
De loig li lancent, si l'ont point et hersé.
En .xxx. lieus eust le eors navré,
Ne fust l'aubere k'il avoit endossé
Et li capiaus k'dG ot ou cief fermé.
Ce l'a de mort garandi et tensé.
Bien soit de l'ame ki si l'ot adoubé!
Mais des mauvais i ot .e. mort geté.
A tant es vos un paien, Aenré;
N'ot si felon des ci k'en Duresté,
Ainc ne fu hom de si grant cruauté.
Maint Francois a mangié et estranglé.
Un mail d'acier porte grant enhauté,
De nostre gent a forment lapidé,
Plus de .l. en a au mail tuë.
Dist Rainouars: ,,Or ai trop enduré.
Se plus i sofre, dont aie je dahé!"
Par mi la presse vient le tinel levé;
Tant a coru, qu'il ataint le maufé.
Sachiés de voir, ne l"a pas salu-é,
Par de deriere li a graut cop doné,
El haterel l'a molt bien assené,
A son tinel l'a tot escervelé,
Devant ses piés l'a mort acraventé.
Dist Rainouars: ,,Or avant, Aenré!
Tu me veïs ja de petit aé;
En tel maniere vous ai ei ravisé.
Mar me veïstes onques de mere ne." --
,,Monjoie!" eserie Guillaume, ,,j'ai josté.
Alons as autres, cestui ai afiné.
Mi cosins iert et de mon parenté.
Encor ai gié un frere Tenebré,
Esclariax, Jambu et Persagué
Et .vii. avec que je n'ai pas nomé.
Mais par la foi que j'ai Guiboure porté,
Se jes ataing de eel tinel quarré,
Ja n'i avra gardé fraternité
Ne amisté ne parage conté.
A vois s'escrie: ,,Je sui fils Desramé!
Bien voil qu'ou l'oie; ne voil que soit celé.
Mais, s'il ne eroit Jhesu de maiesté,
Je l'ocirrai de cest tinel quarré."
-,,Dex", dist Guillaumes, ,,par ta sainte bonté,
Garissiés le, et lui et son tinel.
Li quex que faille, a mort somes torné."
Paien s'escriënt: ,,Veés la le maufé.
Qui l'atendra, ja l'avra devoré.
Desramé sire, trop avés demoré:
Tel perte as faite, ja mais n'iert recovré;
Que mort i sont .xv. roi coroné
Et .xxx.m. que Persant que Esclé.
Mar acointasmes Guillaume et son barné
Et le diable qu'il nos a amené,
Qui a le cors issi enfautosmé,
Ne crient cop d'arme un denier moneé.
Par lui serons mort et desbareté;
Qui la garra, molt avra bien erré."
Por Rainouart sont si espoonté,
Por poi ne sout tuit en fuie torné.

Rainouars est de la grant presse issus.
Molt longuement s'i estoit combatus,
A son tinel en a .m. estendus.
Eu mi le camp s'est li bers arestus,
Un petitet s'apuia sor son fust.
Paien quidierent que il fust recreüs;
Sore li corent, si est levés li hus,
Plus de .x.m. des cuvers mescreus
Lancent li lances et javelos agus.
Dex le gari et la soe vertus
Et li haubers dont il estoit vestus.
Dist Rainouars: ,,Je sui trop atendus.
Par saint Denis, n'i serai hui mais mus,
S'iert la bataille et li estors vaincus."
Le tinel lieve, sore lor est corus,
Plus de .l. en a mors abatus;
Cui il ataint, mors cst et confondus.
Paien reclaiment Mahomet et Cahus.
A ces paroles est Desramés venus,
En sa compaigne .x. rois et .iiii. dus.
Tant i avoit des paiens mesereus,
Sos ciel n'a home qui prisast les escus.
La veïssiés taut bons destriers crenus,
Tant blanc haubert, tant vers elmes agus,
Tantes ensaignes de paile, de bofus.
Dex pent des nos, qui el ciel fait vertus!
Paien s'eslaissent, Frans les ont receus;
A l'encontrer les ont molt bien ferus,
Es eors lor baignent et les fers et les fus,
Aprés ont trait les brans d'aeier molus,
Copent ces hiaumes et fendent ces escus:
Del sanc des cors fu molt grant li palus.
Desramés vient poignant tos iraseus
Sor la brehaigne qui fait les saus menus;
Brandist l'espié qui devant fu agus
Et fiert Gaudin, qui a Guillaume iert drus.
Par mi le cors li est l'espié corus;
N'est mie mort, mais a terre est eheus.
Diënt Francois: ,,Gaudins, tant mar i fus!"
Desramés fu fors et grans et corsus,
Lons ot les crins noirs est et tos chenus;
En tote Espaigne n'ot paiens si membrus.
Gaudin laissa; ne sai qu'en feïst plus.
Isnelement fu sachiés li brans nus;
Ja mosderra li rois ses grans vertus.
A .v. des nos a lués les chiés tolus.
A vois s'escrie: ,,Guillaumes est repus,
Cil au cort nes, li cuvers malostrus,
Qui m'a mes homes ocis et confondus
Et en bataille mes rois mors et vaincus
Et mon neveu a ses regnes tolus.
Hui est li jors que l'en rendrai salus;
N'i garira ne juenes ne chenus;
Ja de ses homes n'eu esehapera nus,
Et il meïsmes iert as forches peudus."

Desramés va par mi l'estor poignant
Sor la brehaigne, qui sos lui va bruiant.
Au branc d'acier va les nos ociant;
Contre sou cop n'a nule arme garant.
Tant en ocist, com lui vient a talant.
Par la bataille va Guillaume querant,
De sa parole l'aloit molt laidengant:
,,Ahi, Guillaumes! Por quoi alés fuiant?
Que ja mais vis n'en istrés de l'Archant!
Hui te ferai vaincu et recreant.
Perdu avés Viviën le vaillant,
Desos cel arbre gist mort sor un estaut
A la fontaine, dont li doit sont bruiant.
Cuvert, traïtres! Ja l'amiés vous tant.
Vien, si le venge a ton acerin brant!
Je sai de voir, tu te vas reponant.
Fel soit li euers, puis qu'il va coardant!"
Li quens l'oï, qui veuoit apoignant,
Si a parlé hautement en oiant:
,,Voir", dist Guillaumes, ,,molt m'avés fait dolant.
Mort m"as mes homes, or m'en vas ramponant;
Mar le pensas, fel cuvert mesereant.
Je sui Guillaumes, mar le querrés avant.
Se vels bataille, ves moi aparissaut;
Se ge te fail, tien moi por recreant."
Desramés l'ot, d'ire va enprendant,
Le destrier broche, si entoise le brant
Et fiert Guillaume par mi l'elme luisant.
Pierres et flors en, va jus craventant;
Quanqu'il consuist, va contre val rasant;
Mais ens el chief nel toucha tant ne quant,
Car il avoit Jhesu Christ a garant.
L'espee torne el poig au mescreant,
Tot son escu li va eschantelant:
Ce fu vertu de deu le roiamant
Qu'il ne toucha ne lui ne l'auferrant.
,,Voir", dist Guillaumes, ,,cist cop n'est pas d'enfant.
Or sui je fox, se plus te vois sofrant."
Il tint Joieuse au pont d'or fiamboiant;
Par mi son elme li reva doner grant,
Que flors et pierres en va jus abatant.
Tranche la coife de la broigne tenant;
Grant plaine paume de la teste li fant
Desor l'oreille va la piece pendant.
L'espee torne, si va escolorjant,
Et nequedant si le fendi del brant,
Qu'il l'abati del cheval auferrant.
Prist l'au nasel del vert elme luisant;
Ja li tranchast la teste maintenant,
Mais au rescorre poignent .xx.m. Persant
Et d'autre part Francois li combatant
Et Aimeris et tot si .vi. enfant
Et si neveu et si apartenant.
Au brant d'acier vont la presse rompant;
Sanc et cervele vont a terre espandant.
Mais tant i ot de la gent mesereant,
Que nel puet dire nus juglere qui chant;
Desramé font monter en l'auferrant.
Lors recommeneent le chaple molt pesant.
Cors et boisines vont tel noise menant,
Que la marine en va tote crollant
Et nes et barges et trestos li Archant.
Molt ot bon cuer qui ne va trebuchant.
Mais Rainouars ne va pas coardant:
De l'estor crient que il ne voist faillant
Et que paien ne s'en tornent fuiant.

Par la bataille es vos poignant Borrel.
O lui estoieut si .xiiii. caiel,
Tuit chevaliers adoubé de novel,
Noirs comme more, merveillos furent bel.
N'i a celui ne portast un flaiel:
Tuit sont de coivre bien ovré a cisel;
Onques n'i orent lances ne panoncel.
Borrels, lor pere, portoit un grant martel
De fin acier, bien ovré a neel.
N'a vestu broigne ne haubert ne elavel,
D'un grant luiton ot endossé la pel
Et si avoit en son chief un chapel
Qui estoit fais de cuir de luitonel;
Ne crient cop d'arme vaillisant un caudel.






























































































De nostre gent fesoit molt graut maissel,
Contre son cop ne valt arme un mautel.
Ocis nos a Guion de Montabel,
Renier de Perche et Girart de Bordel.
Par Alesehans fait de sane tel ruissel,
Se dex n'en pense, qui sauva Daniël,
Encui perdra Guillaumes son revel.
Rainouars vient corant tot un vaucel,
Tint son tinel, qui mal sambloit fuisel.
Tel li dona derrier el haterel,
Que de la teste li espant le cervel.
Tot li desront et costure et capel;
Mort le trebuehe delés un sapinel.
Dist Rainouars : ,,Alés avant, Borrell
Vous me veïstes ja molt petit tosel.
Conut vos ai, com li leus fait l'agnel.
De mon tinel vos ai fait tel bendel,
S'or ne se gardent vo fil de mon cembel,
De mon tinel lor moustrerai l'anel,
Que je fis faire au fevre Lionel;
Je nel dorroie por l'or de Mirabel,
Ains en avrai espandu maiut cervel
De cele gent qui n'aiment Israel.
A vois s'escrie: ,,Si fet cop sont molt bel!"
CXXI
En Alesehans fu la bataille fiere.
Le jor i fist Rainouars mainte biere.
A son tinel fist de Turs tel litiere,
Que sor la terre cuert li sans a riviere.
Paien le fuient et devant et deriere.
Mais tant i ot de la gent aversiere,
Une traitie meinent nos gens arriere.
Synagons vient par mi une bruiere,
En sa compaigne gent de mainte maniere;
Cil de Palerne sont tuit de sa baniere.
Bien fu armés desor Passelevriere,
(Plus tost l'em porte tres par mi la jonchiere,
Faucons ne chace l'aloe menuiere.)
Couvert d"un paile col et chief et croupiere.
Bertran feri devant a l'encontriere;
Par mi l'escu mist la lance pleniere,
Que .c. des mailles del hauberc li dessiere.
Ens el costé li a fait tel saigniere,
Que ne fu saine d'une semaine entiere.
Sa lance brise qui ne fu pas d'osiere.
Onques Bertrans n'en guerpi l'estriviere;
Li quens le fiert devant en mi la chiere
Du brant d'acier, qui fu fait a Baviere.
De la ventaille li rompi la joiere,
Tote la face li fendi par derriere.
Si lor leüst, bataille i eüst fiere.
Mais trop i ot torbillon et poudriere;
L'un ne vit l'autre, tant fu grant la fumiere.
Dist Rainouars: ,,Sainte Marie chiere,
Tenés l'estor, tant que assés i fiere!"

En Aleschans fu li estors mortés.
Paien s'aliënt, si ont lor cors sounés.
,,Or del bien faire, seignor!" dist Desramés
,,Car par no force fuïr les en verrés:
Ni a Francois qui ne soit molt grevés
Et de eombatre travaillés et penés,
Et de nos gens est molt grant la plentés.
Contre un des lor en avrons .xx. d'armés.
Se bien le faites, ves les desbaretés."
Dist Baudus: ,,Sire, or ne vos desrotés,
Car, par Mahon, le chans iert afinés.
Molt me merveil, ou est li vasaus alés
Qui tant a hui de nos gens afolés.
Mais, par Mahon, a cui je sui voës,
Je l'ocirai, s'il puet estre trovés,
Lui et Guillaume, le marchis au cort nes,
Et Aymeri, le viel chenu barbé.
Ja de Francois n'en iert nus esehapés."
,,Biax niés Baudus", dist li rois Desramés,
,,Molt estes fors, ce est la verités.
Mais cil vassaus est si desmesurés,
Que ne crient home qui soit de mere nes;
Car .xv. rois nos a mort et tuës.
Ja de cel mail rien ne li forferés,
Car plus lons est, ce sachiés, ses tinés.
Mais s'aviës un grant mail de ces nes,
Et a mesure fust un poi recopés,
Mien esciënt, adont le conquerrés."
Et dist Baudus: ,,Alés, sel m'aportés !"
.l. Turs i tramist Desramés.
Un molt grant mal de sap fu aportés,
Devant Baudus fu mis et traïnés,
Devers le graile fu un poi recopés,
Et au tenant belement reondés,
Por miels ferir fu environ cirés.
Tant par est grans, ce sachiés, li tinés,
Que par .iiii. homes ne fust ja remuës.
Et cil le prent qui molt fu desfaés,
Ne li pesa qu'un arbrisel ramés,
Bien le manoie et fet ses volentés.
Oës, com iert li paiens figurés.
.xv. piés ot, molt fu grans et quarrés,
Ains si fors hons ne fu de mere nes.
Noire ot la char plus qu'arrement triblés,
Les chevox ot gros et recercelés,
Et les iaus roges con charbons alumés.
Son tinel lieve, en haut s'est escriës.
Et dist Baudus: ,,Or sui tos aprestés.
Desramés sire, alés, si vos seés.
A l'estandart, biax oncles, m'atendés!
De ces de France vos i menrai assés."
Li rois remaint, Baudus s'en est tornés;
Par mi l'estor quist Rainouart assés.
Quant ne le trove, molt en est aïrés;
De nostre gent a tant mort et tuës,
Que de lor sans en estoit grans li gués.
Es vos paiens del tot aseürés,
Molt ont les nos laidis et avilés.
Rainouars est de la presse sevrés,
De fors les autres .ii. arpans mesurés.
Sor son tinel s'est un poi acostés,
Un petitet s'est li bers reposés.
Devers l'Arehant avoit ses euls tornés,
Voit un conroi venir de Turs armés,
Qui donc a primes estoit issus des nes.
Des Sarrasins fu molt grant la plantés;
Rois Haucebiers les a devant guiës.
A grant merveylle estoit ses cors armés:
En son dos ot .ii. vers elmes gemés,
Et a son col .ii. fors escus bendés,
' Ains plus fers hom ne fu de mere nes.
Estrangement demenoit grans fiertés,
Molt estoit fel et de grans crueltés.
Rainouart voit, cele part est alés.
Dist Rainouars: ,,Sarasin, dont venés ?
Estés iluec! Dites que vos volés!
Ge gart l'Archant, li dons m'en est donés.
Si vels bataille, ja mar avant irés.
Encontre toi en sui tos arestés:
Vien te combatre a moi en ~ ces presl
Dist Haucebiers: ,,Tes, fols estrumelés!
Ja hom a pié u'ert par moi adesés.
Tui dras ne valent .ii. deniers moneés;
Ribals semblés qui en ces feus entrés,
Tant i assis, que tos ies eufumés;
Bien sembles sot, si tu estoies res.
Dist Rainouars: ,,Or ne me ramponés!
A vos qu'en tient, se ai dras despennés
Et si mes chars est noyre et hurupés,
Li cuers n'est mie en dras envelopés
N'en vair n'en gris ne en ermin golés,
Ains est ou ventre dedens bien reposés.
Fols est por dras qui tient home en viltés.
Tels est prodom qui chiet en povretés;
Riches mauvés ne vaut .ii. aus pelés,
Petit le pris, de moi est fous clamés.
Se je sui povre, diex m'en dorra assés,
Por lui cuit estre encore coronés
De tote Espaigne et rois et avoës.
Mahon ferai desbrisier les costés,
Si ferai faire eglises et autés
Dou grant avoir qui i est amasés.
La iert Jhesus esauciés et levés
Et li suens cors benoïs et sacrés,
Molt n'ert haucie sainte chrestiëntés.
Dist Haucebiers: ,,Va ta voie, desvés!
Se t'ociroie -- mais ce seroit viltés.
Ensegne moi dant Guillaume au cort nes!"
Dist Rainouars: ,Ores fu mort gités.
En Alischans l'a occis Agentés.
Forment m'en poise, que molt iert mes privés."
Dist Haucebier: ,,Molt est grans vostre des.
Por son amor seras tu ja tuës,
De cest espié par mi le cor botés.
Dist Rainouars: ,,Se dex plest, vos mentés;
Ne ferés mie isi com devisés.
1l a en moi que vos ue esperés.
Par saint Denis! Quant vos m'eschaperés,
Ja mais Guillaume forment n'en forferés."
A icest mot est vers le Turc alés.
Son tinel tint, si l'a amont levé.
Fiert Haucebier sor ses elmes gemés.
Chascuns ert fors, de bon acier, temprés;
Nes empira .ii. deniers moneés.
Encontre mont est li tineus volés.
Dist Rainouars: ,,Or sui bien asotés;
N'a mes en moi ne valor ne bontés.
Se miex ne fier, recreans sui clamés."
Par maltalent fu li tineus levés,
De bien ferir fu molt entalentés.
Tant fort s'afiche, que tos est tressuës.
Fiert Haucebier, que molt est aïrés;
Froisse les elmes, andeus les a froës,
Et les escus frais et esquartelés,
Les .ii. haubers desrous et despanés,
Le chief li brise, les flans et les costés,
Tot a le cors et les menbres froës.
Au bon cheval est li cos devalés,
En .ii. moitiés rompus et tronçonés.
Li tineus bruit com foudres et orés.
Et Rainouars s'est molt bien afermés.
De ci en terre fu li cops avalés,
Plus de .vii. piés est bien dedens entrés;
A icest cop s'est brisiés li tinés.
C'est grans damages, ains n'ert mais restorés
Quant paien voient que li fust est quassés,
Plus de .xx.m. des cuvers desfaés
L'en corent sus et as espiés molés
Et as fausars et as dars empenés.
De totes pars fu li bers encombrés.
Paien li vienent environ de tos les,
Et cil i fiert qui ne s'est point armés;
A ses .ii. poins lor a grans cos donés.
Cui il ataint, molt est mal asenés.
Plus de .ii.c. en a mors et tuës
Et autre tant maumis et avalés.
Mais de paiens fu trop grant la plantés;
Ja fust iluec Rainouars desmembrés,
Quant de son branc s'est li bers ramembrés;
Trait l'a dou fuerre, molt fu grant Ia clartés.
Fiert Golias, qui tenoit Balesgués.
Jusqu'au braier li est li brans colés,
Que la moitié est keüe ens es pres.
A l'autre cop a occis Gliboés,
Par mi les flans sont ambdos tronçonc.
Dist Rainouars: ,,Ceste arme est molt soës.
Bien soit de l'arme qui la ceinst a mon les!
Diex me doinst vivre, qu'encor le voie assés!
Trop longuement m'en estoie oubliës."
A cest cop s'est Rainouars escriës:
,,Sire Guillaume, et car me secorés!
Se ge i muir, molt grant perte i avrés."
Li quens Guillaumes a les mos escoutés,
,,Monjoie!" escrie, ,,chevaliers, or venés!
Rainouars est des paiens atrapés.
Ses tineus est brisiés tos et quassés;
Mau sui baillis, s'il i est afolés."
A ces paroles s'en est poignant alés,
Tos ses lignages est aprés lui tornés
Et Aymeris et ses grans parentés
Et li barnages, qui tant fu alosés.
As brans d'acier ont paiens reculés,
Plus de .x.m. en ont les chiés copés.
A icest poindre les ont desbaretés.
As esperons s'en fuï Desramés,
Et si paien li sont aprés alés;
Li quens Guillaumes les enchauça assés.
Devant la mer est li rois arestés
Et Sinagon poignant tos aïrés
Et Malatars et Malars et Otrés
Et bien .c.m. que Persant que Esclés.
Lors fu l'estors molt fors et adurés.
Mais Rainouars s'en est a eus meslés;
Au brant d"acier lor detrencha les nes
Et les poitrines, les flans et les costés.
Paiens nel voit, n'en soit espoëntés.

Grans fu l'estors, molt l'ont bien maintenu;
Fierent et chaplent et demeinent grant hu.
Paien reclament Mahomet et Cahu
Et Apolin: ,,Car mostrés vo vertu!"
Rainouars a son pere aperceu;
Nomer l'oï, por chou l'a coneu.
Devant lui vient entesé le brant nu.
l li escrie: ,,Biau pere, dont viens tu?
Je sui tes fils, que lonc tens as perdu:
C'est Rainouars, qui tant mal a eu.
Je ne te di amistié ne salu,
Se tu ne crois en deu et en Jhesu
Et ne renoies Mahomet et Cahu
Et tu ne lais ton fol deu malostru
Por cel signor qui el ciel fait vertu.
Tel te donrai de mon brant esmolu,
Que te ferai le chief partir del bu."
Desramés l'ot, tot a le sanc meü;
Dist a son fil: ,,Rainouart, que fais tu?
Molt m'avras hui et mort et confondu,
Car par toi ont François lc champ vaincu.
Je sui tes peres, molt m'as fait irascu,
Ton fillolage m'as chierement vendu.
Forment me poise, quant te voi mescreü.
Querre t'ai fait jusqu'as bones Artu."
Dist Rainouars: ,,N'i donroie un festu.
Ne croi Mahon ne que un chien pandu.
Entre en ta nef, trop i as atendu;
Forment m'en poise, quant si t'ai conseü.
S'or ne m'estoit a reproche tenu,
Ja te tolroie le chief desor le bu."
Dist Desramés: ,,Ains tel honte ne fu.
Fil a putain, fol plait avés meü.
S'or m'atendés, par mon ehief le chanu,
Je vos ferai dolent et irascu."
Point la brehaigne, qui randone menu,
Del branc d'acier a Rainouart feru.
Ne fust la coife, dont ot le chief vestu,
De ci as dens l'eüst tot porfendu.
Dist Rainouars: ,,Or avés trop coru.
S'or devoit estre m'arme adés en fu,
Ne te leroie, s'avras mon branc sentu."
Sore li cort a plain cop estendu.
Desramés a molt grant paor eü;
Ne l'atendist por plain val d'or molu.
En fuie torne, plus n'i a atendu.
Un suen frere a Rainouart conseü,
La teste o l'iaume fist voler el palu.
,,Monjoie!" escrie; ,,Guillaumes, ou es tu?
Por toi ai mort un mien frere Jambu;
Si ferai je Desramé le chanu "
Paien l'entendent, si ont levé le hu.
Plus de .x.m. i sont corant venu
Por Desramé, que il out secoru.

Quant Rainouars ot Borrel abatu,
Prent son martel, a son caint l'a pendu;
Que, s'il avoit son grant tinel perdu,
A cel martel moustreroit aa vertu.
Li fil Borel ont lor pere veü,
Vera Rainorart ceurent tot irascu,
De lor flaiaua ont Rainouart feru,
Demené ont et mt noise et grant hu.

Li fil Borrel firent molt a douter;
.xiiii. furent, tuit jovene bacheler.
Voient lor pero morir et deviër,
Vers Rainouart aceurent com sengler.
De lor flaiaus li vont grans cos doner,
De lor flaiaus li vont grans cos doner
De son capel font les fretes voler.
Dist Rainouars: ,,Or puis trop demorer".
Le tinel lieve, qu'il ot fait viroler,
Par mi les testes lor va grans cos doner.
Au premier cop en fist .v. craventer.
Ains Rainonars ne fina de capler,
Si les ot fait tous a lor fin aler.
Quant s'aresta, si prist a regarder.
Un flaiel prist, sel fist a mont branler ;
Entor son cief l'avoit fait venteler
Menuëment et venir et aler.
Dist Rainouars: ,,Or puet l'en bien prover:
Ceste arme est faite pour les moches tuër,
Pour autre cose nel fist on manovrer.'
Puis les commence par l"estor a jeter,
L'un aprés l'autre a fait si loig voler,
Que il nes puet veoir ne esgarder.

Quant Rainouam ot les flaiaus getés,
Prent son tinel, si s'en est retornés.
Voit un conroi de Sarrasins armés,
Qui dont a primes estoit issus des nes,
Si les condnit Agrapars, li barbés,
A vois s'escrie: , Guillaume!" en sa raison,
,,Ancui seras a grant destruction !"

Agrapars vient poignant tos eslaissiés,
De nostre gent a forment mehaignié,
Comme caiaus a nos gens rechigniés;
Cil qui le voit li sans li est cangiés,
Rainouars fu sous un arbre foillié.
El grant estor avoit tant caploié,
Molt ot grant caut; son elme a deslacié.
Sor son tinel s'est un poi apoiés.
Rainouart voit sor son fust apoié.
ll saut avant, si l'a si capignié,
Jusqu'a la car n'i a cevel laissié,
As ongles durs a le cuir esragié;
Li sans vermail li est aval glaciés.
Dist Rainouars: ,,Bien m'avés capignié,
De mes ceviaus faites trop grant marchié.
Par saint Denis, mar les m'as esragiés!'
Se ne m'en venge, plain sui de malvestiés."

Rainouars fu dolans, ne set que face.
Taste a sa teste, si a trové la place.
Dist Rainouars : ,,Ci a molt laide trace.
S'or ne m'en venge, ja dex bien ne me face!"
Prent son tinel, a ses .ii. mains l'embrace,
Ferir quida le paien en la face.
Mais cil saut sus comme beste sauvage,
Au rechaoir la cuisse li esrage.
Dist Rainouam: ,,Paieus, faites escace ;
De mon tinel avés sentu la trace."
Agrapart saut, par mi le cors l'embrace ;
Par tel aïr ses ongles li enlace,
Que .c. des mailles de l'auberc li deslace.
Au retorner l'a si mors en la face,
Que li clers sans tot contre va l'en glace.
Par tel aïr prent celui par la brace,
Que de son cors un des bras li esrage.
Vousist ou non, le giete en mi la place.
,,Va tu", dist il, ,ja dex bien ne te face.
Sainte Marie, com or me cuist la face!"

Rainouars fu dolans, si se combat,
Que de sa plaie li sans vermaus li bat.
Dist Rainouars: ,,Molt ai or le cuer mat
Por seulement la morsure d'un cat.
Or me demain a guise de couart.
Mes par la foi que doi saint Liënart,
Ains que m'en parte, ferai tel essart
A mon tinel, qui les grans cos depart,
Ne mangerai ja mais de pois au lart."
Cil li revient a guise de lupart,
Par mi les flans enbraça Rainouart,
Les mailles ront de l'aubert de damart,
La car li perce ausi com d'un fausart
Et Rainouars a ses puins le depart.
CXXVlM .
Rainouars fu dolans et forment jure.
Li Turs le tient par endroit la chainture,
Vers Rainouart a levee la hure,
Vers lui l'estraint, si grondille et murmure.
Dist Rainouars: ,,Mauvaise creature,
Com par as ore ideuse esgardeüre.
Et dex confonde si faite engendrëure!
Diables ies, bien le voi a droiture;
Hom ne fust pas de si laide figure.
Dex, sire pere, aidiés, que je n'i muire!"

Li Sarrasins fu durement iriés.
Rainouart tint, si s'est sor lui plongiés;
Les sorchiels lieve, s'a les dens reschigniés.
Dist Rainouars: ,Cis hom est enragiés.
Ainc mais de rien ne fui si esmaiés.
Fil a putain', dist il, ,car me laissiés !'
Dont s'est forment Rainouars airiés,
Le Turc saisist a .ii. mains par les piés.
ja l'i eüst tronchonés et brisiés,
Mais il s'estort, s'est ariere glaciés.
En sus se trait, tant qu'il fu refroidiés.

Li Sarrasins fu molt de pute orine.
Rainouart voit, si l'esgarde et reschigne,
Les levres muet et des dens li rabine.
Dist Rainouars: ,Molt as pute racme;
Tres bien resembles de lignage au singe.'
Et li paiens vint courant de ravine.
Rainouars lieve le tinel de sapine;
Tel cop li doune par de desus l'eschine,
Qu'il l'abat mort delés une aube espine.
Dist Rainouars: ,,Tien ore a bone estrine!
Tu commenças premerains l'aatine.

D or en avant te pardoins ma haïne.
A taut s'en va, son tinel en traine.

Quant Rainouars ot mort le mescreant
Lom s'en retorne son tinel trainaut.
Son elme lace molt bel et avenant.
Li jors fu biaus et li-estors pesant;
A l'estandart sonent li olifant.
François escriënt Monjoie la vaillant,
Et Sarrasin ,,Mahon et Tervagant!"
De tel bataille u'est nus bom qui vos cant.
A tant es vos Crucados apoignant
Un Sarrasin, molt fu de let semblant
Et chevalchoit un destrier Aufricant,
Lonc a le poil par terre trainant.
N'a si grant home de si qu'en Oriant,
Qui avenist a son arçon devaut.
Cil qui fu sus le va esperounant,
Tint une mace molt merveilleuse et grant,
De nostre gent aloit molt damagant,
Tant en ocist com li vient a talent.
Mais Rainouars li corut au devant:
Estés, vassal", dist il, ,n'irés avant !
Quar me rendés cele mace pesant!
C'est le treü que je gart de l'Archant.
Dist Crucados: ,,Ribaut, alés avant!
Gaçon me sembles qui en fours va jesant.
Fui toi de ci, ne me va ramponant!
Ou se ce non, par mon deu Tervagant,
Ja te ferrai el visage devant."
Dist Rainouars: ,,Et je mius ne demant.
Mais tant i a, que je ferrai avant."
Son tinel lieve, si le va paumoiaut.
Le paieu fiert sor son iaume luisant,
Jusqu'en la sele le va tot esmiant.
Ocis eüst le destrier auferrant,
Mais le tinel ala escolorgant.
Le cheval prist por ce qu'il le vit grant.
Dist Rainouars: ,,Molt ai le cuer dolant
Que cil glouton me vont si laidengant.
Garçon me claiment, ribaut a pié trotaut
Or monterai desor cest auferrant:
Chevaliers iere des or mais en avant."

Rainouars tint le destrier a grant joie
A une main par la regne de soie.
Le cheval fronche, durement se desroie
Por le tinel, que voit que cil paumoie.
Mais Rainouars de rien ne s'en esfroie.
Tint le cheval et a monter colloie.
Quant se porpense, si rentre en autre voie.
Dist Rainouars: ,Volentiers monteroie,
Mais il me semble que le cuer m'afebloie.
Et mon tinel, comment le porteroie?
Ce m'est a vis, certes, que je foloie.
Mon esciënt, je cuit que je charroie."
CXXXM.
Rainouars fu en mi la sablonniere;
Tint le cheval par la regne doubliere.
Del cevaucier n'estoit pas costumiere;
De la cuisine counoist mius la fumiere,
Quant elle en ist plus grant et plus pleniere.
Quant du monter, onques n'i quist estriere,
Saut en la sele tot ce devant deriere,
Devers la queue a tornee sa ciere.
De ses talons le hurte par deriere
Et li chevaus s'en fuit comme levriere
Tot coutre val par mi une bruiere.
Dist Rainouars: ,,Ceste jument est fiere.
Se je seüsse que fust de tel maniere,
Je n'i montasse por tot l'or de Baiviere.
Aide, dex, voir pere justisiere,
Que je ne chie a val ceste rociere!"
Issi faisoit Rainouars sa proiere
Et cevaucoit et faisoit laide ciere.
Ains n'en sot mot, si cai par derriere,
Si li chaï sa grant perce pleniere.
Li bers se tint a la keue derriere,
Et li chevaus le trait par la poudriere.
Ains ne fina jusqu'a une riviere;
Illuec laissa Rainouart en l'ordiere.

Quant Rainouars fu a terre caüs,
Plus tost qu'il pot est en piés resalus.
Le ceval prist, quar molt fu irascus.
,,Va tu, dist il, ,,tu soies confondus!
D'un de ses poins l'a si .ii. cox ferus,
Que li cevaus est a term ceüs.
Et Rainouars est ariero corus.
,,Sainte Marie", dist il, ,,ou est mes fus?
Se je le perç, Guillaumes est vaincus!'

diaus fu li jors, la calor est levee
Et la bataille fu grant et la mellee,
De toutes pars fu molt grant la huée.
Es Walegrape le font d'une vallee;
N'ot si fort hom jusqu'a la mer betee.
Tote sa gent avoit ja trespassee.
Un croc portoit, dont la pointe est doree.
Par Aleschans a no gent malmenee,
Ne puet avoir vers lui arme duree.
Cil a la perce Rainouart encontee;
Nel puet lever, si l'en a trainee
Trusqu'a un mont sous l'olive ramee.
La s'est assis, si l'a molt esgardee.

Cil Walegrape fu molt hisdeus et fors.
.xiiii. piés ot de longor par cors,
Rouse ot la barbe, si ot les cevels sors,
Le neis agu ausi com un butors.
Les dens ot lons plus que sanglers ne pors
Et de sa bouce li pent la langue fors
Grant demi pié. Molt est fel et entors.
Le tinel lieve Rainouart par le gros;
Ains que il l'ait, sera li estom fors;
Se diex n'en pense, Rainouars sera mors.
Ainc par un home ne fu mais si detors.

Cil Walegrape ot le corage fier
Et le cors grant, parcreü et plenier.
Il n'avoit hiaume ne nul auberc doblier,
Espee çainte ne escu de quartier.
Ains ne monta sor mul ne sor destrier,
Hais en un cuir velu s'iert fait lacier;
De serpent iert; ne prise arme uu denier.
Qui li ve'ist nos François damagier
O le grant croc, ocire et detrencier
Molt l'en deüst en l'estor resognier.
Desous un arbre s'asist por refroidier.
Rainouars garde, s'a veü l'aversier.
Bien reconnut sous l'arbre son levier.
Se il l'avoit, ja s'iroit esaaier,
Se il pooit encontrer cel briquier.

Vers Walegrape vint Rainouars li preus.
D'a lui parler est forment anglosseus,
De son tinel ravoir est covoiteus.
Il vint corant au paien comme leus,
Qui iert asis desous l'arbre tous seus;
Son fust li tout, ne fu pas pereceus.
Et Walegrape saut sus com hom ireus,
Il prent son croc, si rooille les eus.
Dist Rainouars: ,Molt es ores hi deus.
Car me dis ore, se es homme morteus.
De nos François as fet maint dolereus.
Tu ne ses mie quels jeus fet mes tineus.
Dist Walegrapes: Tais toi fox enviéus!
Tant par es povres et chaitis ennuiéus,
En la cuisine as esté, ce quit, queus.
Molt par es fox, quant ci es venus seus.
S'en ta compaigne en avoit .xx. et deus,
Ses ociroie, ains que caut li soleus."
Dist Rainouars: ,,Molt es ore orgueilleus.
Ains que m'eschapes, te ferai tot honteus;
Tel te donrai par desor cel veleus,
Que de ta teste ferai voler les eus.

Li dui vassal furent molt ahati.
De bien combattre furent tout arami.
Walegrape a Rainouart envaï,
A son grant croc l'a par l'auberc saisi.
A lui le sache, forment le porfendi,
Que .c. des mailles de l'aubert li ronpi.
Ens el costé le croc le consui,
Grant plaine paume de la car li fendi;
Li sans vermaus a la terre en caï.
Quant Rainouars se sent si mal bailli,
Tel duel en a, tot a le sens marri.
Son tinel lieve, a .ii. mains le saisi,
Fiert Walegrape la ou le consui:
Desus le cief, que tot l'a estordi.
Fort fu la pel qui le chief li couvri,
Ne l'empira vaillisant un espi.
Encontre mont li tinés resorti,
Et Walegrapes l'a si del croc saisi,
Petit s'en faut que tot nel porfendi.

Rainouars voit son sanc par mi sa plaie;
De son costé jusqu'au talon li raie.
Il jure deu, la paterne veraie:
Malvais sera, s'encor ne s'i essaie.
Tint son tinel, au ferir se rassaie,
Sor la cuirie merveilleus cop li paie;
Mais ne l'enpire pas un bouton de haie,
Dont fu dolent Rainouars, si s'esmaie.

Des .ii. vasaus fu li estors pesans;
Grans cos se donent es costés et es flans.
De l'autre part contre val les Archans
Se recombat Guillaumes li vaillans
Et Aimeris a tous ses .vi. enfans.
Tele entente ont envers les soudiaus,
Ne lor remembre d'ome qui soit vivans;
Que tant i a et rois et amirans,
Contre un des nos i a .c. mescreans.
Si nos ociént et afolent nos Frans.
Et François criént: ,,Jhesu Crist, roiamans,
Soiés nous hui aide et secouraus!
Qu'est devenus Rainouars li vaillans?
Au grant besoig nos est ore faillaus.
N'i a celui qui ne soit esmians.
Mais ne lor vaut le pris de .ii. besans;
Que Rainouars ne lor puet estre aidans.
Quar Walegrapes, li cuvers mescreans,
En tel destroit le tient li souduians,
Que par la bouce li est volés li saus.

Desous l'Archant, soua un arbre ramé
Sont li vasal ambedui aresté,
De bien ferir sont molt entalenté.
Rainouars hauce sou grant tinel quarré,
Fiert Walegrape, quant bien l'ot avisé.
Fort fu la pel, de vielle antiquité,
Ne l'empira un denier moneé.
Grans fu li cos, s'a le Turc estouné;
Vousist ou non, .ii. tors a cancelé.
Dont braist li Turs, si a un cri geté,
La terre en crolle environ de tout le.
Fierement a Rainouart regardé,
Molt roidement a son croc entesé,
El haterel a Rainouart cobré.
Puis l'a saisi a son aubert safré;
Si l'a li Turs et enpoint et boute,
Qu'agenoillier l'a fait outre son;gre.
Rainouars saut, n'a mie demoré.

Quant Rainouars a le paien veü
Qui a son croc l'a si fort porfendu,
Tel dnel en a, tot a le sanc meü.
Prent son tinel par molt ruiste vertu,
Ja l'en ferist desus le cuir velu.
Mais Walegrapes fist de son croc escu;
Li cox fu grans. au croc l'a receü.
La est au Turc forment mesavenu,
En .ii. moitiés li a son croc rompu.

Rainouars voit la grande mescheance.
Dist au paien: ,,Tu es en la balance.
Car te renoie et si t'en vien en Fmnce!"
Dist Walegrapes: ,,Or as dit grant enfance.
Tant com je tiegne de mon grant croc le manche,
Ne redot je ton tinel une lance.
Poi te vaudra tote ta grant poisance:
Encui morras a molt grande viltance."
CXLMI.
Rainouars fu en mi le pre herbu,
Tint son tinel, onques mieudres ne fu.
Dist Rainouars: ,,Comment te contiens tu?
Tu vois molt bien, tu as ton croc perdu;
Ne te vaut mais ta grant force im festu.
Di, croiras tu ou digne non Jhesu?
Se tu nel fais, ja t'avrai confondu."
Dist Walegrapes: ,,Tais toi, ribaut tondu!
Mauvais signor as ci devaut eü
Qui si te laist aler despris et nu."
A ces paroles l'a saisi par le bu.
Rainouars saut, quant l'a aperceii ;
Son tinel gete desus le pre herbu
Et a molt bien a luitier entendu.
Tant ont entr'eus la luite maintenu,
Qu'eneontre terre sont a un flat ceü.
' Mais Walegrapes fu molt de grant vertu,
Tous premerains est en piés resaillu.
Prent le tinel Rainouart, qu'a veü;
Lever le cuide, mais il i a falu:
Nel puet lever en avant de son bu.
En boutant a Rainouart si feru,
Mien esciënt ja l'eüst abatu;
Mais Rainouars ne l'a pas atendu,
Fiiiant li va entor l'arbre foillu.

Rainouars fu tous seus ens el prael,
De son tinel n'a joie ne revel.
' Or eüst il grant mestier del martel
Que il conquist, quant il ocist Borrel.
De l'arbre fait contre le Turc castel.
Cil le decace entor a son fuisel;
Li bers reclaime le baron saint Marcel.
Dist Walegrapes : ,,Or entent, ribaudel!
Croiras tu point el roi Luciabel?
Se tost nel crois, ja avras tel cembel,
Que de ton cief t'abatrai le cervel."
Dist Rainouars: ,,Or as bien ton revel.
Mal dehait ait par mi le haterel
De moie part, sire, cui il est bel !"
Lors remembra Rainouart del martel
Que il conquist, quaut il ocist Borel.
De son çaint l'oste bien ovré a cisel,
Fiert Walegrape deseur le haterel.
Desus l'espaule est rompue la pel,
En .ii. moitiés est brisiés le martel.
Mais neporquant li dona tel bendel,
Que a genous l'abati el prael.
Le grant tinel li cai el ruisel,
Et Rainouars le saisi par l'anel,
Si li dona un si grant hatiplel,
Que de son cief li cai le capel.
lssi maintiennent longement le cembel.

Dist Rainouars: ,,Or entent, Walegrape !
Je rai mon fust; ne quich que mais m'escape,
Ains t'en avrai doné tele soupape,
Nel porteroies por étot l'or de Halape
La merci deu, or es tu en la trape;
Or te convient remaintenir le chaple.
Se ne renoies Apolin et Sorape
Et tous tes dex, que ne pris une nape,
Je te dorrai tel cop sor cele chape,
Ne te vaudra vaillesant une hape."
Dist le paien: ,,Molt sembles vain et vape."
A ces paroles Rainouars le refrape
Et Walegrapes son tinel li rehape.
Encor voudra remaintenir le chaple.

Or est li Turs auques asseürés;
Le tinel tint Rainouart, qu'est quarrés;
Ne le puet pas bien tenir a ses les.
De bien bouter est molt entalentés,
A Rainouart a dit ses volentés:
,,Esta, vassaus, ne soies esfreés !
D'une grant chose me sui aporpensés:
Com as tu nom et de quel terre iés nes?
Qui est tes peres et tes amis charnés?"
Dist Rainouars : ,,Aparmain le savrés,
Ja voir por toi nen ert mes noms celés.
Rainouars sui et d'Espaigne sui nes.
Mes peres est li fors rois Desramés
Et est mis oncles Tiebaus, li biaus armés,
Et sont mi frere Jambus et Persagués
Et Agolfare, Boreax et Maltriblés,
Esclaria%x et Quariax et Otrés
Et Malatara et Malars et Malés
Et Mirabel et Moriaus et Barnés
Et Walegrapes, ce cuit, est li ainsnés.
J'ai .xv. freres, trestous rois coronés,
Fors moi tot seul, qui en sui li puisnés.
Ce m'est a vis, bien sui enparentés,
Mais je nes pris .ii. deniem monneés.
Desor Palerue fui pris et achatés,
Quant g'iere jovenes en mon petit aé.
Rois Loëis, qui de France est casés,
La m'acata .c. mars d'argent pesés.
A Monloon fui avec lui menés,
En la cuisine ai plus de .vii. ans mes,
Ou j'ai esté sovent bien conreés;
D"un manger faire sui bien endoctrinés.
ça m'amena Guillaumes au cort nes.
En cest estor me fuse bien provés,
Mais un petit sui vers toi encombrés:
Mon tinel tiens, et je sui desarmés.
Ce m'est a vis, tu tiens ore les des.
Mais, se m'en fusse hui matin porpensés,
De cest domage me fusse bien gardés.
Dedens mon poing l'eüsse bien gluë,
Mon grant tinel, que vos ore tenés;
Ne me fust mie si sovent eschapés.
Si m'aist dex, molt sui maleürés !
Se or endroit mon tinel ne rendés,
Vers vous sera richement rachatés,
.c. mars d'argent en balance pesés."
Li paiens l'ot, si s'est haut escriës:
,Mahomet sire, tu soies aorés!
Rainouars frere, bien soiés vos trovés !
Je sui vos frere, ja mar le mescrerés.
Venés ça, fmre, por Mahon m'acolés!"
Dist Rainouars: ,Vassal, en sus estés !
Si m'aist dex, n'iere de vos privés,
S'auçois nen estes batisiés et levés.
Adont vous iert mes coros pardounés.'
Dist Walegrapes: ,,Or i soit li maufés!"

Dist Walegrapes: ,Rainouars, biax amis,
Je sui tes freres, par foi le te plevis.
Molt est por toi rois Desramés maris.
Par tot le mont t'a on cerchié et quis;
Mais je ne sai ou as esté norris.
Forment iés ore et muës et noircis,
Ne te conois fors seulement as dis.
Car t'en revieg en cest nostre pais
Et croi Mahon, qui tant est poéstis!
Coronés eres, ains que past li tiers dis."
Dist Rainouam : ,Tais toi, dieu anemis !
Je ne sui pas si fols ne esbahis,
Que dieu guerpise por les tiens dieus chaitis."
Li paiens l'ot, s'en fu tous esmaris.

Dist Walegrapes: ,Rainouars, ne foloie;
Quar croi Mahon, si entre en bonne voie!
Coronés ieres encui a molt grant joie."
Plus que un cien, que jou ne le voroie.
Por nule rien ma loi ne guerpiroie,
Que dex douna por aler droite voie."
Dist Walegrapes: ,,Fox est qui te castoie,
Car tu es chains de molt pute coroie.
Ains, voir, ta mere ne resembla la moie;
" Engendrés fus d'une feme de joie,
Qui volentiem prendoit d'autrui monoie.
Or te ferai qu'a home ne feroie:
S'a cest tinel or endroit t'ocioie,
Ce m'est a vis que malvestié feroie.''
Le tinel jete en sus hors de la voie,
Et Renouars i cort, qui a grant joie;
Prent son tinel, entor lui le tornoie.
Et Renoars durement s'agremoie;
Prent Walegrape, a ,ii. mains le paumoie;
Vousist ou non, .iiii. tors le tornoie,
Et Walegrape si fort le repaumoie,
Qu'entre ses bras l'eschine li reploie.
Lors mcommence fierement le harnoie.

Fier sont li caple et mervillous li hu.
François i fierent a force et a vertu,
Mais tant i a de la geste Cahu,
Contre un des nos sont .xxx. mescreü.
,,Dex", dist Guillaumes, ,,Rainouart ai perdu;
Mené, l'en ont li cuvert malostru.
Or sai je bien, mi home sont vaincu.
S'il le seüst, tost fussiés secoru."
Mais Walegrape le tint si par le bu,
Petit s'en faut qu'il ne l'a deronpu,
Et Rainonars le ra si bien tenu,
Que des nonblis li saut li sans a ru.
Tant ont entr'aus au luitier entendu,
Qu'a terre sont .iii. fois entrebatu
Et par .iii. fois sont en piés resalu.
Taut a l'uu l'autre a ses poins debatu,
Qu'a terre sont tuit ensamble caü.

Li vasal gisent sous les arbres foillis,
Les cervels ont et les ciés estordis.
De la grant paine s'est chascuns endormis.
Se dex n'en pense, li rois de paradis,
Ancui sera Rainouars mal baillis.
Molt le regrete Aimer li chaitis,
Sor tous les autres Guillaumes li marchis.
Mais as couars n'en est ne gus ne ris,
Ains le regretent et pleurent a haus cris:
,,Rainouars, sire, bons cevaliers eslis,
Se te perdons, Rainouars, biaus amis,
N'i a celui, ne soit de la mort fis."
Li qnens Guillaumes fu forment esbahis;
Une orison commence li marchis:
,,Glorious dex, qui le mont establis
Et home et feme destinas et fesis,
Osiax et bestes et les grans gaus foillis
Et ciel et terre, infier et paradis,
Les egues douces et les poisons petis;
Le soleil, sire, fesis, dex Jhesu Cris,
Et car et sauc en la vierge presis.
Virgene ert devant et sera mais tos dis,
Et sans travail, sire, de li nasquis;
Ne fu au nestre fors Josef, ses amis,
Et une dame qui avoit cler le vis,
Sainte Honestaise ot nom, ce m'est a vis.
N'ot nule main, ains ot les bras honis.
A ses moignons fu ens dex recoillis.
Si tost com t'ot entre ses dos bras pris,
Ot plaines mains et lons dois et traitis.
Et des .iii. rois, sim, fustes requis.
Si com c'est voirs et jel croi et devis,
De Rainouart soies gardes et fis.
Gardés son cors, que il ne soit ocis."
Et quant li quens ot tous ses dis fenis,
Monjoie! escrie, s'a Francois esbaudis.
Don refu grans et fors li poigneis.
Mais as conam est grans li ploreis,
Por Rainouart est cascuns esmaris.
Li auquant doutent qu'il ne soit convertis
Et vers paiens alés et relenquis.
Mais non est pas, tout en soient il fis;
Ains gist pasmés sovis com uns roncis
Et Walegrape, ses mortex anemis,
Cil Walegrape s'est premiers esperis.
Coiement est li paiens sus saillis.
Quaut il ne fu de Rainouart oïs,
Prent le tinel, qui jut sor le lairis.
Vers Rainouart s'en vient tous aramis,
Ferir le vot en boutant el cervis;
Mais nel levast por tout l'or de Paris.
Porpensa soi qu'il seroit mal baillis,
Se Rainouars n'iert a un cop ocis.
En sus se trait, s'a le tinel jus mis;
Une autre chose li est venue en vis.

Rois Walegrapes vit le tinel trop grant.
Ne le puet mie lever a son talant;
Celui maudist qui le fist issi grant.
De grant voisdie se va aporpensant.
De sa coroie se deschaint maintenant,
Qui lee estoit .ii. piés en un tenant,
Un lac en fait mervellous et courant,
Vers Rainouart vient Walegrape a tant.
Ja l'estranglast par le mien ensiant,
Mais li las va par le milieu ronpant.
Il le reprent, si le va renoant;
Las estrias fera fort et tenant.

Cil Walegrapes fu molt de male estras.
Tint la eoroie, si jeta un compas;
Isnelement fist les las estrias,
Vers Rainouart s'en vient plus que le pas,
El col li met li cuvers satauas.
Quant dut sachier, si deronpi li las.
Dist Walegrapes: ,Apolin, Satanas,
Or voi je bien que ja ne m'aideras.
Voir, qui te croit, pires est que Judas.
Se cis s'esvelle, recreans sui et mas.
Car forment sui et travailliés et las,
Et cis deables est fors, s'a durs les bras.
Se je l'ataign, jeté ai ambes as."
A ces paroles s'en torne isnel le pas.

Cil Walegrapes ot forment le cuer sage.
Rainouart voit gisant desor l'erbage;
Bien set qu'il a en lui grant vaselage.
Se il l'ataint, tost i avra domage.
Son tinel prist, qui gist desor l'erbage,
Si le traïne par mi un val ombrage.
S'il puet venir sor la mer au rivage,
Ens le metra; ce disit en son corage.
Et Rainouars, qui se gist en l'erbage,
Resaut en piés, de noient ne se targe.
Quant il ne vit le Sarrasin aufage
Ne son tinel, a poi que il n'enrage.
Il cort aprés, n'i fist lonc arestage;
Ausi le suit comme cien de boscage.

Rainouars s'est desous l'arbre levés,
Si se regarde environ et en les;
De Walegrape ne set ou est alés.
De son tinel s'est molt tost ramembrés.
Quaut ne le trueve, set qu'il en est portés.
Lors fait tel duel, ja mais tel ne verés.
Puis s'en torna tout contre val les pres,
Trueve la trace, si com il est alés.
Tant a coru Rainouars li dervés,
Voit Walegrape, qui s'en fuit abrievés.
Del tinel traire estoit ja tous lassés.
Rainouars keurt aprés, s'est aroutés.
A vois s'escrie : ,,Cuvert, n'i garirés;
Malvaisement vous en estes enblés.
Laissiés mon fust, ne le me traïnés!
Malvaise honor, ce m'est vis, li portés.
Lieve le fust, fel cuvert parjurés,
Ja t'en sera li guerredons donés."
Li paiena l'ot, vers lui est retorués.]

Renouars prent la grant perche quarree;
Il la paumoie, contre mont l'a levee.
Fiert Valegrape; tele li a donee,
Que le cuirain ni pot avoir duree.
Tout li descire desi qu'en l'eschinee.
Dist Renoars: ,Une eu avez portee.
Tu es mis freres, c'est verité provee;
Quar croiz en dieu, qui fist ciel et rousee,
Et en Marie, qui roine est clamee!
Se tu le fez, t'ame sera salvee."
Le paiens l'ot, s'a la teste crollee:
,,Je n'i creroie por l'or d'une contree."
Dist Renoars: ,,Tu as fole pensee.
Quant tu ne croiz en la virge henoree,
Je t'ocirai a ma perche quarree."

Grant fu l'estor et longuement dura.
Et Rainouars le paien regarda.
Cil Walegrapes ariere retorna,
Ne fuira mais, ancois se combatra.
Le tinel prist, a .ii. mains l'enbraca,
Vers Rainouart ruistement le laucha.
Ja l'eüst mort, mais il se destorna;
Au rechair ens el pre l'estecha,
Que li tineus .iiii. piés i entra;
Et Rainouars l'a pris, si l'en leva.
Tot maintenant de Bertrant li membra
Qui del tinel bouter li enseigna.
Prent le tinel, contre mont le haucha,
Le bout deriere sous s'asele acola.
Fiert Walegrape, en boutant le heurta
Par tel aïr, que tout en tressua;
Sor le costé si forment l'assena,
Que le fort cuir rompi et desevia;
Ront li les costes et le cuer li creva.
Le paien chiet, un si grant bret jeta,
Jusqu'en l'Archaut tote terre en crolla
Et en la mer la vois en resona.
Et Rainouars s'estut, si l'esgarda.
Or se repent de ce que ocis l'a.

Rainouars voit morir son frere et braire.
Lors a tel duel, ne set qu'il puisse faire.
Or le regrete molt bien a vois acaire.
,,He las", dist il, ,,com sui mortels pecaire!
Quant j'ai ocis mon frere de ma maire.
Or sai je bien, pires sui que murdraire.
Mais c'ai je dit? molt sui ore contraire.
Ja n'est mon fust mon cousin ne mon fraire,
Ne je ne sui ses niés ne ses compaire.
S'il fait folie, droit est qu'il le compaire."

Quant paien voient Walegrape est vencus,
De ses barons s'en fuient tout li plus.
De ce fu molt Rainouars irascus,
Qu'a sou tinel nes a tous confondus.
,,A las!", dist il, ,com or sui durfeüs.
N'ai nul souler, ains ai les piés tos nus,
Par .xxx. lius m'en est li sans corus,
Ne puis mes courre par ces callaus agus.
Se or m'escapent cist paien mescreüs,
Par toute France sera mes los perdus."
Un grant barat porpensa li tondus:
Il se fist mort, a la terre est caüs;
Un grant bret jete, com fust a mort ferus;
Mes toutes voies fu bien le fust tenus.
.m. Sarrasin i viennent a escus
Qui tuit esgardent Rainouart qni gist jus.
Cil est tuës qui nos a confondus."

Sarrasin cuident que Rainouars soit mors.
Plus de ,xx.m. i viennent les galos,
Rainouart boutent de lances et de cros.
Il sailli sus, aussi brait com un tors.
Paien le voient, si li tornent les dos,
Et Rainouars les suit de molt grans tros.
De son tinel brise as paiens les dos;
Puis lor escrie et lor dit a briés mos:
,,Fil a putain, mar m'i avés enclos.
Ne puis avoir un seul jor de repos."

Rainonars tint a .ii. puins la macue;
Cil qu'il ataint, a un cop mort le rue.
Es vous un Turc une voie batue,
Grishart ot nom, d'oltre l'Isle Perdue,
Et fu sa fille Guinehart la bocue;
Ja por mengier la car d'un homme crue
A l'orde vielle ne covenra aüe.
Grishart portoit une hache molue,
Fiert Rainouart, durement s'esvertue,
L'iaume li trenche et la brogue menue;
Jusqu'a la char est la hache corue,
Li sans cheï desor l'erbe menue.
Dist Rainouars: ,Or en ai une eüe.
Par tens vos iert molt richement rendue."

Grant fu l'estor, merveillos et mortaus.
Et Rainouars fu legiem et isneaus.
Et dist Grishart: ,Qui estes vos, ribaus?
Chetis resembles molt bien a tes drapiaus.
En la cuisine as rosti des mustiaus
Et as torchiés les pos et les vessiaus.
Mais solement por ce que tu es biaus,
Je te dorrai et cités et castiaus
Et ma semur, qui a non Florechaus;
C'est cele dame qui porte cele faus.
Rois en seras, ains que cout li solaus.
Si lai tes dex qui ne valent .ii. aus."
Dist Rainouars: ,,F'ius a putain, ribaus,
Mar i passastes, si m'ait saint Thomas!"
Il passe avant, ains ne fu arestaus;
Fiert le paien desor l'iaume a esmaus.
Ne li valut ne coife ne chapiaus,
Que a ses piés n'en pende li cervaus.
Dist Rainouam: ,,Poise bien cest fuissaus!
Ja mais n'irés a tresches ne a baus."
A ces paroles i vient li rois Tiebaus
Et Desramés et .xiiii. amiraus
Et .xxx.m. de paiens desloiaus.
Se dex n'en pense, le pere esperitaus,
Rainouars iert delivrés as vassaus.

Grant fu la noise, li cris et la huëe,
Sonent boisines et cors a la menee.
Li quens Guillames a la noise escoutee,
Monjoie! escrie, sa gent a assemblee.
Se dex n'en pense, qui fist ciel et rousee,
Cele compaigne sera desbaretee.
Li amiraus avoit sa gent mandee,
N'ot remés Tnrc jusqu'en la mer betee.
.ccc. buisines sonent a la menee,
Tous en tentist li mons et la valee.
Li quens Guillaumes a sa vois haut levee,
S'ensegne escrie a molt grant alenee
Le destrier broche la regne abandonee,
Tint un espiel qui l'alemele ot lee.
Le roi de Cordes, qui l'esiele ot mandee,
Feri li quens sor l'a brogne doree.
Desor la boucle la fendue et copee,
La vielle broigne desrote et despanee,
Par mi le cors est l'ensegne passee,
Mort le trebuche devant lui en la pree.
Fiert s'en la presse, si a traite l'espee,
Et Aimeris le suit de randonee
Et tont si fil a graut esperonee.
Se dex n'en pense et sa vertu nomee,
Cele conpagne est trop abandonee.
Et quant Flohart a oï la criée
Et la parole oïe et escoutee
Que Rainouars a la perche quarree
A mort son frere, qui gist gueule baee,
Elle saut sus trestote eschevelee.
.xv. piés ot, tant l'ont Francois esmee,
D'un cuir de bugle estoit enveloppee.
O tot sa faus est en l'estor entme.
De gent tuër estoit toute lasee;
Qui ele ataint, toute a sa vie usee.
Contre sa faus n'a nule arme duree,
Autresi bruit con foudres destelee;
A chescun cop l'orde viele dervee
Ocit de gent une grant charetee.
A Rainouart l'a Guillaumes mostree.
,,Dex," dist Guillaumes," sainte virge henoree,
Quel beste est ce que je voi la armee?
De nostre gent fet molt grant lapidee.
S'ele vit longues, ja n'i avrons duree."
Dist Rainouars: ,F'olie avés pensee;
Je l'ocirai a ma perche quarme."
Es vos Flohart corant de randonee,
De sa bouche ist une si grant fumee,
Trestote l'ost en fu empullentee.
Et Rainouars li vient a l'encontree,
Si li escrie: ,,Pute vielle desvee,
Quels vis diables vous ont d'enfer gitee?
De quex maufés fustes vos engendree,
Puis que vous estes reine coronee?
Deüssiés estre en vo chambre pavee
O un maufé qui vous eüst amee.
Por plaine mine de bons besans comblee
Ne vous voudroie avoir despucelee."
Quant Flohart l'ot, a poi n'est forsenee;
Si li escrie: ,,Ribaut, soufle tostee!
Par Mahomet, mar m'avés ramponee!
De ceste faus te dorrai tel colee,
Ja mais par toi n'iert paiele escuree
Ne pos torchiés ne chaudriere escumee."
El passe avant, s'a la faus entesee,
Et Rainouars l'a forment redoutee.
Contre la faus a la perche jetee,
Tranche le fer dont elle estoit bendee,
Grant demi pié est en la perche entree.
Rainouars sache et la vielle a tiree;
Et sa faus est en .ii. moitiés froee.
C'est une chose qui Rainouart agree.

Rainouars voit la grant faus pecoie,
Graut joie en ot; la vielle fu irie,
Del poing le fiert par dejouste l'oie,
Que .ii. des dens li pecoie et esmie.
Dist Rainouars: ,,Bone m'avés paie."
Il saut avaut, la vielle a embracie
Et elle lui, ne fu mie esbahie.
Par tel vertu, nel mescreés vos mie,
Qu'a Rainouart a l'eschine ploie.
Mais Rainouars a la teste guenchie,
Car la puors de Flohart le cuivrie,
Qui plus puoit que charoigne porrie.
Et Flohart a la ventaille saisie,
As dens li a del hauberc esrachie;
Ausi l'anglot, que ce fust formagie.
Dist Rainouars: ,Dame sainte Marie,
A vous commant et mon cors et ma vie.
Grant poor ai que ceste ne m'ocie."

Quant Rainouars voit Flohart qui desroie,
Molt la redoute; por quoi en mentiroie?
Deu reclama et dolcement li proie:
,,Saint Liënart, qui les prisous desloie,
Saint Juliën, mon tinel vous otroie:
Sor vostre autel de bon cuer le metroie,
Se de cest champ le pris porter pouoie,"
Fiert la paiene, que le cors li pecoie.
Elle chiet morte et s'estent et patoie.
Dist Rainouars: ,,Jesés vous toute coie,
Vielle puuaise! Gardés que ne vous oie!"
Son tinel prent, si le baisse et paumoie.
Dist Rainouars: Certes ne vos donroie,
Sire tinel, por la cité de Troie.
Mais li bon saint vous avra toute voie."

Quant Rainouars ot Grishart abatu
Et sa seror, qui molt ot de vertu,
Ariere torne a plain cop estendu.
En la bataille se refiert de vertu,
Tant en abat, covert sont li palu;
La graignor presse a molt tost derompu.
Francois le voient, si li rendent salu.
A ces paroles es Desramé venu;
En sa compaigne .xl.m. escu.
La ou il torne, sont Francois irascu;
Les chiés lor trenche au branc d'acier molu.
Mais Rainouars en a grant duel eü:
Bien a son pere li bers reconneü
Au grant corsage et au vermeil escu.
Cele part cort, quant l'ot aperceü.

Quant Rainouars voit Desramé son pere,
Bien le conut au cors et a la here
Et l'escu d'or et a la grant banere.
Par mi l'estor vint poignant l'emperere,
Guillaume va menachant del cief rere.
Et Rainouars ne set que puisse fere;
Que, s'il l'ocist, pires est que mordrere.
Il jure deu, qui dou mont est salvere,
Encor soit il son fil et il sou pere,
Nel laiseroit por tot l'or d'un enpere,
Qu'a son tinel son orguel ne compere.

Rainouars vint corant par le tornoi;
Paiens encauche et maine a grant belloi.
Rois Desramés o son riche conroi
Par la bataille maine molt grant bufoi.
Son fil encontre, Rainouart, devant soi.
Nel connut mie, si vous dirai pour quoi:
Tous ert descaus et povre si conroi,
Malvaisement resamble fil de roi.
Dist Desramés: ,Vassal, parole a moi!
Queis hom es tu? Di le moi par ta foi!"
Dist Rainouars: ,Voleutiers, par ma loi;
Mal aie je, se je por vos le noi.
Mes peres estes, jel sai tres bien et eroi.
Rainouars sui; engendrés sui de toi.
Hom sui Guillaume, si l'aim en bone foi.
Se mal li fais,je le ferai a toi!
Cil te deffie qui n'a soing de ta loi:
C'est mes tinels que je tieng et paumoi.
Tel te dourai, se ne fuis devant moi
Ne te garra cil iaume que je voi."
Lors le saisi par le regne d'orfroi.
Rois Desramés en est en graut esfroi.

Rois Desramés fu armés sor Liart;
En sa compaigne .xxx,m. Açoupart,
Molt ont ocis de la gent Rainouart.
Li bers le tint par lc frain d'une part.
Dist Desramés: ,,Lais moi aler, bricart!
Je t'ocirai; tu me tiens por musart."
Dist Rainouars: ,Palé avés a tart;
Ains vos ferrai desus cel toënart.
Je vos ferai sentir mon machuart."

Dist Desramés: ,Rainouars, biax amis,
Tu es mes fius, par foi le te plevis.
Par tot le mont t'ai ge cerchié et quis;
Que croi Mahon qui est poësteïs.
Je me combaç a toi molt a envis;
De mes enfans ai ne sai quans ocis.
Car te renoies en tant com tu iés vis.
Se je t'oci, jel ferai a envis;
Dist Rainouars: ,,Ja n'en soies maris.
Se je t'escap, tu seras mal baillis.
Ne te lerai jusqu'as pom de Lutis
Castel ne ville ne borc ne plesseïs
Que ne t'abate, tant soit fom ne garnis,
Rois abatus en seras a tous dis."
Desramés l'ot, d'ire en est tos nercis.
Il tret l'espee, l'escu a avant mis;
Fiert Rainouart sor le chapel massis,
Le feutre abat qui par desus fu mis.
Fors fu li feutres qui entor fu assis,
Ne l'enpira vaillisant .ii. espis.
Dist Rainouars: ,,Fol plet avés enpris.
Je vos defi, par le cors saint Denis,
Que ne donroie por tot l'or de Paris.
Ne sui vos fius, eertes, ne vos amis.
Se devoie estre ens en enfer tous dis,
Ne vos lairai, ains serés mal baillis."

,,Fius Raiuouars," dist li rois Desramés,
,,Quaut te norri, molt fis que fol prove's.
Mius me venist, tu fusses estranglés."
Dist Rainouars: ,,Vos dites verités."
Le tinel hauce, si est avant passés;
Mais molt li fu ses talens remués.
En vis le fiert, si s'est haut escriés:
,,Guencis toi, rois, ja seras afolés!
Par cel seignor qui en crois fu penés,
Je vous ferrai, se vous ne vous gardés.
Mal aiés vous, se vous ne m'en creés.'
Et li cos est Rainouart avalés.
Li rois guenchi, qu'il ne fu adesés.
Encontre terre est le tinel colés,
Dedens entra .iiii. piés mesurés.
Et Desramés est a son fil tornés,
Si li redone .ii. eox desmesurés
A mont en l'ehne; mais taut estoit serrés,
Ne l'empira .ii. deniers moneés.
Mais Rainouars fu auques estounés,
Quar Desramés fu molt fom et senés.
Dont s'est forment Rainouars aïrés;
Son pere fiert en boutant es eostés,
Que .iii. des costes li a el cors froés.
Nel pot garir escus n'auberc safrés.
Desramés s'est de la dolor pasmés,
Sor son archon s'est un poi aclinés.
Paien aceurent et li cris est levés;
Rainouart boutent es flaus et es costés,
Lancent li lances et fausam enpaués.
La fu si fort Rainouars encombrés,
N'alast avant por .m. mars d'or pesés.
A cest estor est venus Tenebrés,
En sa compaigne .x.m. paiens armés.
Cil estoit fils Desramé li mainsnés,
Mais Rainouam est plus jovenes asés.
Quant voit son pere, vers lui est acostés,
Si le regrete com ses amis privés.
Entor lui fu graus li duels demenés.
Tenebrés tmit son brant, qui fu lettrés,
Vers Rainouart est guencis et tornés.
Si li escrie comme homes forsenés:
,,Rainouars frere, mal soiés vos trovés,
Mal soit de l'eure, que tu fus engendrés,
Deable i soit, se vos nos escapés!"
Dist Rainouars: ,Vassal, en sus estés!
Mes freres estes, mais mar m'aprocherés.
N'ai fait dou roi dont je fui engendrés
De vos ne face, se vous avant venés."

De pamisons est Desramés venus;
De lui vengier ne fu mie esperdus.
Il trait l'espee, seure li est courus;
N'est mie seus, ains sont .x.m. ou plus
Des Sarrasins, des cuivers mescreüs.
Por lui ochire est chascuns esmeüs.
A tant lor cst rois Tenebrés venus,
Qui de son pere est dolans et confus.
Rainouart voit, si l'a reconeü:
,,Frere," dist il, ,,mal soiés vos venus!
Mes freres estes, mais n'estes pas mes drus."
Dist Desmmés: ,Ja ert cist glos vencus.
Ne li vaura noient sa grant vertus."
Dist Rainouars: ,,Estes vos ci venus?
Traiés vos la, ja serés confondus.
Viels estes molt et barbés et canus,
De poi de chose serés ja abatus.
Ne vos voel mais tochier n'adeser plus;
Ja n'en seroit por ce mes los creüs.
Laissiés venir chi aprés moi vos drus,
Si savront lors, comment poise cis fus,
.xxx.m. estes, ce m'est a vis, ou plus,
Et je sui seus, n'ai o moi que cest fus;
Ne vos pris tous valisaut .ii. festus."

Fier sont li cri et mervilious et grant.
Rois Desramés tint on puig le bon brant,
Et Tenebrés trait l'espee tranchant.
Paien i vienent, Sarrasin et Persant,
Que Rainouart asalent en huant.
Cil Tenebrés sali un poi avant,
Fiert Rainouart sor son chapel devaut,
Tot contre val va l'espee coulant,
Sor le tinel Rainouart va caant,
Devers senestre va li fus eschardant.
Et Rainouars en a le cuer dolaut;
Ja vengem, s'il puet, son maltalant.
Lieve le fust, si le va palmoiant,
Fiert Tenebré sor son hiaume luisant.
Li Turs guenchi, si va tot chaucelant,
Desor l'escu va li cos descendant,
La destre cuise li brise maintenant,
Desor l'estrier li va a val pendant.
Ja l'eüst mort, par le mien ensiant,
Mais .xv.m. l'asalent par devant,
Fierent de guivres et de dam en lanchant.
Tant en feu-rent en son hauberc tenant,
Qu'en .xiii. lieus li font le cors sanglant,
Jus le verserent .iii. fois en un tenant.
Ocis l'eüssent, par le mien ensiant,
Quant au secors vint Guillaumes poignant
Et Aimeris et tuit si .v. enfant
Et si neveu, qui sont preu et vallant,
Et d'autre part François, li combatant.
La veissiés un estor molt pesant.
A l'estandart vienent paien ferant.
François escriënt Monjoie le vallant,
Et Sarmsin: Mahon et Tervagant!
Ja sont guenchi li cuvert mescreant.
Si se refierent es nos par maltalant;
Voelent ou non, les vont si reculant,
Dusques as loges ne furent arestant.
Et Rainouars les va si demenant,
.iiii. traities les maine en un tenant.
Melor batalle ne set nus qui vos cant.

Biax fu li jors, miëdis fu passés;
Fier sont li caple environ de tos les,
Et Rainouars fu durement lassés.
N'est pas mervelle, s'il fu las et penés,
Car .m. paien ot le jor mort jetés,
A .iiii.m. les membres afolés.
Dejouste un pre s'est li bem arestés,
Sor son tinel s'est un poi acostés,
Tant que il soit un petit reposéés.
Mais petit fu en pais et sejornés,
Par la bataille vient poignant Eürés,
Uns Sarrasins fiers et desmesurés.
Grans fu et fors et kenus et barbés,
Un pel d'acier portoit qui fu quarrés.
En boutant fiert Rainouart es costés;
Ne s'en prist garde, s'est a terre versés.
Dist li paiens : ,,Rainouars, que baés?
Alés avant, ne soiés esfreés!"
Rainouars l'ot, s'est en piés relevés;
Il se regarde, se rest outre passés.
Dist Rainouars: ,,Malement sui boutés.
S'or ne me venge, dont aie je dehés!"
Son tinel prent, aprés s'est retornés.

Biax fu li jors et li caple sont fier,
Et Rainouars cuide le sanc cangier
De maltalent, quant se vit trebuchier.
Il sali sus por sa honte vengier,
Mais Eürés ne le prise un denier;
Poignant s'en va sor l'Arrabi corsier,
Et Rainouam se prent a courechier.
Aprés lui cuert, entesé son levier.
Tant le cacha par mi l'estor plenier,
Que il l'atainst devant le tref Gohier,
Tel cop li done par mi l'elme vergier,
l'out li enbare d'ici au cervellier.
Li cols fu grans, quant vint au deschargier;
Par mi l'eschine consuit le bon destrier,
Le col li brisc, si l'abat en l'erbier.
Dist Rainouars: ,,Or avant, Eürier!
Vengiés me sui de vos, malvais dongier.
Va au deable, ne te quier mais cachier!"
A ces paroles s'est mis el repairier.

Grant fu l'estors et fors et adurés;
Et Rainouars est ariere tomés.
Defors l'estor est d'une part alés,
Il est assis sous un arbre ramé.
La se repose, tant qu'il soit asoflés.
Prent son tinel, si l'esgarda assés.
A mont el cief fu tot ensanglentés
Del sanc de cels que il avoit tués.
Un petitet s'est li bem porpensés,
De son lignage s'est un poi remembrés,
Qu'il a le jor ocis et afolés.
,A las," dist il, ,,tant sui maleürés!
Or ai ge mors tos mes amis charnés
Et a mon pere ai brisié les costés.
lcist pechié ne m'iert ja pardonnés;
Et qu'ai je dit? Ce a fait mes tinés.
Mal soit de l'eure, que il fu charpentés!"
Son fust geta devant lui ens es pres,
Que l'uns des bous est en la terre entrés.
,,Va!" dist il, ,,fus, mar fuses tu copés;
Des or mais iés de moi tos defiës.
Tu as esté de moi molt honorés;
Ne trovas home tant fust enparentés,
Qui t'osast faire mal ne desloiautés,
Et tu m'as fait traïson et lastés.
Or m'en irai, et vous ci remaindrés,
Ja mais por moi avant n'ieres portés."
A ces paroles s'est li bers regardés,
Voit un conroi venir de Turs armés
Qui dont a primes estoit issus des nes.
Rois Haucebiers les a devant guiés.
Grans fu et fors, .xv. piés mesurés;
Noirs est li rois com arrement triblés,
En son dos ot .iii. blans haubers safrés
Et a son col .iii. fors escus listés
Et en son chief .iii. vers iames gemés,
Et .iii. espees pendent a ses costés.
Tint un espié qui est grans et quarrés
D'un mal serpent fu tot envenimés,
Li fers fu lons .iiii. piés mesurés,
Et ses chevaus ferans et pommelés;
Orgoillous fu et molt desmesurés.
Par sa grant force estoit molt redoutés,
Et par lui fu Vivians mors getés.
Quant Rainouars les voit, s'est retornés;
Vers son tinel receurt tos esfreés.
,,Amis," dist il, ,,je voel estre acordés,
Mes mautalens vous soit tous pardonés!
Ci voi tel home qui n'est pas mes privés,
De cieres armes est ses cors conreés,
Ne finerai, si iere a lui mellés;
Or i parra, comment vous m'aiderés.'
Lors se guenchi, vers lui s'est retornés,
Il li escrie: ,,Sarasin,don venés?
Volés combatre a moi en mi ces pres?
Ja por bataille mar vous remuërés."
Dist Haucebiers : ,,Tais, fos estrumelés !
Ja hom a pié n'iert par moi adesés.
Molt iés hisdeus, lais et atapinés,
Sous cel haubert voi tes dras depanés.
Bien sembles fos, se tu estoies res.
Ensaigne moi dau Guillaume au cort nes!"
Dist Rainouars: ,,Or ne me ramponés !
A vous que monte, se j'ai dras despanés.
Le cuer n'est mie en l'ermine engoulés;
Ains est ou ventre la ou dex l'a plauté.
Fols est por dras qui tient homme en viltés;
Quar tiex est riches qui chiet en povretés,
Et tex est povres a cui dex done assés.
Riche malvais ne valt .ii. aus pelés;
Qui que le prise, ja par moi n'ert loës,
Se je sui povres, encore avrai assés,
Encor serai riches rois coronés."
Dist Haucebiem : ,,Va ta voie, desvés!
S'a toi combate, j'en seroie blasmés.
Mes moustre moi dan Guillaume au cor nes.
Por seue amor seras tu ja tu'ës."
Dist Rainouars : ,,Se dex plest, vos mentés.
Ne ferés pas, si com avés pensé!
Il a en moi el que vous ne quidés;
Quar, se dex plest, quant vous m'eschaperés,
Ja a Guillaume mes rien ne forferés.
Je vos desfi, del tinel vous gardés!"
Lieve le fust et est avant passés;
Fiert Hancebier sor les iaumes gemés.
Fort sont et dur, ja mais teus ne verrés;
Nes empira .ii. deniers moneés.
Encontre mont est li tineus volés,
Une des bendes en cheï jus es pres;
Li ciés devant est fendus et quassés.
Et Rainonars s'est molt haut escriës:
,,Sainte Marie," dist il, ,,mon fust tensés!"

Haucebiers voit, Rainouam l'a feru;
De mautalent a tot le sanc perdu.
Forment jura Mahomet et Cahu,
Ne maingera, si l'avra confondu.
Point le destrier, qui randone menu,
Fiert Rainouart de son espié molu,
Les le costé li mist le fer agu.
Dex le gari, qu'en char ne l'a feru.
Dist Rainouars: ,,Bien m'avés conseü.
S'or ue me venge, ja n'aie je salu."
Tint son tinel, Haucebier a feru
Desor les iaumes par molt ruiste vertu,
Que un des iaumes li a frait et fendu.
Bon sont li autre, molt furent bien fondu,
Nes empira vaillisant un festu;
Et Haucebiers fu molt de grant vertu,
Mais Rainouart i est molt meschaü,
C'une des bendes dou tinel a perdu.
Forment reclame le digne roi Jhesu
Que il li tiegne son tinel en vertu.

Rois Haucebiers des puis de Grimolee
Point le cheval, si a traite l'espee;
Rainouart fiert par molt grant airee.
De sou chapel a la maille faussee.
Ne fust la coiffe de la broigne ferme,
Fendu l'eüst de si en l'eschinee,
Et Rainouars li a tele donee
Desor les iaumes de la perce quarree,
Que d'un des iaumes est la cercle volee.
La mestre bende del tinel est volee
Et une esclice, qui .iiii. piés est lee.
N'i a mais c'une; si cele estoit froëe,
Ja li tineus n'i avroit plus duree.
Dist Rainouars: ,,Ci a male jornee!
Sainte Marie, roïne coronee,
De com fort heure commençai la meslee!'

Rainouars a son tinel regardé;
Desrout le voit et fendu et froë.
N'ot mais tel duel en trestot son aé.
Reprent son fust, si le ra entesé;
Tant ruistement l'a Rainouars branlé,
Autresi bruit com foudres contre oré.
Fiert Haucebier sor son heaume gemé
Par tel vertu, le cors a tressuë,
Desor son cief l'a fet esquartelé,
Et Haucebier a tout escervelé;
Trusqu'en la sele l'a fendu et quassé.
Son tinel a par mi leu tronçoné.
Icest damage n'avra l'en restoré!
Dist Rainouars : ,,Or vos ai assené;
Mais, ce m'est vis, n'i ai rien conquesté,
Que mon tinel ai fendu et froë."
Paien la ceurent, le fust voient quassé;
Or quident bien tot avoir conquesté.
De totes pars aceurent li u'aufé;
Diex les maldie, li rois de maiesté!
En mi els ont Rainouart atrapé.

Quant li tineus Rainouart fu froës,
Paien i ceurent environ et en les;
De totes pars li ont gmns cos donés.
Dont fu forment Rainouars esfraés,
En plusors leus fu forment encombrés.
Ne set que faire, que tous est desarmés,
Ne li sovint de l'espee del les,
Que li ot çainte Guiborc a ses costés.
O ses .ii. poins, qu'il a gros et quarrés,
Sarrasins a mervillous cos donés.
Cui il ataint, molt est mal ostelés.
Plus de .l. en a escervelés.
Mais de paiens fu trop grant la plenté;
Ja fust iluec Rainouars desmembrés,
Quant a s'espee est ses grans poins hurtés.
Lors s'est li bers de son branc remembrés;
Trait l'a de fuerre, si gita grans clartés;
Fiert Goulias, qui tenoit Balesgués ;
Trusqu'el braier li est li brans colés,
Que la moitié en chaï jus es pres.
A l'autre cop en a .ii. craventés.
Dist Rainouars: ,Ceste arme est molt soës.
Bien ait la dame qui la me çaint au les!
Se ge seüsse que coutiaus fussent tes,
A Monloon n'en eüst nus remés;
Tos les eüsse avec moi aportés.
CLXVI -- CLXVII.
Grant fu l'estor, longuement a duré;
Et Rainouars tint le brant aceré,
Qui plus tranchoit que rasoir afilé.
Devant lui garde, s'a veu Triboë,
Un fier paien de grant nobilité:
Tout le porfent desqu'el neu del baudré,
Si que l'espee feri plain pié el pre.
Un autre roi a lors le chief copé.
Puis a ocis Cador et Tempesté
Et Samuël et le viel Jesuë
Et Marados, Bustor et Tenebré.
Dist Rainouars: ,,Merveille voi, par de,
Si petite arme qui a tel poësté.
Ja nus prodons qui rien a de bonté
N'en devroit estre sans .iiii. a son costé;
Se l'une faut, que l'altre ait recovré.
Par moi seront paien desbareté."
Paien s'escriënt: ,,Nos somes fol prové
Qui nos fesons ocire a un maufé,
A un deable d'enfer deschaené!
Ki l'atendra, mal avra ostelé ;
Ancui serons a martire livré.
Guarissons nos, trop i avons esté!"
A icest mot sont en fuie torné,
A lor nes vinrent trestuit desbareté.
Or cuideut estre trestuit a sauveté,
Mais Rainouars i avoit ja esté,
Qui lor avoit malement atorué.
Nes et dromons lor avoit effondré,
Les mas brisié et gouvernaus froë;
N'i a vaissel qui ne soit estroë,
Fors un tot seul qui en est eschapés.
En cel entra li fors rois Desramés
Et Sinagons et .v. rois coroné.
Traient lor anere, s'ont Ior voiles Ievé;
En mer s'apoignent, sont de terre esquipé.





















Li vif diable leur done tel oré,
Par mi la mer ont lor cemin torné;
Deci a Cordes ne se sont aresté.
Le vent ont boin, si vont a saveté.
Cil qui remesent sont molt mal ostelé,
Par Aliscans fuient desbareté;
Franc les ociënt, ki nes ont pas amé.
Deci qu'au vespre a li estors duré;
Et Sarrasin s'en fuient aroté,
Plus de .x.m. qui tout furent navré.
En mi leur voie ont Baudus encontré,
Ki a son col portoit le mail quarré.
Rainouart quirt, mais ne l'a pas trové.
Paien le voieut, se li ont escrië:
,,Hé, Baudus, sire, aiés de nos pité!
Tout somes mors, ocis et afolé;
Li quens Guillaumes a le canp afiné.
Ens en sa nef encacha Desramé:
Par mer s"en fuit, or est a saveté.
Et nous fuions comme las esgaré;
Tout serons mors, ains k'il soit avespré."
Baudus I'entent, pres n'a le sens dervé.
Dist as paiens: ,,Soiés aseurél
Ains la nuit erent mi grant cop esprové.
Or voeil vengier mon onele et son barné."
A tant s'en torne, s'en a paiens mené.
Une faviere a molt grant encontré;
Assés i ot feves a grant plenté.
La sont paien communaument entré;
Icele nuit sont iluec ostelé,
Des feves ont plus d'un mui escossé.
Il en mangierent, mais de pain n'ont gosté.
Mar les mangierent, eier sera comperé;
Miex leur venist fuïr a sauveté.
Li rois Baudus a paiens apelé.
,,Baron", dist il, ,,ves le soleil cliné;
N'avés mais garde desci a l'ajorné.
Je m'en irai a val de les cel gué.
Se jo veoie le marcis au cort nes
Et le vasal que l'en m'a tant loë,
Par Mahomet, cui j'ai mon cief voë,
Ne mangerai ne de pain ne de ble,
Dusque jes aie par mon cors amaté."
A tant s'en torne, si tressaut un fossé,
Ki bien avoit .xxv. piés de le.

Li rois Baudus issi de la faviere.
Le cors ot grant et hideuse la ciere.
Il tint le mail, dont la hante est pleniere.
Ne le portassent .v. vilain de Baiuiere;
Mais ne li poise le rain d'une oliviere.
Molt par s'en va grant pas la sabloniere
Les la marine, droit selonc la riviere.
Ains k'il retort, avra bataile fiere.
Car Rainouars vient toute une charriere;
Desconfit ot cele gent pautoniere;
Plus de .xx.m. en gist par la praiere,
K'il ot tos mors, ainc n'i ot faite biere.
Li rois Baudus li vient a l'encontriere;
A vois s'escrie: ,,N'i garirés, treciere !"
Dist Rainouars: ,Vous mentés com leciere.
En dieu me fi et el baron saint Pierre;
Ja por ton fust ne m'en irai ariere."

Li rois Baudus fu molt desmesurés;
Il tint le mail ki fu grans et quarrés.
Rainouart a .iiii. mos escriës:
,,Di moi, vasal, comment es tu només?
Qui est tes peres? En quel païs fus nes?
Ne m'en mentir, mais di moi verités!
Se crois Mahon et ses saintes bontés,
N'i avras garde, tos es aseürés.
A grant mervelle es fornis et mollés.
Et se tu crois Jhesum de maïstés,
Ki fu detruis od les larons provés
En Jhrusalem et en la crois penés,
Tout l'or del mont, je te di verités,
Ne te garroit ke ne fuisses tuës."
Dist Rainouars: ,,Un petit vous souffrés.
Si m'aïst diex, dirai vous verités;
Ja por paor nen ert mes nons celés.
De Francois sui Rainouars apelés,
Et s'est mes peres li fors rois Desramés,
S'est mes serouges Guillames au cort nes.
Molt a lonc tens qu'a Cordre fui emblés.
Or t'ai voir dit, ne t'est mes nons celés."
Et dist Baudus: ,,Je te conois assés.
Mes cousins es, car de m'antain fus nes;
Et s'est mes oncles li fors rois Desramés.
Or croi Mahon, si seras acordés."
Dist Rainouars: ,,Ja n'i sera pensé."
Respont Baudus: ,,Chou est grans foletés.
Es tu dout chou ki tant nos as grevés,
Ki Sarrasins as hui desbaretés?
Sor tous les autres es prisiés et doutés,
Par mi l'estor t'ai jo hui qis assés.
Un tinel portes qui devant est ferrés,
Nel puis trover, tant sui je plus irés."
Dist Rainouars: ,A vox iex le veés:
Je sui iciex vassaus ke vos querés."
Respont Baudus: ,,Chou me vient molt a gres.
Rainouars frere, ou est tes fus remés?"
Dist Rainouars: ,,Brisiés est et quassés;
Je n'ai autre arme fors cest branc aceré."
Et dist Baudus: ,,Chou est grans povretés.
Rainouars frere, envers moi entendés !
Li quens Guillames vous tient en grans vieutés,
Nus et descaus comme ribaus alés;
Faites le bien, aveuc moi en venés.
Partirai vos toutes mes iretés;
Des fors tors d'Aire ferés vos volentés,
Et j'ocirrai le marcis au cort nes
Et les Franchois qu'il a chi amenés.
Mahons en iert essauchiés et levés,
Et li lor diex honis et vergondés."
Dist Rainouars: ,,Onques plus n'en parlés.
Je nel feroie por .m. mars d'or pesés;
Et se ne sui baptisiés ne levés,
Je croi en dieu et ses saintes bontés
Et la pucele kil porta en ses les.
Tant com jo vive n'en ert mes cuers tornés,
Car Mahomet ne vaut .ii. oes pelés;
Fors seul por l'or qui i est amassés,
Si le puet l'en giter en ces fossés
Com un vil chien, se il estoit tuës.
Et dist Baudus: ,,Or as dit que desvés.
Puis que je voi que Mahom ne creés
Et que no loi desprisiés et haés,
Je vous ferrai, se vos ne vos gardés."
Dist Rainouars: ,,Diex soit mes avoués,
Et li miens cors en ses mains commandés!
Sire cousins Baudus, grant tort avés;
Fiex m'antain estes, et tuër me volés.
Avroit i ja mestier humilités
Ne cousinages, amours ne parentés?"
Et dist Baudus: ,,Se prison vos rendés
Et Mahomet et ses vertus creés,
Ja autrement ne seras acordés."
Dist Rainouars: ,,Tu seras vergondés.
De tous tes dis que tu as devisés
Te renc les trieves, n'en voil estre blasmés."
Estes les vous anbes .ii. desfiës.

Li dui baron sont parti et sevré.
Lors s'entreviennent, quant se sont desfié;
Hardiëment se sont entrecontré.
Rainouart tint le bon branc aceré;
Et Baudus a le grant mail entesé,
A Rainouart a ruiste cop doné.
Li bers guencist, car molt l'a redoté;
N'est pas merveille, molt a le cors grevé.
Combatu fu tot le jor ajorné.
Baudus failli, ne l'a pas adesé;
Les pans consuit del hlanc hauberc saffré,
Si com i furent au guenchir ventelé.
Quanqu'il ataint, a contre val rasé.
Desci en terre est li cous avalés,
Plus de .vii. piés i est dedens eutrés.
Rainouart saut, un cop li a doné
Deseur son cief, par mi l'elme gemé;
Pieres et flors en a jus craventé.
Ne fust la coife del blanc hauberc saffré,
A icest cop fust l'estors afinés.
,,Voir", dist Baudus, ,,molt avés mal erré."
Rainouart tint le bon brauc aceré;
Et Baudus a le grant mail entesé,
A Rainouart a ruiste cop doné.
Li bers guencist, car molt l'a redoté;
N'est pas merveille, molt a le cors grevé.
Combatu fu tot le jor ajorné.
Li Combatu fu tot le jor ajorné.
Baudus failli, ne l'a pas adesé;
Les pans consuit del blanc hauberc saffré,
Si com i furent au guenchir ventelé.
Quanqu'il ataint, a contre val rasé.
Desci en terre est li cous avalés,
Plus de .vii. piés i est dedens entrés.
Rainouart saut, un cop li a doné
Deseur son cief, par mi l'elme gemé;
Pieres et flors en a jus craventé.
Ne fust la coife del blane hauberc saffré,
A icest cop fust l'estors afinés.
,,Voir", dist Baudus, ,,molt avés mal erré."
Rainouart tint le bon branc aeeré;
Et Baudus a le grant mail entesé,
Li bers guencist, car molt l'a redoté;
" N"est pas merveille, molt a le cors grevé.
" Combatu fu tot le jor ajorné.
" Baudus failli, ne l'a pas adesé;
d Les pans consuit del blanc hauberc saffiré,
" Si com i furent au guenehir ventelé.
f Quanqu'il ataint, a contre val rasé.
ct, Var.
Desei en terre est li cous avalés,
Plus de .vii. piés i est dedens entrés.
Rainouart saut, un cop li a doné
Deseur son cief, par mi l"elme gemé;
Pieres et flors en a jus craventé.
Ne fust la coife del blanc hauberc sa&ré,
A icest cop fust l'estors afinés.
,,V'oir", dist Baudus, ,,molt avés mal erré."
Le mail rehauce, ke il avoit quarré;
Par grant vertu l'a contre mont levé.
Or ait Jhesus de Rainouart pité,
Que, s'il l'ataint, tout l'avra afolé.
Rainouars fu de grant nobilité,
Hardis et preus, s'ot le cuer aduré.
Le cop guenci, si tressailli el pre.
Baudus failli, s'a un arbre encontré,
Tout droit par mi l"a brisié et froé;
Li cos fu grans que li fel a doné.
En .ii. moitiés est li mail tronchonés,
Autresi droit, com s'il fust mesuré.
Rainouars saut, s'a un tronchon cobré;
Une grant toise a de lonc par verté.
Son branc d'acier a el fuerre bouté.
En sus se traist, s'a Baudon apelé.
,,Sire cousins, je vous ai molt amé.
Des que fui jovenes et de petit aé,
Je sai de voir, si le m'a on conté,
Li plus hardis es de mon parenté.
Forment t'amaisse et tenisse en cierté,
Se tu creïsses le roi de maiesté.
Mais por ichou que n'as crestiënté,
De cel grant fust ke tu as aporté
Ai la moitié, si ne t'en sai nul gre.
Guerpis Mahon, si serons acordé."
Et dist Baudus: ,,Or i soient maufé!
Ja moi et toi ne serons acordé,
Tant que t'avrai et vaincu et maté.
Cuides me tu avoir espoonté,
Se de mon fust as un poi recovré:
Se l'autre piece avras, si m'en sai gre-
Par Mahomet, ou jo ai creanté,
Se je n'avoie fors seul mon poig quarré,
Et vos fussiés encor .iiii. assamblé,
 Si vous aroie conquis aius l'avespré.'
A icest mot se resont desfië.
Li uns vers l'autre a .iiii. pas passé,
De bien ferir sont molt entalenté.
Es vos poignaut un chevalier armé,
De l'estor vint ou il avoit esté;
En .xv. lieus avoit le cors navré.
Rainouart voit, molt l'a bien avisé,
Qui se combat au paieu desfaé.
Poignant s'en torne, ne leur a mot soné,
Dusqu'a Guillaume n"i a regne tiré.
De Rainouart avoit le cuer iré
Dont il ne set novele ne verté.
Li cevaliers s'est molt haut escriés:
,,Sire Guillaumes, trop avés demoré.
Rainouart vi desous cel pin ramé,
De la cel tertre a val desous cel gué,
Ou se combat a un si grant malfé,
De lui est graindres un grant pié mesuré."
Od le Guillames, s'a Monjoie escrié.
Mangier devoieut, mais il n'en ont gosté.
Il et si frere sont maintenant monté;
Francois les sieuent, aprés sont arouté.
N'i a celui qui n'ait forment juré:
Jusqu'en Espaigne ne seront aresté,
N'avront repos en trestot lor aé,
Tant qu'il avront Rainouart recovré.

Li quens Guillames cevauce a esperon,
Il et si frere et li autre baron.
Por Rainouart sont en molt graut fricon,
Et cascun jure: ,,Se nous ne le ravon,
Des ci en Perse aprés lui en iron!"
Or vos dirai de Baudus l'Esclavon,
De Rainouart ki cuer ot de lion.
Cascuns tenoit en sa main un troncon,
Cousin estoient et d'une nastion.
Rainouars fiert le paien a bandon
Par mi son eIme, ki fu roi Clarion.
Tant par fu durs, ne l'enpire un boton.
Li cos fu grans, si descent de randon,
Tout l'estona des ci qu'ens el pomon;
Dou nes li vole li sans a grant fuison,
Toute li soille la bouce et le menton
Et tout le cors, le hauberc fremillon.
Li Sarrasins chaï a genillon
En mi le pre, ou il volsist ou non.
Dist Rainouars: ,,Si fait cop sont molt bon.
Sire cousin, car renoiés Mahon
Et Apoillin et ton dieu Baratron,
Et croi en dieu ki souffri passion!
Par amistié en deviendrai vostre hon.
Puis en irons ensemble a Montloon,
Si i prendrai la niece au roi Carlon,
C'est Aalis a la clere facon.
Serviront nos Francois et Borgenon,
Et tu tenras Cordes et le roion,
Tote la terre dusqe en Carfanaon.
Fai le, cousin! ne feras se bien non."
Ot le Baudus, si tainst comme carbon,
Si li respont par grant aïrison:
,,Cuivers bastars, or te tieg por bricon.
Tu m'as rompu, pres s'en va, le chaon
Et or m'en offres a faire amendison.
Mais, par la foi ke je doi a Mahon,
A moi n'a toi n'avra acordison,
Si t'en avrai rendu le guerredou."
Lors saut avaut a guise de lion,
A ses .ii. mains entesa le tronchon,
Fiert Raiuouart tres par mi le crepon.
Ne li valut li haubers un bouton,
Ausi le ront com un pau d'auqueton,
Desous la longe li perce le broion.
Rainouars ploie contre le eop felon,
Si qu'il se met as paumes el sablon;
Por un petit ne chiet a genillon.
Li cos descent contre val de randon,
Trestot le quir li abat dou talon,
L'erbe est sanglente entor et environ.
Voit le Baudus, si li crie a haut ton:
,,Cousin, a poi ne vos ai fait moignon,
Estaloné vos ai comme luiton.
Anqui orrés une tele chancon,
Dont molt malvais vous en seront li son;
Ja de vo cors n'en avrés raenchon."
Dist Rainouars: ,,Or oi plait de bricon.
Quidiés me vous avoir pris au broion?
En la bataille sui ot toi a bandon,
Autant i ai comme tu, se plus non.
En dieu me fi et en saint Simeon."
A icest mot commence une orison
De verai cuer, par bone intencion.
,,Diex", dist il, ,,peres, par ton saintisme non,
Qui fesis terre et mer par devison
Et le saint ciel a vostre election,
Adam fesis de terre et de limon
Et sa moillier, Evain l'apelle l'on,
Et fesis bestes et osiax et poison;
Et en la vierge presistes nation,
De son saint cors eüs aombrison,
De li naquistes a guise d'enfancon
En Belleem, que de fi le set on.
.xxxii. ans, sire, fustes el mont,
Et herbergastes en l'ostel chiés Simon.
La Madelaine fesistes le perdon,
Quant ele vint par deseur un leson.
Deseur tes piés mist ses iex a bandon,
Illuec plora par bone entention,
Si les lava entor et environ,
A ses ceveus en fist essuïson;
Aprés les oint sans mauvaise enchoison
D'un ongement presiëus et molt bon
Qui te rendi saintisme flairison.
Judas parla a guise de felon,
Tu respondis par molt douce raison:
,Chou k'ele a fait me plaist et si m'est bon.'
Dont le drecastes a mont par le menton,
De ses pechiés li fesis vrai pardon;
Et en la crois souffris la passion,
Et de la lance fus ferus a bandon.
Che fist Longis, ki ot bon guerredon;
Ains n'ot veü, ke de fi le set on,
Li sans li vint jusqu'as poins de randon,
Ses iex en tert, si ot alumison.
Et el sepulcre fustes mis el peron,
Et puis gaitiés a guise de larron
Dusqu'au tirc jor, k'eüs surrexion.
Infer brisas par ta redemption,
Si en jetas Noé et Aaron.
De mort a vie suscitas Lazaron,
Sainte Suzanne garis del faus tesmoig
Et Daniël en la fosse au lion,
Jonas savas el ventre del poison.
El ciel montas au jor d'asension;
A tes amis fesis auontion
Ke l'evangile nonchaisent par le mont
Et par la terre essaucassent ton non.
Si voirement? com nous ichou creon,
Garis moi, sire, de mort et de prison,
Ke jou conquire Baudus, cest Esclavon,
Et que jel puisse avoir a compaignon!'

Quant Rainouars ot s'orison finee,
Seigna son cief, s'a sa coupe clamee.
Le tronchon hauce de la perce quarree;
Baudus en done sor l'elme grant colee,
La perce brise, fendue est et quassee,
Dusqes es poins li est toute escliëe.
Mais neporquant tele li a donee,
Tout a le cors et la teste estounee,
Por poi ne ehiet envers en mi la pree.
Dist Rainouars: ,,Une en avés portee.
Hui mes vos ert ma proëce mostree!"
Isnelement mist le main a l'espee.
Mais, ains qu'il l'ait fors dou fuerre jetee,
Li fu Baudus devant a l'encontree;
l l'enbracha, la perche a jus jetee.
Li Sarrasins fu de grant renomee,
N'ot si fort home jusqu'a la mer betee.
Rainouart tint par molt grant aïree;
Del gros dou poing li done tel dentee,
Desous le nes est la bouce crevee,
Toute la levre li est ensanglentee,
A poi la gorge ne li a esfondree.
Toute la teste li a a val clinee,
La coiffe et l'elme li a jus avalee.
Si l'a estraint tres par mi l'eskinee,
Por un petit ne li a desuoëe;
Par mi la bouche li saut hors l'escumee.
Dist Rainouars : ,,Sainte virge honouree,
Secorés moi, roïne corounee!
A icest mot est sa vertus doublee.
Es vous GuiIlame poignant de randonee
Ot sa compaigne ki molt fu redoutee.
N'i a celui n'ait bien la teste armee,
Et cascuns porte tote nue s'espee.
Mors fust Baudus, la teste eüst copee,
Mais Rainouars a sa vois escriëe:
,,Baron Francois, gardés n'i ait meslee!
Car, par celui qui j'ai m'ame voëe,
Se commenchiés ne orgueil ne posnee,
Par quoi sa char soit par vos entamee,
Ja en avrés dolereuse saldee."
Quant Francois l'oënt, s'ont lor regne tiree;
Tout quoi s'esturent en mi une valee.
La bataille ont tout en pais esgardee.

Or sont andoi li bon vassal a pié.
Li uns tint l'autre par les flans embracié.
Par grant vertu ont torné et lutié,
Soventes fois se sont resoufaissié.
Le gros del poing a Raiuouars hauchié,
Baudus en fiert par mi l'elme vergié
Ou hasterel, ou bien l'a enploié.
Por poi le col ne li a pechoié;
An.ii. li oiel se li sont menoié.
Un tor li fait, si l'a agenoillié.
Li quens Guillames li a en haut hucié:
,,Rainouars frere, vois moi apareillié!
Je t'avrai tost de cel paien vengié.
Se il te plaist, ja l'avrai detrencié."
Dist Rainouars: ,,Molt m'avés vergoignié;
Ja par un homme n'i serai mais aidié.
Se ne puis vaincre, n'avrai mais mon cuer lié."

Or sont ensamble li .ii. vasal hardi.
Molt ot prodome en Baudus l'Arabi.
Le poing entoise qu'il ot gros et forni,
Jouste l'oreille Rainouart en feri,
Que li clers sans par la bouce en sailli.
Qu'en mentiroie? Tant fort l'a estordi,
Vausist ou non, a terre l'abati,
Par droite foree l'espee li toli;
Trait l'a dou fuerre, .iiii. cos l'en feri;
Contre l'auberc l'espee resorti.
Rainouars fu legiers, si se guenchi.
Baudus li crie: ,,Or vos ai asenti.
Mar i avés por moi agait basti;
Mau gré vos nes ai jo vo brane saisi."
Dist Rainouars: ,,Certes, ce poise mi.
Baudus cousin, en toi ai mal ami.
Car croi eu dieu ki passion soufri!
Dolans en ere, quant je t'avrai honi,"
Lors a gardé en mi le pre flori
Et voit le fust ke jeta l'Arabi.
Rainouars cort porec, si l'a saisi.
Quant il le tint, forment s'en esjoï.
Ne le donnast por l'oneur Aimeri.

Quant Rainouars ot le fust recovré,
Ne le donnast por l'or d'une cité.
A ses .ii. mains l'a contre mont levé
Et conrt vers lui, ki ne l'a pas douté.
Li Sarrasins tint Ie branc aceré,
Et Rainouars le grant tronchon quarré.
Li uns a l'autre a molt grant cop doné.
Mais Rainouars I'a premiers asené;
Jouste l'oïe li a grant cop doné,
Si que lajoe et l'os li a froë,
Que de la bouce li sont .v. dens volé;
Por poi del col ne li a l'os froë.
Li rais dou sanc li est del nes volé
Et par la bouce tout contre val colé.
Rainouars fu molt fors, si l'a hurté,
Tout estordi l'abati ens el pre.
Des poins li tout le bon brant aceré,
Isnelement l'a el fuerre bouté;
Mais le tronchon n'a il mie oublié.
Baudus enbrace, vers lui l'a soviné
Et del debout dou grant tronchon quarré
L'a tant el front et es temples hurté,
Que par un poi, qu'il ne l'a affronté.
Mais diex de gloire a le paien sauvé:
Ne veut ke muire, ains c'ait crestiënté.
Baudus s'escrie par grant humelité:
,,Rainouars sire, aiés de moi pité!
Sire cosins, ja m'avés vos tuë.
Jo quit ke vos m'avés escervelé.
Aiue moi, por dieu de maiesté,
Tant c'on m'eust en fons rengeneré!
Et jo t'afi deseur ma loiauté
Que a Orenge m'en irai la cité,
Mais que on m'ait de mon cief respassé.
Par moi avras d"Espaigne le regné,
Cordes la riee et de lonc et de le;
Paien en ierent a vo loi atorné.
Servirai toi tos jors en mon aé;
Mar douteras paien ne amiré.
Je sui li mieudres de tot ton parenté."
Quant Rainouars ot le roi escouté
Que par amors li a merehi erië
Et qu'il veut croire le roi de maiesté,
Ne fust si liés por plain val d'or comblé;
Quar en s'enfance l'avoit forment amé.
Dieu en aore, si l'en a mercië;
Il ne s'en puet tenir k'il n'ait ploré.
Baudus enbrace, estroit l'a acolé.
,,Cousin", dist il, ,,vous ai jo molt navré?"
-,,Oïl voir, sire; longement ai sainé.
Ostés moi tost mon vert elme gemé!
Esploitiés, sire, ja me verés pasmé!
Tant m'as feru et au luitier grevé,
Por poi que n'ai le cuer el cors crevé.
Se m'as ocis, tot te soit pardoné.
Las, se je muir, c'est par ma foleté!'
Rainouars l'ot, s'a forment souspiré.
Isnelement a Baudus desarmé;
Dou cief li oste le vert elme jemé.
Jusqu'eu la teste l'avoit tout enbaré
Et le cervel ot el cief molt troublé.
Et de la teste li a la coiffe osté,
Del dos li trait le blane hauberc saffré.
Quant Rainouars ot Baudus desarmé,
Dejouste lui fu drois en son esté.
Grant 0t le cors et Ie pis encharné,
De lui fu greindres un grant pié mesuré.
Andoi s'assisent sor l'erbe en mi le pre;
Puis se regardent par molt grant amisté.

La bataille est et li cans afinés.
Rainouars sist sor l'erbe en mi les pres,
Li fiers Baudus joste lui les a les.
Grant ot le cors et les menbres quarrés
Et gros le pis et par espaules les;
D'un de ses poins fust bien un ors tuës.
Les iex ot rouges com carbons enbrasés,
Les cavens noirs com arremens triblés,
Les dens ot blans plus qu'ivoires planés.
Grant ot la bouce, haut et corbé le nes,
Ample viaire, les sorciex gros et les;
Dedens enfer n'a de plus biaus malfés.
A Rainouart dist li rois desfaés:
,,Ber, conquis m'as par tes ruistes barnés;
Aine mais par home ne poi estre matés.
Tant m'as batu les flans et les costés,
Mieu esciënt, que li cuers m'est crevés.
Mais or t'en soit li peciés pardoués!
Ber, tien moi bien, que ja serai versés!"
Rainouars l'ot, devers lui s'est tornés;
Il l'enbracha, et Baudus est pasmés.
A tant es vos dant Guillame au cort nes,
Od lui si frere et ses riches barnés.
Tout maintenant s'est en haut escriés:
,,Rainouars frere, comment vous contenés?
S'avés mestier, aiue avrés assés."
Dist Rainouars: ,,Biaus sire, avant venés!
Jo l'ai conquis; diex en soit aorés!
Mes cousins est, car de m'antain fu nes,
Si vauroit estre en fons rengenerés."
Et dist Guillames: Jhesus en soit loës!
Bien l'avés fait, molt grant preu i avrés."
De pamisons est Baudus relevés.
De sou blia%ut a un des pans ostés,
Si en benda son eief et ses costés.
Dist Rainouars: ,,Cousin, or en venés
Ensamble od moi, ja garde n'i avrés!"
Et dit Baudus: ,,Si com vous commandés."
A taut s'en tornent, es les vous aroutés;
Des chi c'a l'ost ne s'est nus arestés.
Li Franc de France ont vuidies les nes
Dou grant avoir ki i fu amassés.
Bien soit de l'eure, qu'il i fu amenés!
Diex, quel eschee fu illuec conquestés,
Cascuns en ert manans et assasés.
En Alisehans ont fait teudre leur tres.
Nuis fu oscure, li solaus esconsés.
Francois descendent, caseuns est desarmés.
Et li mengiers fu molt bien aprestés.
Bien sont servi de vin et de elaré
Et de vitaille tot a lor volenté,
Que il troverent en grant plenté es nes.
Francois se couchent, quant ont mengié assés.
Molt fu cascuns travelliés et penés,
De la bataille dolereus et lassés.
Li quens Ernaus les a la nuit gardés.
A l'ajorné, quant fu grans la clartés,
Baudus se lieve, qui molt estoit navrés;
Rainouart prie par molt grans amistés.
,,Cousin," dist il, ,,le congié me dounés,
Tant que je soie en mon païs alés,
Se de mes plaies estoie respassés!
Droit a Orenge el palais segnorés
Venrai a vos, ja mar en douterés,
Et si ferai toutes vos volentés."
Dist Rainouars: ,,Volentiers et de gres.
Mais gardés bien ke vos ne me mentés!
Car, par celui ki en crois fu penés,
Ja ne seriés en cel paiis trouvés,
Que ue fusiés de traïson retés."
Et dist Guillames: ,,Ja mar en parlerés!
Il tenra bien, je quit, ses volentés."
-,,Voire, voir, sire, ja n'en serai fausés."
Il li otroient, cis dis fu creantés.
Bien tint covent, si com oïr porrés.
Molt fu par lui Rainouars amontés,
Par toute terre cremus et redoutés.
Li Arrabis Baudus s'est aprestés,
En un calant entra, quant fu disnés.
Ensamble o lui s'en ala Persagués,
Uns mariners qui de mer sot assés;
Sarrasins iert qui de sens fu parés;
De la bataille estoit vif escapés.
Leur voile lievent, es les vos desanerés,
A Damedeu ont Francois commaudés
Et Rainouart et Guillaume au cort nes.
Va s'en Baudus; Rainouars est remés.
En Alischans fu molt grant li barnés.
Tous li avoirs fu ensamble amassés
Et pour mener et eargiés et trousés.
Quant ont mangié, s'est li solaus clinés.
Li quens Guillaumes est la nuit ostelés
Et Aimeris et li autre barués.
Molt volentiers s"est eascuns reposés.

Francois se couchent, quant vint aprés souper;
Li quens Guillames les fist la nuit garder.
Mais Rainouars ne pot ainc reposer,
Estordis fu de son tinel porter
Et des grans cos et récoivre et doner;
Ne reposast por les membres colper.
A mie nuit a fait l'ost sus lever
L'espee au poing va par les tres criër:
,,Levés, levés, pres est de l'ajorner!
Or tost, Francois, penés vos de haster!
Que par la foi que doi Guibore porter,
Se or endroit ne vos voi conraer,
Jel vos ferai chierement comparer:
Ja li plus cointes ne s'en porra gaber,
Ke ne li face le cief del bn voler."
Quant Francois oënt Rainouart si parler,
Molt tost se lievent, n'i osent demorer.
Dist l'uns a l'autre: ,,Diex le puist craventer,
Qe ne nos laisse dormir ne reposer!
Maudis soit il qui or nous fait lever
Et a tele eure nostre harnois trosser!"
Dist Rainouars: ,,Peués vous del haster!
Fiex de roi sui, si doi bien commander
Et en bataille grant firté demener."
Fraucois se lievent, si font leur cors soner;
Isnellement vont leur harnois trosser,
Tres et aucubes font devant aus mener
Et leur cevaus belement conraer.
En droit le jor, quant l'aube dut crever,
A fait Guillames ses cevaliers armer.
Isnelement vont ensamble monter.
Li quens ala Viviën regarder,
Desor I'estane, la le porra trover.
Li quens l'a fait eu .ii. escus serrer
Et desous I'arbre belement enterrer.
Au departir commencha a plourer;
Maint chevelier i veïssiés pasmer.
Dont fist Guillames son maistre eor soner,
Le flaiel d'or ne vaut mie oubliër,
Ensamble od lui le fist li quens porter;
Et Rainouars fist son tinel mener.
Li ost s'arroute, si pense de l'errer
A grant esploit, n'ont cure d'arrester.
Et Rainouars les va devant guiër,
L'espee el poig, plus ert fiers d'un sengler.
Uns povres hom vint devant lui ester,
Si li commenee la merci a criër.
,,Sire," dist il, ,,laissiés m'a vos parler!
Des Sarrasins me vieng a vos clamer
Ke en mes feves vi ir matin entrer.
Onques por moi ne vaurent remuër,
Toutes leur vi essillier et gaster;
Plus de .ii. muis en ont fait escosser.
Tant les doutai, ne lor osai veer.
Jes quidai vendre, et dou pain acater,
Por mes enfans et por moi conreer,
Ne leur avoie autre chose a douner.
Or les convient trestous de fain enfler."
Dist Rainouars: ,,Mar l'oserent penser.
Par saint Denis, ferai leur comparer,
Que ja nus d'els ne s'en porra gaber.
Sire vilains, ne vous caut dementer,
Tout le domage vous ferai restorer,
Cascune escosse un denier achater."
Dist li vilains: ,,Jhesus vos puist saver!"
A tant es vos daut Guillame le ber.
Raiuouars va de devant lui ester,
Par grant orguel le prist a apeler:
,,Sire Guillames, or poës escouter
Des Sarrasins qui vos vienent preer
Et a vos homes la vitaille rober."
-,,Comment, biax sire? Ne me devés celer."
Dist Rainouars: ,,Bien le vous puis conter.
Plus de .x. mile Sarrasin et Eseler
Ont cest vilain ses feves fait enbler;
Dedens s'alerent deux jors a osteler.
Mais or vous proi que m'i laissiés aler,
U, se ehe non, ja me verrés derver."
Et dist Guillames: ,,Amis, laissiés ester!
Je me dout molt de vo cors afoler;
.m. chevaliers ferai od vos aler."
-,,Non ferés, sirel Ne vos convient douter.
Ja n'i menrai ue compaignon ne per.
Se je nes puis tous seus desbareter
Et par mon cors desconfire et mater,
Mar me donrés point de pain au disner!"
-,,Lais l'i aler, frere!" dist Aïmer;
,,Ja ne porront paien vers lui durer.
Donc n'a il fait tote l'ost afiner?"
Et dist Guillames: ,,Bien le voeil creanter.
Or i voist done; dex le puist ramener!
Bien li commant les feves a garder.
Justice en face del forfait amender!"
Dist Rainouars: ,,Che fait a merchiër.
Je lor ferai le mefait amender.
Or doi molt bien ma proësce mostrer.
Sire Guillames, fai moi escu porter!
Ne quier plus d'armes avec moi aporter."
Et dist Guillames: ,,Vos l'avrés bon boucler;
Je le toli Tornefier de Biaucler."
Ses eors meïsmes li ala aporter,
Et Rainouars va la guige acoler.
Qui le veïst par l'enarme cobrer,
Entor son cief menuëment torner
Et gentilment et drecier et lever,
Devant son pis estraindre et serrer
Et bien covrir, joindre et eschanteler,
Bien le deust et prisier et loër;
Nus cevaliers nel sot plus bel porter.
A tant s'en torne, n'i volt plus demorer.
Mais le vilain ne volt mie obliër,
O lui l'en maine por le tort amender.
Jusqu'as cortils ne se volt arester.

Quant Rainouars ot le congié eü,
Od lui en maine le povre homme cenu.
Des ci as feves ne sont aresteu.
Rainouars monte sor un fossé erbu,
Voit maint paien armé et fervestu.
A sa vois clere leur escria a hu:
,,Fil a putain, Sarrasin mescreu,
Mar i avés la faviere abatu!
Trop en avés et mangié et ronpu.
Comme jument estes gros et pansu.
Mais par la foi que doi au roi Jhesu,
Mius vous venist tous estre a Montagu.
Je gart les feves, mien en sont li treü;
Ja serés tuit malement avenu!
Ou me donrés .m. mars d'or fin molu,
Ou tuit serés par les geules pendu.
Fil a putain, trop eüstes beü,
Quant au povre home avés le sien tolu.
Mar i entrastes, tuit serés confondu;
Ne vos garroit tos li ors ki ainc fu."
Quant paien l'oënt, molt en sont irascu.
Bien recounoissent Rainouart a l'escu,
Voient son cors k'il ot grant et corsu.
Dist l'uns a l'autre: ,,Mal nos est avenu.
Ves la celui a la fiere vertu
Qui le tinel portoit grant et corsu,
Ne pesoit mie mains d'un chesne ramu;
.m. Sarrasin en sont mort estendu.
C'est ciex qui a le grant estor vencu
En Aliscans u la bataille fu.
Li vif diable le nous ont aparu.
Tout sommes mort, quant nous a perceü."
Cascnns guerpist le bon destrier grenu
Dont il estoient es feves descendu.
En fuies tornent, n'i ont mie atendu;
Sovent reelaiment Mahomet et Cahu.
Mais la faviere ert close de seü
Et de grant soif u a grant pel agu.
Tous ciaus detint qi ne sont pas issu.
A val les feves sont paien espandu,
Et Rainouars lor est seure courus.
Tant en detrence au branc d'acier molu,
Si les a pris com oiselet au glu.
Trestot s'escriënt: ,,Baudus sire, u es tu?"
Dist Rainouars: ,,Ne vous vaut un festu.
Jo l'ai conquis, dieu merehi, et vencu.
Mar i avés le faviere peu;
Je vos en doi un dolereus salu:
Essaier voil sor vos mon branc molu.
Au vilain erent vostre ceval rendu
Que por ses feves voi la seoir tout mu."

En la faviere furent grans les huees.
Paien s'eu fuient, s'ont les colors muees;
Ains ne vi gens ensi mal atornees.
Et Rainouars les suit de randounees,
Si lor escrie a molt grant alenees:
,,Fil a putain, mar entrastes es feves!
Nes aviës errees ne semees;
Li povres hom les avoit ahanees
Et a grant poine foïes et arees,
Molt li greva, ans que fussent binees;
Ses devoit vendre a petites denrees.
Or en avés vos pauces saolees;
Par le cuer de, mar les avés gastees!
Ainc ne veïstes feves si achatees,
Ne ki si fuisent chierement comparees."
Diënt paien: ,,Trop menés grans ponnees,
Sire vasal; nes avons pas enblees.
Ainc ne nos furent par nul homme veees."
Dist Rainouars: ,,Vos les avés robees,
Car ne vos erent de riens abandounnees.
A cest brane uu vos eu rendrai soldees."
Lors les aqet tres ar mi les favees,
Si leur detrence les pis et les corees;
Plus en a mors de .xv. charetees.
Tous les ocist; molt les ont comparees,
Les verdes feves qui ne furent frasees.
Raiuouars a ses Iargesces mostrees,
Au vilain a ses feves restorees,
Totes Ies armes as Sarrasins donees
Et les cevaus par les regnes dorees.
Les selles valent de deniers .c. livrees,
Plus en i ot, ce euit, de .ii. navees.
Dist li vilaius: ,,Chi a bones soudees.
Dex le te raude qui fist ciel et rosees!
Or sont molt bien mes feves restorees.
Bien soit de l'eure k'eles furent semees!"
Et no Francois n'i ont fait demorees,
Droit vers Orenge ont lor voies tornees.

Quant Rainouars ot paiens descoufis
Et par les feves detrenciés et ocis,
Au vilain doune les destriers Arabis,
Toutes les armes as cuvers maleïs.
Dist li vilains: ,,De deu .v.c. mercis!
Riche m'as fait et manant a tos dis;
Dex le te rande, qui an la croiz fu mis!
Je ne quier mes manoir en cest païs,
Ains te seurai volontiers, non envis.
Servirai toi je et mi fils tos sis."
Dist Rainouars: ,,Vilains, bien le desis.'
A dau Guillaume l'en meua li marcis.
,,Sire," dist il, ,,j'ai paiens desconfis,
Tos les ai mors, nen estordi uns vis;
Si ai douné Ies destriers Arabis,
Toutes les armes des cuvers maleïs
A cest vilain qu'iert povres et mendis
Por sa faviere dont il iert apovris.
Se poi en a par le cors saint Denis,
Tant l'eu donrai de ci a .xv. dis,
Qui mius vaudra des rentes de Paris.
Fai li mener et cevaus et roncis,
Haubers et hiames es bons escus voltis
Jusqu'a Orenge, ta cité seignoris,
Que il ne perde, ne ne soit escharnis.
Car par les sains que dex a beneïs,
Se il estoit en nul endroit laidis,
Puis que je l'ai dedens mon conduit mis,
Nel gariroit tot l'or de saint Denis
Que nel pendisse, tant par fust seignoris.'
,,Rainouars sire", dist li quens Aimeris,
,,Nous l'otrions, ja n'en serés desdis.
Or en soit garde Aïmers li caitis,
; Hernaus mes fis, Bueve de Commarcis."
Dist Rainouars : ,,Sire, .v.c. mercis."
Aprés eest mot sont a la voie mis,
Sonent lor grailles, si ont lor cors bondis.
Li os s'arrote par puis et par larris;
A fort eevalcent sor lor destriers de pris.
Et Rainouars fu las et alentis,
Arier remaint el poing le branc forbis.
De chou fu molt Guillaumes asotis,
Que Rainouart a tot en obli mis;
Ne l'en membra por le grant fouleïs.
Dolans en iert, ains que jors soit fenis;
Nel volsist mie por tot l'or de Paris.
Se deus nel fait, a tart iert repentis.
Car puis en fu dolant, ce vos plevis;
Par un petit qu'il ne fn malbaillis.

Francois chevaucheut, molt se vuelent haster;
Sonent ces grailles et ces eors font soner.
Li os s'aroute et pense de l'esrer
A grant esploit, n'ont soing de demorer;
Dusqe a Oreuge ne vaurent arester.
Graut fu la presse a la porte passer.
La veïssiés maint eseu desboucler.
Rompent ces singles, ees selles font verser,
Cil haubert sonent et cil hiame gemé,
L'acier au fer i oïssiés hurter
Et ces eevaus hennir et braidoner.
Grant fu la noise et la presse a passer;
Plus de .l. eu veïssiés pasmer.
Ains qu'el palais fust Guillames li ber,
Ot fait Guibourc le mangier aprester.
Eu Gloriëte fait ou l'aige corner;
Cil chevalier vont ensamble laver;
A lor ostés se firent desarmer.
Le jor servirent tel .v.c. baceler,
N'i a celui n'ait castel a garder.
Li quens Guillames fist forment a blasmer
Que Rainouart a mis en oubliër.
Ne l'en menbra, si viut aprés souper.
Defors Orenge fu Rainouars li ber,
De mautalent quide vis forsener;
A lui meïsme se prist a dementer.
,,A las," dist il, ,,bien devroie desver!
Li quens Guillames ne le deust penser,
Qu'il ne me daigne ensamble o lui mener
Ne a sa table n'a son mangier mander;
Et si ai fait tot seul l'estor finer
Et ses neveus tos .vii. desprisoner.
Par moi sont mort Sarrasin et Escler,
Tous mes parens ai fait por lui finer.
Cant me tint vil, forment m'en doi peser.
Desor tos homes me deust honorer,
A son pooir et servir et amer.
Mais par celui qui tot a a sauver,
Se un seuI an puis ancores durer,
De tote Orenge le ferai desposer.
Or m'eu irai a mon pere aeorder,
Si ferai Turs et Sarrasins mander.
Venrai Orenge essilier et gaster
Et Gloriëte abatre et eraventer.
A saint Denis me ferai corouer,
A Loëis ferai le ehief coper
Por la cuisine que il me fist garder.
Trusqu'a Saint Seigne n'i vodrai arester,
N'i lairai tor que ne face verser,
La geut ocire et le païs gaster,
S'il ue se vuelent a ma loi atorner.
En loig ferai dant Guillame mener,
Que ses lignages u'en osera parler;
Molt le euit bien comme fox demener."
Lors s'en torna, s'aceueilli son errer;
Vers Aliscans s"en prist a retorner.
Tel duel en a qu'il commence a plorer.

Defors Orenge est Rainouars remés.
Molt a grant duel, forment s'est dementés;
Forment menace dant Guill é ése-'s.
Vers Aliscans est plourans retornés.
Des chevaliers a eneontré assés
Qui tout li diënt : ,,Rainouars, dont venés?
Coreehiés estes, ne sai ke vous avés."
--,,Signer," dist il, ,,molt puis estre dervés.
Li quens Guillames me tient en grans vieltés.
Seul m'a laissié, com fuisse aehaitivés,
N'a son mangier ne fui par lui mandés.
Comme ribaut m'a laissié es fossés,
N'i fui par lui huchiés ni apelés.
Si est mes peres li fors rois Desramés,
Qui sous lui a .xxx. rois eoronés;
De haut parage sui tos estrais et nes.
Or me tient vil Guillaumes au cort nes.
Plus sui haus hom ke il ne soit d'asés.
Par mon eors seul est l"estors afinés,
Ocis li ai plus de .ii.m. Eselés;
Si ai mes freres et mes amis tuës
Et ses ueveus tos .vii. desprisonés
Ke Sarrasin tenoient en leur nes.
Rendu m'en a li quens males bontés;
Or sui du tout arire deboutés.
Oï l'ai dire, et si est verités:
Puis ke lere est de forehes racatés,
Ja puis ses sire n'en iert de lui amés.
Por dant Guillame le di jo au cort nes
Qui j'ai aidié, or en ai grans maugrés.
Se je ne fusse, tos fust desbaratés,
Ja de ses homes n'en fust uns eschapés.
Ne crerai mais el roi de maiestés,
Mais en Mahon ki est d'or tresjetés;
Si le ferai dolans et aïrés.
Par Mahomet, mar i fu oubliés!
Se ne m'en venge, dont aie je dehés!
Or m'en irai el regne dont fu nes,
Si manderai Sarrasins et Esclers,
Tant k'en avrai .e. millier assanlés.
Puis passerons a barges et a nes,
Ses amenrai ca outre en ees regnés.
Se mes tineus est brisiés et froë's,
Je ferai tel ki miex vaurra assés.
Prise ert Orenge et li paiis gastés,
Et Gloriëte li palais craventés,
Et il meïsmes loiés et atrapés;
Dedens Ajete en la cartre jetés.
Iluee sera comme eaitis menés,
Estroitement sera enchaïnés,
Ja n'iert par moi garentis ne teusés.
Et Aimeris iert as forches levés,
Et tout si fil aront les chiés copés.
D'Ais la ehapelle serai rois coronés,
Car Loëis ert de France jetés
Por sa cuisine ou j'ai tant conversé.
Et d'Aalis ferai mes volantés,
Sa gentil fille qui tant a de beautés;
Encor serai, jo quit, ses espousés.
Par amors l'aim, bien a .v. ans passés.
Ele iert roïue et je rois coronés;
Ne s'eu doit plaindre, s'a lui sui mariës.
De toute Espaigne sera ses cors doués,
Puille et Venise, et Calabre delés,
Li dorrai, ains que li ans soit passés.
Quant a Orenge, seignor baron, venrés,
Dame Guiborc de par moi saluës
Et le marchis Guillaume desfiës
Et bien li dites, ja mar li celerés,
Ke mais ne sui ses drus ne ses privés,
Ains porquerrai qu'il sera vergondés."
Li chevalier respondent: ,,Tort avés !
Ne devés mie por itant estre irés.
Rainouars sire, car vous en revenés!
Soiés haitiés, ne vous desconfortés!
Anqui serés a Guillame acordés
Et a mengier a grant plenté avrés
Et si serés ricement abuevrés,
De nobles vins, de pimens, de clarés.
C'est grant folie, se ne vous en ralés.
Si m'aïst dex, vous en repentirés!"
Dist Rainouars: ,,Gardés, mais n'en parlés !
Car, par Mahon, molt tost le comperrés.
Je ne sui mie eneor a vos remés.
Par cel apostle c'on quirt eu Noirons pres,
Se n'iert por ehou ke coupes n'i avés
Et por itant ke vos ai saluës,
Je vos metroie ccst espee es costés.
Or tost en voie! Gardés, n'i demorés!
Quant cil l'oïrent, s"ont les chevaus hurtés.
Li plus hardis est en fuies tornés,
Fuiant s'en vont les frains abandonés.
Dist l'uns a l'autre: ,,Rainouars est dervés.
C'est grans damages ke il est asotés;
Car si fors hom n'ert ja mais recovrés.
Ja nous avra a cel branc decopés.
A .e. deables soit il hui commandés!"
En fuie tornent les frains abandonés,
Dusqe a Orenge n'i fu regnes tirés.
Tant ont entr'aus lor chevaus galopés,
Qu'il descendirent de desus les degrés.
L'un aprés l'autre sont el palais montés
Et saluërent le marcis au eort nes.
Conté li ont, ains n'i fu mos celés,
Com Rainouars les avoit esfreés
Et maneciés et si espoëntés,
Ke por un poi ne les a desmenbrés
Et que il est arrire retornés,
Por chou k'il fu au mangier oubIiës.
Molt vos manace et trestos vos barnés.
Par nos vos mande ke de lui vos gardés;
Dame Guiborc a molt salus mandés.
Or s"en ira, ee dist, en ses regnés,
En celle terre ou est ses parentés.
Puis mandera Sarrasins et Esclers,
Tant qu'il avra .c. mil paiens armés.
Quant les avra avec lui ajostés,
Puis passera a barges et a nes,
Si s'en venra cha outre en ces regnés.
Prise ert Orenge et li païs gastés,
Et Gloriëte sera jus craventés,
Et vos meïsmes liës et atrapés,
Dedens Ajete comme eaitis menés,
En mi la chartre trebuchiés et getés;
Illuec morés a deul et a viltés.
D'Ais la ehapelle sera rois eoronés,
Et Loëis sera deserités,
De tote France cachiés et desposés,
Por sa cuisine ou il a tans jors mes."
Guillaumes l'ot, tous en est trespensés.
,,Voir," dist li quens, ,,u'en doit estre blamés.
Or est il sages, et je sui asotés."
.xx. cevaliers a li quens apelés,
Se lor a dit: ,,Seignor, car m'i alés!
Por deu vos pri k'en pais le m'amenés,
Que il ne soit laidis ne ranprosnés."
Et cil respondent: ,,Si com vos commandés.

Li quens Guillames fist forment a prisier;
Por Rainouart n'ot en lui c'aïrier.
.xx. cevaliers a fait aparellier,
Por Rainouart les vaurra envoier.
Par aus li mande: ne li doit anoier,
S'il ne l'avoit somons a son mangier.
Droit l'en fera, se il le veut baillier,
Voiant Francois et voiant sa moillier.
Forment l'en poise kel laissa estraier,
Il nel vausist por .m. livres d'or mier.
A ces paroles montent li chevalier.
Tant esperoune cascuns sou bon destrier,
K'il l'ont ataint a un tertre puier.
Dedens le fuerre ot mis son brane d'acier.
Cil li commencent hautement a huchier.
De loing s'arrestent, ne l'osent aprocier,
Molt doucement le pristrent a proier:
,,Rainouart sire, nous te venons noncier
De par Guillame, le marcis au vis fier:
De tot iee ke savras calengier
Te fera droit en son palais plenier
Voiant Franc%ois et voiant sa moillier."
Dist Rainouars: ,,Laissiés vostre plaidier!
Car, par Mahom ki tout doit justicier,
Ja amendise ne li avra mestier.
Je n'ai que faire ne d'argent ne d'or mier,
Se n'en fesoie mon tinel reloier.
Fil a putain, orgueilleus pautonnier,
Ne vous pris tous la monte d'un denier,
Ja n'amerai felon ue losengier.
Bien set Guillames la merde raplakier.
Trop a a faire, s'il me veut rapaier;
Jo ne sui mie de rien en son dangier.
Ja por message ne m'en irai arier,
Ains avrai fait Orenge trebucier
Et Gloriëte abatre et avillier,
Tot le païs gaster et essillier
Et le marcis la teste roëgnier."
Quaut cil oïrent Rainouart desraisnier
Et le marcis Guillame manecier
Et aus meïsmes honir et laidengier,
Si se commencent entr'aus a vergoignier.
Dist l'uns a l'autre: ,Poi nos poons prisier,
Se n'en menons nos .xx. cest patounier."
Vers lui s'eslaisseut, si le quident liier,
Entr'aus le pristrent forment a porcaehier,
Aussi peussent a une tor luitier.
Quant Rainouars se sent si manoier,
De maltalent quide vis esragier.
Ne li menbra de l'espee d'acier.
Encoste lui garde les un sentier,
Vit une borde e'ou i ot fait dreeier.
Uns sains ermuites li ot fait estaeier;
Le freste en court Rainouars esrachier.
Molt i eussent a faire .ii. somier,
Et cil l'esrache con un rain d'olivier.
Qui li veïst ces cevaliers cacier
Par la compaigne contre val un rocier!
Les .v. en fist a terre trebucier,
Si durement l'un sor l'autre plaissier,
Que par les bouces leur fist le sanc raier.
Dist Rainouars: ,,Laissiés le menacier,
Fil a putain, malvais garcon lanier!
Quidiés vos ore avoir trové bergier?
Ne vos osasse por Guillame toucier;
Je ne sui mie lievres a esmaier.
Donc n'ocis ge le fort roi Haucebier?"
A la grant perce se prist a adrecier.
Aprés les .xv. se prist a eslaissier.
Et cil le fuient com aloe esprivier.
Mal soit de cel qui l'osast aprochier,
Le freste doteut k'il virent paumoier,
En fuie tornent contre val un terrier;
Li plus hardis vausist estre premier.
Et Rainouars leur commence a hucier:
,,Envoiés moi Guillame tornoier!"
Qui le veïst le grant freste drecier,
Encontre mont lever et rabaissier,
De l'une main en l'autre paumoier,
Ne li pesoit le rain d'un olivier.
Qui le veïst, bien poïst s'afichier
Qu'ainc n'en fu hom, tant feïst a prosier.
Et cil s'eu fuient, ne l'osent aprismier,
Dusqe a Orenge ne finent de coitier.
Rainouart quident a leur talons derier.

Li mesagier descendent au degré.
Eu Gloriëté sont ensamble monté;
De paor ot cascun le sanc muë.
Por Rainouart sont si espaonté,
D'une luëe n'ont il un mot soné.
Li quens Guillames leur a tost demandé.
,,Baron," dist il, ,,comment avés erré?
Avés me vos Rainouart amené?"
,,Nenil voir, sire, ains l'avons comparé;
A .c. deables l'avons tuit commandé.
Petit s'en faut, ne nous a afronté.
Quant li eumes ton mesage conté,
Ne vous prisa un denier mouneé,
Ains te menace et tient en grant vilté.
Quant nos l'oïmes, molt en fumes iré,
Vers lui poinsimes trestout abandonné.
Bien l'eüsimes par force ramené,
Quant d'une borde vit le freste levé;
Si l'esraeha com un rosel pelé.
Les .v. des uos ot tost acraventé,
terre furent laidement reversé.
Nous ne savous, si sont a mort navré.
Taut par est fiers, qu'il ne doute home ne.
Petit s'en faut, ne nous a afolé.
Laissié l'avons el nom del vif malfé.
Onques grant home ue vi si abrivé,
Molt est isnels, ce sachiés par verté;
Mais par aler avons tout conquesté.
Tornoiement vos a par nos mandé.
Guiborc salue par molt grant amisté.
Mais bien sachiés par droite verité:
Grant joie eumes, quant fumes eschapé."
Guillames l'ot, s'en a un ris jeté,
Isnelement a son ceval rové.
On li amaine, quaut il l'ot commandé;
Et il i monte par l'estrier noielé.
.c. chevalier sont aveuc lui monté
Et Aimeris et si fil li sené;
Guiborc i va qui molt l'a desiré,
Sor un mulet ricement conraé,
De sele a or ricement acesmé.
Seul le lorain valoit une cité.

Li quens Guillames fist forment a loër,
Por Rainouart est alés ramener.
.c. chevaliers a fait o lui monter,
S'i vont si frere et Aimeris li ber.
Dame Guiborc i fait li quens aler,
Que n'i osa li quens sans li errer.
Aine ne finerent entr'aus d'esperoner,
Tant que il virent Rainouart devaler
En un vaucel, ou il devoit aler,
O sa grant perce qu'il n'i volt obliër.
Li quens Guillames le prist a apeler
Molt doucement sans point de ramposner:
Se de mesfait me savés or reter,
A vo plesir le voldrai amender
Si hautement com savrés deviser."
Dist Rainouars: ,,Sire, laissiés m'ester!
Je ne dorroie uu chien de vo parler.
Ne revendrai, s'avrai passé la mer.
Puis ferai tot mon lignage assambler
Et Sarrasins venir et ajoster.
Bien i seront plus de .e.m. Escler
Et les jaians que je ferai mander.
Puis les ferai de cha outre passer;
Tote ferai Orenge craventer
Et Gloriëte pecoier et verser.
A Monloon me ferai corouer;
A Looïs ferai le chief coper
Por sa cuisine que il me fist garder,
Les hastés cuire et la car escumer.
Et puis preudrai AeIis au vis cler,
Sa belle fille, a moillier et a per.
Plus hautement ne me puis mariër.
Et toi ferai en Ajete mener,
Dedens ma cartre trebuchier et verser.
La te ferai a grant dolor finer;
Et ton lignage vaurrai desireter.
Fuiés de chi, n'ai soig d'a vos parler!"
Dont prent sa perche, sel fait a mont branler.
Li quens Guillames ne l'osa aproismer,
Car il le voit d'ire tot alumer;
Molt le redoute, nel vous quir a celer.
Dame Guiborc rova avant aler;
Et la contesse s'est alee acliner
Devant son frere por la merchi criër.
,,Rainouart sire, un don te voeil rover,
Que ce mesfait me faites pardoner
En guerredon que je vous fis armer
Dedens ma eambre et chaindre le branc eler.
Et se nel fais, por voir te puis conter
Ja mais de ci ne me verras leverl"
Rainouars l'ot, si commence a pIorer.
,,Dame", dist il, ,,je vos doi molt amer;
Rien que vuelliés ne vos vuel deveer.
Vostre plaisir doi jo bien creanter
Et le mesfait Guillame pardoner;
Por vostre amor li voil quite clamer.
Ja en ma vie n'en orrés mais parler!
Mais par celui qui trestot puet salver,
Ne fust por vos, ja'nel vos quier celer,
Tot l'or del mont ne le peust teuser!"
-,,Sire" dist elle, ,,deus vos puist honorer!
Je vos aim plus que ne vos puis monstrer."
La gentis dame prist Guillame asener.
,,Sire," dist elle, ,,or l'alés merciër,
Que le mesfait vos a fait pardoner!"
Li quens Guillames l'en ala merchiër,
Et li barnages le va tout encliner
Devant les piés dant Rainouart le ber.
Mais Rainouars les en fait sus lever.
,,Baron," dist il, ,,or me laissiés ester!
Moi et Guillame ne puet mais uus meler."
Lors remonterent sans Plus de demorer;
De ca Orenge ne voldrent arester.
Por Rainouart fist on les sains soner.
Quens Aimeris l'est alés acoler,
Et tuit si fil, qui sont gentil et ber,
Li quens Bertrans, qu'il fist desprisoner,
Et si cousin, li juene bacheler.
Li quens Guillames a fait l'aigue corner;
Cil chevalier vont ensamble laver.
En Gloriërte s'asiënt au soper.
Joste Guillame sist Rainouars li ber.
Molt se penerent entr'aus de l'onorer;
Le premier mes li fait on aporter;
C'est seignorie ke li vuelent mostrer.
Bien sont servi, ja n'en estuet douter;
Molt grant honor li vorrent tuit porter.

Dedens Orenge ot merveilleus barnage.
Joste Guillaume, le marchis Fierebrace,
Sist Rainouars, qui Sarrasins menace;
Son brane d'acier pendi a une estache.
Delés lui sist Guiborc au cler visage;
Voiant Francois le besa en la face.
,,Par deu", dist ele, ,,bien voil que on le sace,
Que je vos aim et noient par putage.
Ains vos querrai, se je puis, mariage:
Feme qu'iert bele et de molt haut parage."
Dist Rainouars, ki molt ot le cuer sage:
,,Por vostre amor garderai eeste marche,
Car je ne crien de nul home domage.
Mar douterés paieu en mon aage,
Roi n'aumacor qui Guillaume mal face.
S'il a Orenge revenoient a plage,
Je referoie faire tinel o mace.
Tant ociroie de ceus de mon lignage,
Que aprés moi en dureroit la trace."
Et dist Guiborc: ,,Ja damedeu ne place
Que vers vos aient ne force ne barnage!"
Dist Rainouars: ,,N'ai cure de menace.
Mais, s'il i viennent, il i avront domage."

Quant par les tables ont mengié a loisir,
Li quens Guillaumes les fist molt bien servir.
Aprés mangier font les napes coillir.
Guiborc ala les Rainouart seïr,
Molt bellement le prist a asentir.
,,Sire," dist ele, ,,molt par sui en desir
De demander, quex hom vos fist norrir?
Qui est vos peres? Bien le vorroie oïr."
Dist Rainouars: ,,Bien le vos doi gehir,
Ja por Guillaume ne vos en quier mentir.
Fils sui un roi de merveillous aïr:
C'est Desramés, qui tient Cambe et Montir,
Pine, Corenee, Cordes et Montespir;
.l. rois a sos lui a baillir.
Mais ge li voil hier la teste tolir,
En un ehalant l'en fis par mer fuïr.
Par mon cors sol ai fait l"estor finir
Por dant Guillaume, qui molt m'en doit chierir."
Guiborc l'entent, si eommenee a fremir.
Son frere esgarde, si gita un soupir;
Li sans li mue, color prist a rogir,
L'eve del cuer li fist as eus venir.
Sot ce ses frere, mais ne viut devancir;
Car parler viut encor plus a loisir

Dame Guiborc a son frere esgardé,
Molt le vit grant et corsu et quarré;
Et si n'ot pas .xxiiii. ans passé.
De belle forme est et de jeune aé,
Le cors ot grant et molt bien figuré,
Les iax ot vers comme faucon muë,
Si com il croissent, sont crep recercelé.
Molt par fust biaus, s'on l'eüst atorné.
Si forni home n'ot en crestiënté.
Ainc ne fu princes de la soe bonté.
Dame Guiborc li a bieu demandé.
,,Sire", dist ele, ,,ne me soit pas celé!
Dont estes vos et de quel parenté?"
-,,Dame", dist il, ,,je sui fils Desramé,
Qui tient Cambie, Pine et Val Tenebré,
.l. rois sont sos lui coroné.
Or vos dirai, commeut jou ai erré.
Mes peres m'ot un mestre commandé,
Quant il ala en ost sor Salatré;
Jo iere jovenes et de petit aé.
Sor la marine iere alés en un pre;
D'une pelote avoie assés joué
O les enfans qui ierent del rené.
Molt en pesa mon mestre Giboë;
Tant me bati, tot m'ot ensanglanté.
J'en fui dolant, si oi le euer iré;
Mon estoe pris, qui ert de cuir tané,
Si l'en feri, que le cuer ot crevé.
Je m'en fuï, quant je l'oi mort geté,
Car molt dotoie mon pere et sa fierté.
Marcheant iereut sor la mer aancré.
Quant il me virent si seul et esgaré,
Si m'apelerent et mistrent en lor nef,
Et g'i entrai volentiers et de gre.
Puis s'en tornerent, quant orent bon oré;
Droit a Palerne estoient arivé.
Rois Looïs a un saint ot alé,
Par iluec vint a son riche barné.
Quant il me vit, si m'ot tost acheté;
Puis m'en mena a Loon la cité.
Ne sai que dut: molt me coilli en he.
En la cuisine ai lonc tens conversé;
S'ai fet le feu et la, char eseumé,
Les osiax cuis et maint haste torné.
Tuit me gaboient et tindrent en vilté.
A grant travail i ai lonc tens esté;
Plus de .vii. ans, je cuit, i sont passé,
Tant que Guillaumes i vint, si m'a rové;
Ansamble o lui m'en a ci amené.
Soe merci, molt me tint en chierté,
Et je l'ain plus qu'home de mere ne.
En Aliscans li ai l'estor finé
Et son neveu Bertran desprisonné
Et .vi. des autres, que n'ai pas oublië.
Por lui ai mort mon frere Jamboë
Et mon lignage ocis et afolé.
Bien l'ai servi, si m'en doit savoir gre.
Or vos ai dite tote la verité.
Une suer ai, ne sai en quel regné;
Orable a non, molt est de grant biauté,
Ja n'a si sage de ci qu'en Duresté.
Ains ne la vi, mais ou le m'a conté.
Tiebaus d'Arrabe, que l'en m'a tant loë
L'ot a moillier, ce sai de verité.
Cest païs tint et de lone et de le,
Et Gloriëte et le palais listé.
Mais un Francois l'en a desherité,
Ma seror prist par son ruiste barné;
Lever la fist, si ot crestiënté.
Li cuer me dit, sovent i ai pensé,
Que e'estes vos; mais n'en ai mot soné
Que ue tornast lui et vos en vilté.
Mes or ai ge si mon cors esprové
Et mon barnage essauchié et monté,
Qu'a grant honor vos sera mes torné."
Guiborc l'oï, s'a tendrement ploré;
Rainouart a de ses bras acolé:
,,Besiés moi, frere, molt vos ai desiré!
Je sui ta suer, ne voil qu'il soit celé."
Guillaumes l'ot, s'en a deu aoré
De tel serorge, com il ot recovré.
Il I'acola par grant humelité.
Grant joie en a quens Aimeris mené
Et tuit si fil et li autre barné.
La nuit le laissent de ei a l'ajorné,
C'a la chapelle a on les sains soné.
Cil chevalier i ont messe escouté;
Dou mostier issent, quant li preste ot chanté.
En Gloriëte sont a grant joie entré.
Por Rainouart ont tuit li sains soné,
Mainte buisine ont et maint corn corné.
Le jor i ot maint riche don doné.

Dame Guiborc fist forment a loër.
Devant Guillaume fist Rainouart mander,
Et les barons i a fait assembler.
Molt dolcement le prist a apeler.
,,Frere," dist ele, ,ne me devés celer,
Se Looïs t'a fet regenerer
Et en sains fons baptisier et lever?"
-- ,,Nenil voir, dame, ains le me fist veer.
Ainc au mostier ne me laissa entrer
N'en sa chapelle ne venir ne aler,
Vespres ne messe oïr ne eseouter,
Pain beneoit ne oblee doner."
Guiborc l'oï, le sens cuida desver;
De ses biax ious commencha a plorer.
Li cuens Guillaumes la prist a conforter:
,,Gentil roïne, por deu, laissiés ester!
Vos deussiés grant joie demener
De si bon frere, com dex t'a fet trover."
Li quens Guillaumes l'en prist a apeler:
,,Rainouars frere, pleroit vos a lever?"
Et cil respont a Guillaume le ber:
,Molt le vouroie, s'il ne vos doit peser,
Hui en cest jor sans plus de demorer
En l'onor deu qui tot a a sauver
Que il me puist sens et valor doner."
Li quens Guillaumes n'i vout plus demorer,
Isnellement fist les fons aprester
En une cuve, qui fu de marbre cler,
Qui vint d'Arrabe a Orenge par mer.
A un mostier font Rainouart mener
Et por seignier et le saint celebrer;
Et de ses dras le firent desnuër.
El fons le plongent, qnant l'ont fet ens entrer;
Sel baptisa l'archevesques Guimer,
Si le leva Bertrans et Aïmer
Et Aimeris et Guillaumes li ber.
Des fons le traient, sel font enveloper
En un chier drap, qni fu fais outre mer;
Mais ainc son nom ne voldrent remuër.
Molt grant barnage i ot au desauber.
Aprés l'ont fet richement conraer,
Un ciglaton li ont fet endosser
Desor l'ermine, qui molt fist a loër.
Puis li ont fet un mantel afubler;
Une deesse l'ot fait faire outre mer,
A lioncés de fin or tresgeter.
La pane ert grise dont l'en l'ot fait forrer,
D'un riche sable environ engoler.
Seul les tasseaus, sans mensonge conter,
Ne poïst pas uns visquens aehater.
Ses chauses furent de paile d'outre mer,
Et a fin or entaillié li soler.
En Rainouart ot molt biau bacheler;
Graut ot le cors et regart de sengler.
Tant ne savriés a vos .ii. piés aler:
Ne trouveriés son vaillant ne son per.
N'i a baron, si va les lui ester,
Que ses chiés puist a s'aiselle adeser.
Envers lui puënt petit enfant sembler.

Baptisiés fu et levés Rainouars.
Si le leva Guillaumes et Bernars
Et Aimeris, et Bertrans et Guichars
Et Aïmers, qui est fiers et gaillars,
De Commarchis Bueves, ses fils Gerars,
Hernaus li rous et Guibers d'Andernas.
Li quens Guillaumes li dona .v.c. mars.
Il nes mist mie en tresor n'en achas,
Ains en a fait le jor molt riche pars.
Tot sormonta le lignage au Lombart;
Molt l'en ama la contesse Armeujart.
i li dona sa niece au cors gaillart,
'est Aalis, qu'il aime par grans ars.
As noces fu la contesse lijars.
ar lui morut maint paien Aecopars.
Li quens Guillaumes li dona Porpillart.
Molt i arrive sovent nes et canars.

Rainouars fu batisiés et levés.
Richement fu vestus et conreés,
D'un vair mantel fu li bers afublés,
Sor le blia%ut est l'ermins engolés.
Bien fu furnis et de menbre mollés,
N'a cevalier en trestot le barné,
Ne samble a lui petis enfes assés.
Aine plus bel prince ne vit nus qui soit nes.
A grant merveille fu de tous esgardés
Dont fu li ors et l'argent asprestés
Et li avoirs, dont li i ot assés;
En l'Archant fu sor paiens conquestés,
En mi la sale fu tos amoncelés.
Lors se drecha Guillaumes au cort nes.
,,Rainouars sire,'' dist il, ,,avent venés!
Mes senescaus, s'il vous plaist, vos serés.
A chiaus de France que j'ai ci amenés
Riches soudees voil que vos lor donnés."
Dist Rainouars: ,,Si com vous commandés."
il prist l'emine, au tresor est alés.
Hautement s"est Rainouars escriës :
,,Or vigne avant ki veut estre lieuésl"
Don veïssiés cevaliers aroutés,
Des escuiers n'en i est uns remés.
Rainouars est sor le tresor montés
Dont il i ot eargié bien .iiii. nes.
Onques n'i ot mine ne sestier res,
Trestout a comble est cascuns mesurés.
Cascun en doune tout a ses volentés,
A tous jors mais en doit estre henourés;
Tos li plus povres en fu riehes clamés.
Dist l'uns a l'autre: ,,Molt nous a bien lieués.
Bien soit de l'eure k'il vint en ces regnésl
Si larges hom ne fu de mere nes;
Bien devroit estre par droit rois coronés."
,,Rainouars sire," dist Guillame au cort nes,
,,Des or vauroie que fusiés adoubés,
Ains qu'en ralast mes riches parentés;
Que vo barnages soit Loëy coutés,
Et a ma niece en serés mariës."
Dist Rainouars: ,Sire, dont vous hastésl"
A ces paroles ont .ii. grailles sonés.
Francois avalent le palais segnorés,
Devant la sale es les vous arestés;
Et Rainouars avala les degrés
Od lui Guibors, de cui fu molt amés.
S'i fu Guillaumes, li marchis au cort nes,
Et Aimeris et ses grans parentés.
Sous le palas eut .ii. arbres plantés;
La fu uns pailes a la terre jetés.
Illuec s'assist Rainouars l'alosés;
Guillaumes l'arme et Bueves li menbrés
Et Aimeris et Guibers li senés;
 Li quens Bertrans n'i fu mie oubliës.
Cauehes de fer blances com flor de pres
Li ont lacié, la maille en estoit tes;
Ja por cop d'arme n'erent mie fausés.
Bertrans li a les esperons fermés.
Puis vest l'auberc qu'ert de fin or safrés,
Li uns aniaus est sor l'autre rivés.
A double maille est laciés et cloës,
.x. ans i mist a faire Antiquités;
Chou fu uns maistres qui des ars sot assés.
N'a si grant home de ci en Balesgués,
, N'en traïnast .ii. espans mesurés,
Et une toise fu bien par le cors les:
A Rainouart fu tos amesurés.
El cief li lacent un vert elme jemé
Qui fu Cesaire, sel fist Metusalés,
Cil qui vesqui .ix.c. ans par aé.
Par artimage fu fais et compassés,
Uns escarbonqes fu el plus haut fermés,
Et uns topasces el nasel saielés;
De rices pieres fu li cercles orlés.
Bons ert li elmes et maistrement ovrés;
Ne crient cop d'arme .ii. deniers mouneés;
A .xxx. las li fu el cief fermés.
Li quens Guillaumes li chaint l'espee au les.
Grant est et lee, d'un bon acier temprés;
Li pons fu d'or et tos li brans letrés,
Onques meillor n'ot rois ne amirés.
Li quens Guillames li chaint par les costés.
El col le fiert, si qu'il est enclinés.
,,Tien, Rainouars, diex te croisse bontés
Et vaselage et prouece et barnés.
De couardise ne soics ja retésl
Si mieudres n'estes, a moi vos resamblés!"
Dist Rainouars: ,,Si soit, com dit avés !"
A tant li fu nns destriers amenés,
Noir eomme meure, mais blans ot les costés,
Et par le pis devant fu vaironés,
Ample viaire, et fu destrecomés.
Plate ot la jambe, les piés vautis, coupés,
Large ot la crupe et fu haut encoués.
Jusquë en l'angle estoit ses cors goutés;
Aine por ahan n'ot les flans tressuës,
Ne ains ne fu ne sainiés ne ferés.
Onques ne fn estanehiés ne lassés:
Ains tel eeval ne vit hom qui soit nes.
Li Margaris, issi fu apelés ;
Nes fu d'Arcage, un estrange regné.
Sele ot d'ivoire dont il fu enselés,
A or eu fu li frains et li poitrés.
Molt par fu bien li destriers acesmés,
Tos fu covers d'un vert paile fresés.
Par son estrier est Rainouars montés,
L'autre li tint Bertrans li alosés.
A son col pent un fort escu bouelés,
.iiii. lions i avoit tresgetés.
Puis li aportent un espiel nouelé;
L'ante est de fraisne, le fer trenchans quarrés.
A .v. elos d'or le confanon fermés.
Quant Rainouars fu el cheval montés,
Onqes el siecle ne fu plus biaus armés.
Tant fort s'afiche es estriers noëlés,
Por un petit n'a les fers dessoldés.
Desous lui est li destrier arconés.
Li quens Guillaumes ne s'est mie oubliës:
Une quintaine fist drecier ens es pres
De .iiii. estehes, de .ii. haubers safrés.
Puis i fist metre .ii. fors escus bouclés.
Dont veïssiés tans ehevaliers armés
A la quintaine veuus et assemblés.
Aimeris fu et Guibers les a les.
Li quens Guillaumes s'est molt haut escriës.
,,Rainouars sire," dist il, ,,esperounés !
Por moie amor vos pri ke vos jostés.
A la quintaiue un tout seul cop ferés,
Savoir des armes comment vous contendrés."
Dist Rainouars: ,Ce seroit grans viltés,
Se en quintaine ert mes cos esprovés.
Se por si poi joste, c'ert laquistés.
Sire Guillaume, s'uu de mes cos perdés,
Par saint Denis, grant damage i arés.
Mais atendons Sarrasins et Esclersl
Lors josterai, si que vos le verrés;
Si n'en iert mie mes eos an dart alés."
Francois l'entendent, si en ont ris assés.

,Rainouars sire," dist Guillame au vis fier,
,,Por vos ai fait la quintaine drecier
Sor .v. estaches, sor .v. haubere doublier
Et .v. escus ki tot sont de quartier.
Or vous proi jou por amor et requier:
Car i ferés, tant vous arai plus chier.
, Verrai com ses tes armes manoier
Et ton ceval conduire et eslaissier.
Molt serai liés, se bel t'en vois aidier."
Dame Guibore li commence a proier:
,,Joustés, biaus frere, molt sui en desirier
Que vons veïsse cest espiel abaissier."
Dist Rainouars: ,,Ja m'estuet otroier.
Mais ne quidai ci mon cop essaier,
Molt miex l'amasse sor la gent l'aversier;
Ja le peüse assez miex emploier.
Ma bele suer, ne vous vuel corechier:
Or josterai cui qu'en doie ennuier."
Francois s'arengent, si se traient arier,
Et Rainouars a brochié le destrier.
L'escu enbrace a loi de bon guerrier,
Brandist l'espié au fer trenchant d'acier;
En la quintaine fiert grant cop et plenier.
Les .ii. eseus fist troër et percier,
Les .v. haubers desrompre et desmaillier,
Les .iiii. estaches et froër et brisier;
Ens en un mont a fait tot trebuchier.
Outre l'en porte l'Arabi montenier,
Au tor Francois est retornés arier.
Cortoisement a trait le brant d'acier.
Francois s esericnt: ,,Chi a bon chevalier!
Ainc tel ne furent Rollant ne Olivier;
Eneontre lui ne puet nus apuier.
Cis pora bien Espaigne calengier.
Sous eiel u"a home qui s"ost vers lui drecier."
Dame Guibors l'est alee enbrachier,
Trestout armé li veïssiés baisier.
Grant fu la joie sous Orenge el gravier.
A tant es vous venu un mesagier
Ki vint d'Espaigne le cemin droiturier.
Vit Rainouart, dist li sans latimier
Que Baudus vient od le corage fier.
Aprés li fist jurer et fianchier
Qu'il revenroit a lui sans detriier,
Se il pooit sains et sauf repairier.
Or vient a lui por la merchi proier.
,,Ne vous veut pas ne mentir ne bosier;
Ensamble o lui a maint bon chevalier
Ki li vauront et servir et aidier
En grant bataille, se il en a mestier."
A ces paroles sans plus de delaier
Descent Baudus del bon corant destrier
Jusqe au perron par desous l'olivier;
Par les degrés monte el palais plenier.
Quant Rainouars l'a veu aproismier,
Va s'ent encontre acoler et baisier.
Grant joie font ensemble li guerrier.
Et dist Baudus, ou il n'ot qu'ensegnier:
,,Rainouars sire, je me voeil batisier,
Et tout cil autre croire el vrai justicier.
Je l'afiai, mentir ne vous en quier;
Ne vos fauroie por les menbres trencier"
Dist Rainouars: ,,Che fait a otroier."
Les fons a fait molt tost apareillier,
Si les segna l'arcevesqe Fouchier;
Baudus a fait et sa gent batisier.
Grans fu la joie sus el palais plenier,
Car li barnages est creüs d'un princier
Ki aidera la marce a desraisnier
Vers Desramé l'orguilleus et le fier.
Ici lairons de Baudus le guerrier,
Si vous dirons de Rainouart le fier.
Li quens Guillaumes, ki molt l'aimme et tient chier,
Li veut doner Aelis a moillier,
Sa bele niece, ki tant fait a prisier,
La fille au roi qui Frans doit justicier.
Ne la porroit nul lieu miex enploier
Qu'en Rainouart, se diex li veut aidier.
Trestoute Espaigne vaurra il calengier
Et Desramé destruire et essillier.
Ele ert roïne, bien le puis aficier,
Se dex le garde de mort et d'encombrier.

Dedens Orenge firent joie molt grant
Quens Aimeris et trestot si enfant
Por Rainouart au corage vaillaut
Et por Baudus le fier, le combatant.
Li quens Guillaumes se drecha en estant,
Ernaut apele et Bernart de Brubant.
A aus parla, si leur dist en oiant.
,,Frere," dist il, ,,entendés mon semblant.
Je vos voil dire un poi de mon talaut.
Vous eu irés eu France le vaillant
Demain a l'aube ains le soleil luisaut.
Tout droit au roi dites que jo li maut
Que il m'envoit sa fille maintenant,
Ma belle niece au gent cors avenant;
Si la donrai Rainouart le vaillant,
Le mellor home de cest siecle vivant.
Dame sera d'une terre molt grant,
De toute Espaigne, n'en vois mie doutaut.
Il est molt preus, ne sai si conquerant;
Par lui venqimes l'estor en Alischans,
Et Desramé en chasames fuiant.
Se Rainouars en vausist faire tant,
Il l'eust bien ocis a son perchant.
Des autres Turs fesimes maint dolant;
Ains par lor diex n'i orent nul garant,
Tout furent mort li glouton soudniant.
Quant l'orra dire, le cuer avra joiant.
Hastés vous bien d"aler, je vous commantl"
Cascuns respont: ,,Sire, je le creant."
Ensi le laissent jusqu'a l'aube aparant.

Li conte vont dormir et reposer
Dusqe au demain, k'il virent ajorner.
Isnelement firent leur gent lever,
Si leur commandent lor cevaus enseler.
Leur belles amues vourent od aus porter,
Car molt redoutent les paiens d'outre mer.
N'est pas merveille, car molt font a doter,
Molt les ont fait travellier et pener
En grans batailles et leur amis navrer.
De Viviën leur doit forment peser,
Que il ocirrent en Alischans sor mer.
Mais neporquant bien se vendi li ber,
Maint Sarrasin leur ocist au capler.
Vont s'en li conte, si pensent de l'esrer,
Li quens Guillames leur prie de haster,
De la besoigne fournir et retorner.
,,Sire," font il, ,,ja u'en estuet douter,
Se diex le veut otroier et graer,
Hastivement nous verés retorner."
A tant departent, pensent d'esperoner.
Ne vos sai mie ne dire ne conter,
Quantes jornees il mistrent a l'errer,
Ains k'il peussent roi Loëy% trover.
A Paris ert venus por sejorner
Et la roïne, sa feme od Ie vis cler,
Et Aelis, qui tant fait a loër.
Li messagier ne vaurent arester
Tresc'a Paris le palais principer.
Rois Loëy%s s'iert venus deporter,
Hors des feuestres a val prist a garder
Et vit les contes, ses corut acoler.
De leur noveles leur prist a demander,
Com il l'ont fait en Alischans sor mer.
,,Sire," font il, ,,sel volés escouter,
Nos le dirons loialment sans fausser."

Li conte sont au perron descendu,
Voient le roi, si li rendent salu
De par Guillaume, Ie chevalier menbru,
Et d'Aymeri, le viel au poil ehanu.
Conté li out et bien reconeu,
Com il se sont eu Aleschans tenu
De Desramé, le felon mescreu.
,,Par Rainouart, sire, furent vaiueu,
Cil au tiuel a la fiere vertu.
Roi Desramé en chaca irascu;
Bien l'eust mort, quant destornés i fu.
La merci deu, bien nos est avenu!
Assés i ont li Sarrasin perdu;
Ainc par Mahon ne furent secouru,
Desconfit sont li couvert mescreu."
Lors dist li rois: ,,Bien soiés vos venul
Merci en rent au verai roi Jhesu."

,,Biaus sire rois," che diënt li mesage,
,,Salus vous mande Guillame au fier corage,
Dame Guiborc, la belle au cler visage,
Et Aimeris a la chanue barbe
Et tout si fil, qui diex eroisse barnage;
Et si vous mande, nos en somes message:
Que li envoies ta belle fille sage,
C'est Aelis, la belle au cler visage.
Il li a quis molt rice mariage,
Signor avra qui est de haut parage,
Onques pucele n'ot tel en son eage
Ne si hardi ne de si fier corage:
C'est Rainouars ki tant a vaselage.
Rois ert d'Espaigne, s'il puet, en son eage;
Roi Desramé et dant Tiebaut l'aufage
Destruira il, ni vaurra autre gage,
Fors que les testes li lairont en ostage.'

,,Bians sire rois", diënt li messagier,
,,Salus vous mande Guillames au vis fier,
La Fierebraee, qui tant fait a proisier,
Et Aimeris, qui forment vous a chier,
Cil de Nerboune, ki ainc ne pot boisier,
A son seignor ne mentir ne trichier,
Que vostre fille, la bele au cors legier,
Li envoiés liëment sans dangier.
K'il l'a dounee au mellor chevalier
Ki portast arme ne montast sor destrier:
C'est Rainouars od le corage fier."
Li rois respont: ,,Bien fait a otroier."
Molt richement l'a fait apareillier
De riches dras, tant eom li ot mestier.
Quant mangié orent, si alerent couchier.
La nuit dormirent li conte droiturier
Tresc'al matin, qu'il virent esclairier,
Que li solaus commencha a raier;
Lors se leverent, ne vorent plus targier.
Leur cevaus font eonraer et torehier,
Les selles metre et les poitraus laeier.
Tuit sont monté, pensent de chevaucier.

A Paris fu li rois od son barué
Et la roïne au gent cors oneré,
Fille Aimeri, le viel chanu barbé.
Li messagier sont prest et atorné
Devant la sale au perron dou degré.
Li rois amaine sa fille au eors mollé,
Si le leur livre de bone volenté.
Et la roïne par grant humelité
Baisa sa fille, si ot assés ploré;
Puis ne le vit en trestot son aé.
Li messagier ont congié demandé,
Li rois leur done de bone volenté;
Vont s'ent li conte, a dieu l'ont commandé,
Droit vers Orenge tot le chemin ferré.
Taut ont li conte esploitié et esré,
A grans jornees ue se sont aresté,
Que a Orenge vinrent a la cité.
Par mi la porte en sont laiens entré,
De mainte gent sont le jor esgardé.
Tant cevaucierent, k'il vindrent au degré;
La descendirent sous l'olivier ramé.
Et li baron leur sont encontre alé.
Li quens Guillames, ki molt ot de fierté,
Descent sa niece dou palefroi loé;
Li cuens la baisse, elle l'a acolé.
Puis en monterent el palais principé,
Dame Guiborc, qui tant avoit biauté,
Prist Aelis par le blia%ut safré.
Molt ont les dames grant ,joie demenë,
Et Rainouars au corage aduré
Li fait grant joie; car molt l'a desiré,
K'il peust faire dc li sa volenté.
Tot icel jor out grant joie mené.
Puis vont couchier, quant il eurent soupé,
Tresqe au matin, ke il fu ajorné.
Li baron lievcnt, ne s'ont pas oublié;
Rainouart ont richement conreé,
De riche reube vestu et acesmé;
Droit au mostier ont le baron mené
Et Aelis au gent cors ouneré.
Illuec seront ambedoi espousé,
Li jogleor de par tout le regné
I sont venu; dit leur fu et conté
Que li quens a Rainouart marié.
Molt i avra despendu et doné,
Grant joie firent, quant furent assamblé.
Le jor i ot maint estrument soné
Et maint sonet chanté et vië-lé.
Grant sont les noces el palais principé;
Tant eurent mes, n'en sai dire verté.
Quant ont mangié et beu a plenté,
Li jogleor sont paié a lor gre.
Li quens Guillames leur a assés douné,
Or et argent lor dona a plenté,
Tuit furent lié, si l'en ont merchië.
Congié demandent, a tant s'en sont torné.

Quant Rainouars ot sa feme espousee,
Dame Aelis, la contesse menbree,
Li quens li a Tortelose dounee
Et Porpaillart, ki siet sor mcr salee.
La a sovent mainte nes arivee
Qui les avoirs mainent par la contree.
Bien iert la terre de cele part gardee.
Mais ains que soit de l'an la terminee,
Avra Tiebaus si Orenge gastee,
Le païs ars et la terre robee,
N'i avra tour, tant soit grant ne quarree,
Que a perire ne soit jus craventee.
Car Desramés a ja la mer passee,
De .xx. langages a la gent assamblee.
De cha venra, ains qu'erbe soit fenee.
Rois Desramés a sa barbe juree
Qu'il ne laira por noif ne por gelee,
S'avra Guillame l'arme dou cors sevree;
Et Guibors ert a eevaus traïnee,
Aprés sera en la mer affiondree,
Une grant pierre entor le col noëe.
Mais toute en ert sa barbe parjuree;
Car Rainouars li ert a l'encontree,
Qui de paiens fist si grant lapidee,
Plus en ocist tous seus d'une navee.
Couverte en fu la terre une liuë-e,
Et la marine tainte et ensanglentee.
Hui mais orrés chancon enluminee,
Par jogleor ue fu millor chautee,
Si com Orenge fu gaste et restoree,
Et Desramés ot la teste copee.
Tote eust France et prise et conquestee,
Se Rainouars ne l'i eust veee,
Par son barnage garantie et tensee.
Fiere bataille en sofri ajornee
Vers Loquifer d'outre la mer salee,
Qui portoit bien de fer une caree;
Ainc tel bataille ne pot estre esgardee.
La fu la force Rainouart esprovee.
Se diex ne fust et sa vertu nommee,
Ja Rainouars n'eust vers lui duree.
CXCVI
Dedens Orenge fu molt grans li barnés.
Aimeris a ses enfans apelés.
,,Signor," fet il, ,,envers moi entendés:
La merci deu qui en crois fu penés!
Veneu avons Sarrasins et Esclers.
Par Rainouart est li cans afinés,
Et Desramés s'en est fuiant tornés;
Poi de ses homes en a od lui menés,
Tout sont ocis peu eu a escapés.
Bien est Guillames del tout aseurés,
Quant Rainouars s'est od lui ajostés,
Ne doute mais ne rois ne amirés.
Car en alons arire en uos regnés!"
Si fil respondent: ,,Si eom vous commandés."
Congié demandent a Guillaume au cort ues.
Li quens leur done, ses a baisiés assés.
Dame Guiborc les a molt acolés.
A val par l'ost ont les grailles sonés.
Li os s'apreste, s'ont leur harnas trossés.
Defors Orenge fu grans li deus menés;
Mains chevaliers i veïssiés pasmés.

Defors Orenge fu grans li ploreïs,
La ou Guillames parti de ses amis.
Sovent i ot jetés et brais et cris.
Francois s'en tornent, es les vos departis.
Si s'en alerent leur cemin vers Paris,
En cele terre que tient rois Loëis;
Et a Nerbouue va li quens Aimeris,
Et a Geronde va Ernaus li gentis,
A Audernas est Guibers revertis
Et en Gasgogne Bueves de Commarcis,
Et a Brubant va Bernars li fioris
Et eu Espaigne Aïmers li caitis.
Li quens Guillames au court nes, li marcis,
Dedens Orenge remest molt escaris.
Od lui remest li quens Bertrans et Guis,
Gautiers de Termes et Guicars li hardis,
Gaudins li bruns, qui encor n'est garis
De la grant plaie qu"iI ot desous le pis.
N'ot en Orenge que .c. homes de pris.
Plore Guillames et par nuis et par dis.
Tout por ses freres est dolans et maris
Et por son pere et ses autres amis;
De Viviën est dolans et pensis:
L'aigue li coule a val par mi le vis.
Molt I'en conforte Guibors la segnoris
Et li enfant qu'ele ot soëf noris,
Li quens Bertrans, Gerars et Anseïs.

Pleure Guillames, Guibors le conforta.
,,Gentiex quens, sire, ne vos esmaiés ja!
Teus a perdu ki regaaignera,
Et teus est povres qui riches devenra.
Teus rit au main, au vespre ploërra.
Ne se doit plaindre li hom ki sauté a.
Bone pieche a, li siecles commencha.
Mors est Adans qui diex primes forma
Et si enfant, quanques il engenra.
Par le delouve tous li mondes noia,
Cant nostre sires le siecle restora,
Fors seul Noë ains plus n'en escapa
Et sa maisnie que en l'arche sauva.
Si le vaut diex, le siecle restora.
Molt a duré et encor duërra,
Molt a gent morte et encor en morra;
Ja de la mort uns seus n'escapera.
Tant com au siecle cascuns demouerra,
Si se contigne au miex ke il porra.
Se il sert dieu, a bone fin venra.
Molt doit liés estre hom qui bone feme a;
Et, s'il vaut auques, de bon cuer l'amera.
Le bon conseil, se li done, crera,
Et je sui cele qui bon le vos donra:
Refai Orengel A grant pris tornera.
Dou grant avoir qu'en l'Archant ariva
Mande macons, assés en i venra.
Tel le pués faire, ja mais garde n'avra;
Et je sui cele qui molt s'en peuera."
,,Diex," dist Guillames, ,,quel comtesse chi a!
Ja mais el siecle itele ne naistra."
Li quens Guillames mie ne se targa,
Isnelement por les machons manda
Et carpentiers, quanqes il en trova.
Au miex qu'il pot Orenge restora,
De grant fossés et de murs le ferma.
Bone chancon qui oïr le vaura,
Face moi pais et si se traie en cha.
Ja en sa vie nulle milleur n'orra:
Del grant estor que Rainouars fera
Vers Loquifer, a cui se combatra;
Ainc si grant home nus encor n'esgarda.
.ii. jors tous plains la bataille dura.
La merci dieu Rainouars l'afina,
A branc d'acier la teste li copa;
De Loquiferne le paiis conquesta
Et le roiame a son oés aquita.
Puis fu il rois et corone porta.

Ens en Orenge fu Guillaume au cort nes,
Li quens Bertrans, Rainouars l'alosés,
Guichars et Guis et des autres assés.
De Guillaume est Rainouars desevrés,
.e. chevaliers li a li quens donés.
Sa feme en a et ses barons menés,
Elle estoit niece dan Guillaume au cort nes.
Guibore les a a Jhesu commandés,
Rainouart a prië par amistés.
,,Frere," dist ele, ,,por deu de maiestés,
Vostre moillier, vos proi, molt honorés,
De tot en tot faites ses volentés;
Et la marine et le port bien gardés,
Car molt vous het mon pere Desramés,
Ensorquetot Tiebaus li forsenés."
Dist Rainouars: ,,Ja mar en parlerés.
Car par l'apostre qu'on quiert eu Noirons pres,
Tant eom je vive, ja mar vos en dotés;
Et se mes peres estoit tant asotés,
Que il par force venoit en ces regnés,
Ja ue seroit si grant chaisnes trovés
Dont mes tineus ne fust tost recovrés;
Plus seroit grans que li premiers assés.
Ja ne seroit escus por moi portés.
Moi est a vis que n'est nus armés tes
Com del tinel, quant il est bien quarrés.
Quant je le tieng, plus sui asseurés,
Que se je iere en chastel enfermés.
Je ne dout home qui de mere soit nes
Ne roi ne prince ne due ne amirés."
A icel mot est Rainouars montés
Sor uu destrier qu'iert Cadolle apelés;
Estrangemeut est grande sa fiertés.
Quant Raiuouars fu el cheval montés,
Molt par estoit fiers et desmesurés.
Ses chevaliers en a o lui menés
Et sa moillier, qui belle fu assés.
Or est Guillaumes o Rainouart alés
Por les castiaus que il li a livrés,
C'est Tortelouse et Porpaillart sor mer.
Quant des chastiaus fu bien asseurés,
Li quens retourne, Rainouars est remés.
De bone gent fu Porpaillart pueplés
Et de richesce garnis et assasés;
Et li treus vaut .m. mars d'or pesés,
.xx. muis de poivre et .c. pailes roës.
Rainouars jut el palais qu'ert pavés
Et sa moillier de cui il fu amés.
Ele iert pucele et il fu bachelers,
Ne ains a feme n'ot nul jor abité.
Mais cele nuit fu il despueelés.
Ensemble jurent en uu lit les a les,
Il et sa feme firent lor volentés.
Celle nuit fu Maillefer engendrés,
Li plus fors hom qui de mere fust nes.
Mais a sa mere en fu li cuers crevés,
Trais fu del cors tres par mi les costés.
Por ce qu'a fer fu de mere jetés,
Fu eu baptisme Maillefer apelés.
Dolans en fu Guillaumes au cort nes;
Et Rainouars en fu si adolés,
Ne vesqui mie aprés .vii. ans passés.
Li plusor diënt qu'il en fu assotés;
Mes il ot ains .m. Sarrasins tuës.
Puis eu fu mors ses peres Desramés.
Hui mais commence chancon de grans barués.
Ja en vos vies nulle meillor n'orrés,
Com Rainouars ocist le grant maufé,
Roi Loquifer, qui tant ert deffaés,
Et com ocist Isabras en ses nes,
Et com ses fius Maillefer fu enblés
En Odiërne et norris et levés.
Puis fu il rois et amirax clamés,
Trusqu'au Montnuble conquist les herités.
