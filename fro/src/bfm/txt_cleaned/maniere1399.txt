
Cy comence un petit liure pour enseigner les enfantz de leur entreparler comun françois
Pour ce sçachez primierement que le an est diuisé en deux c  est assçauoir le yuer et la esté
Le yuer a six mois et la esté atant que uallent douse
Et ces sont ces march april et may sont le primier quarter de l  an iun iulet et aoust sont le seconde quartier septembre octobre et nouembre sont le troisiesme decembre ianuer et feurer sont le quatriesme
Et en chescun mois yl y a des bonnes festes qar en march comence uolentiers le
Quaresme començant par
Quaresme prennant
Et luy ens est uolentiers l 
Anunciaçoun de
Nostre
Dame et
Pasques fleuri et denaprés
Pasques
Et april est la feste de mon seignur seint
Ambroise euesque et docteur et de mon seignur saint
George chiualier et martyr et de mon seignur saint
Marc euangelistre
En may est la feste des mes seignurs saint
Phelippe et saint
Iaque apostres et la
Inuencion de la
Sainte
Crois
Et uolenters l 
Ascencion de
Nostre
Sire et le
Pentecouste et la feste de la benoite
Trinité
En iun est la feste de mon seignur saint
Barnabé l  apostre et de mon seignur
Iehan le
Baptistre et des mes seignurs saint
Pierre et saint
Pol apostres
En iulet est la feste de ma dame sainte
Margarete uierge et martire et de ma dame sainte
Marie
Magdalene et de mon seignur saint
Iaque apostre et de ma dame sainte
Anne la mere a
Nostre
Dame
En aoust est la feste de mon seignur saint
Lorens martir et de l 
Assumpcion
Nostre
Dame et de mon seignur saint
Bartholomeu apostre
En septembre est la natiuité de
Nostre
Dame et l 
Exaltacion de la
Sainte
Crois et la feste de mon seignur saint
Mathieu apostre et euangelistre et de mon seignur saint
Michel archangre
En octobre est la feste de mon seignur saint
Dienise et ses compaignons et de mon seignur saint
Edward roy et confessour et de mon seignur saint
Luc euaungelistre et de mes seignurs saint
Simon et saint
Iude apostres
En nouembre est la feste de
Toutz
Saintz et
Toutez
Saintez et de mon seignur saint
Leonarde abbé et de mon seignur saint
Martin euesque et confessour et de ma dame sainte
Katerine uierge et martire et de mon seignur saint
Andreu apostre
En decembre est la feste de mon seignur
Nicholas et de la concepcion de
Nostre
Dame et la feste de saint
Thomas apostre et
Nouel
En ianuer est la
Circumcision de
Nostre
Sire et la
Eptiphanie
En feurer est la feste de la
Chandeleur et de mon seignur saint
Mathy apostre
Et chescun mois a quatre sepmaines et chescun sepmaine a sept iours et sept nuys c  est asçauoir lundi maredi mercredi ieudi uendredi semmedi dimenche et chescun iour oué sa nuyt a uint et quatre heures
Et maintenant il fara bon d  ensaigner les enfans a conpter
Pour ce comencez ainsi enpreuf un deux trois quatre cinq six sept uuit neuf dis onse dous tresze quatorse quinse sesze dis et sept dis et uuyt dis et neuf uint uint et un uint et deux uint et trois uint et quatre uint et cinq uint et six uint et sept uint et uuyt uint et neuf trente trente et un trente et deux et cætera
Quarant quarant et un et cætera
Cinquant cinquant et un et cætera
Soixant soixant et un et cætera iusques soixant et dis neuf
Doncques di quatre uins quatre uins et un et coetera iusques quatre uins et dis et neuf
Et doncques di cent deux cens trois cens quatre cens et cætera neuf cens mil
Le primier le seconde le trois le quart ou ainsi uniesme le deusiesme le troisiesme le quatriesme le cinquiesme le sisiesme le septiesme le uuytiesme le neufiesme le disiesme le onsiesme le dousiesme le tresziesme le quatorsiesme le quinsiesme le sesziesme le disiseptiesme le disiuuytiesme le disi neufiesme le uintiesme le uint et uniesme le uint et deusiesme et cætera le trentiesme le quarantiesme le cinquantiesme le soixantiesme le qatreuinsiesme le centiesme le milliesme
Et sçachez que deux poeteuines font un maille et deux mailles font un denier et quatre deniers font un gros blanc et trois blans font un soulde et trois souldes englois font un franc et un franc et un gros blanc font un escu et deux escus font un noble et deux nobles font une marc et une marc et demy font une liure d 
Angliterre et ainsy serront rebatuz
Maintenant parlons de plus communs noms des choses et començons ainsi
Mon pere ma mere mon frere ma soier mon filz ma fille mon aiel ma aielle mon uncle ma ante mon mari ma femme espousee mon compaignon ma compaigne mon amy m  amye mon seigneur ma dame
Et ainsi ditez ton ta son et sa le et la
Autre maniere de parler un homme une femme un enfant une pucelle un garçon une garse un ualton un ualet une chamberiere un proud homme une proude femme un ribaud une ribaude un maquerel une maquerelle un putier une putaigne un uillein une uilleine
Un emperour une emperesse un roy une roigne un prince une princesse un duc une ducesse un conte une contesse un uiconte une uicontesse un baron une baronesse un chiuailier une chiuailieresse un escuier une escuieresse un damoisel une damoiselle un uarlet une moilere un laron une larronesse un sorcier une sorcieresse un murdre une murdriere
Pape un patriarch un cardinal un arceuesque un euesque un arcediacre un curé un prestre un chapelain un clerc un moigne une nonaine un chanoine un frere un religious un seculier un abbé une abbesse un prieur une prieuresse un iacobin un cordeler un frere de carme un augustin
Un chiual un iument un torel une uache un beuf un ueel un senglier une truye un porc un porcel un cuilart une brebis un moton un aignel un cog une gelline un oef un poucin un gars une oue un canard une cane une coulon une pigon un ouaysel une beste un chien une biche un lieur une lieurer un rat un chat une souris un poil un puche une mouche un crepoud un serpent un lisard un uer
Mon chapron ma cornette ma robe mes draps ma chemise ma manche mon chapel ma barrette mon gardcorps mon purpoint ma hopelande mon mantel mon boton mes braies ma chause mes soulers mes gans mes polaines mes hosiale mes esperons ma semelle ma sainture mon espee ma lance mon arc ma fleche ma sette mon baslard mon lit mes lincialz ma maison ma chambre
Mon chief ma teste ma greue mes cheuelz mon hanapel mon ceruil ma ceruelle mon haterel mes temples mon front mes surcilz mes yeux mes cilz la chasie ma prunelle mes palpebres mon regart ma ueue mon moruat mon nese mes leures mon palet ma lengue mes dens mes maxiliers mon menton ma barbe mon coul mes nerfs ma gorge mes genciues ma gargatte mon cuer mon poulmon ma faie mon feel ma ratte mes boialz mon alaine mon parler ma poetrine mes mamilles mon uentre mon nombril mon penil mon uit mes coillons ma conne mes cuisses mes genous ma iambe mon mouel ma cheuil ma souris mon pié mon ortoille mon ongle ma plante mon talon mon cul mes fesses mon dors ma eschine mon cote ma cotee mon espaule mon blesson mon bras ma coude ma main mon poing ma poignee ma ialaine mon pouce mon nelle mon doit
Le chemin la rue la pais la uille le champe le bois le pres la arbre la herbe le blé le feing le ionc la foerre le feu la yaue le tison la tincelle la mere la terre le aier le uent les nues le fouldre la tonerre la lune le soulail les estoilles
Dieux le diable paradis enferre ioie paine
Fourment segle orge auoine feues pois fruit pome poire nois pain uin seruoise let megue beure char poisson or argent plom estaing fer acier cuiure araine laton
Bon mal grand petit hault bas sain malade cler orbe barboillé bel lait long court nauré guelri riche poure plain uuyde cras meger fres salé doulx amer egre atrampé blanc noir rouge pers uert gris uermail brun chaut froit moillé sec hardi couart couroucé lee chier a bon marché saige sot
Ie tu cil nous uous ceux moy toy soy me te se cil ceulx ou cilz celle celles il ils ou eulx elle elles ce ou cest ces ceste ou cestes la le les mon ma mes ton ta tes son sa ses nostre nous uostre uous leur mesmes mien miens mienne miennes tien tiens tienne tiennes sien siens sienne siennes
Sus ius auant arriere en costé au bort en hault en bas ciens liens dedens dehors deça de illeques de la loing pres ycy illeques la ça par ça par la par cy sus soubz desus desoubz par desus par desoubz oultre parmy iusques auques autour tout enuiron aileurs anuyt huy maintenant naguieres pieça ier demain mesouen d  ores en auant formient belcoupe defois onques mais ia ia mais touriours a tousiours mais une fois deulx trois fois ne nemy non ouy uoire donques denaprés coment combien purquoy apertement bellement saigement sotement bonnement mauueisement et ainsi des aultres
Aultre manier de language pour demander le droit chemin
Sire
Dieu uous doint bon iour
Dieu uous doint bon iour et bon estraine
Ou bon santé
Ou bon ioie
Dame
Dieu uous doint bonnez uespres
Sire uous soiez le bien uenu
Dieu uous auant bon amy
Dieu uous garde de mal m  amye
Quelle heure est il de iour
Prime
Ou
Tres
Ou
Middy
Ou
Noune
Quantez heures est il
Entre six et sept
Combien decy a
Paris
Douse liaues ou auques A il bel chemyn
Si
Dieu m  aid entre deux
Le chemyn est il droit
Si
Dieu m  aid deux sire nemy est il bien tort
Et ditez quantez liaues a il decy la
Ie uous di douse ou entour
Est il assés seur de larons
Si m  aid
Dieux sire nemy
Il y eut des gens robbés maintenant
uoire
uoire sire urayement
Ditez moy le nom de ceste uille
Sire cest uile est appellé
Windessore
Et qui est seigneur d  icelle
Ditez ou demoure il maintenant
Et la dame ou demoure elle
Ditez sa fille est elle mariee
Nanyl sire par Dé
Ditez moy auons nous assés du iour iusques la
Sire il uous fault cheminer ou cheuaucher fort
Le chemyn est il assés seur
uoir sire uous pouez passer assés bien A il point de peril des larons
Certez sire nous ne ouysme de nulle
Et a quelle main tendrey ie
Tenez a la droite main et donques tournés a la pote main et donques tout fin droit
Sire
Dieu ait en sa garde
Dame
Dieu uous conduye
Sire
Dieu uous auant
Sire bonne auenture aiez uous
Alez achater nostre diner
Il serra fait maintenant
Que est la droite uoie uers
Canterbers
Ditez a il point du peril des larrons
Et par ou purrey ie passer sauuement
Sire il est assés sauf par iour mais encontre la nuyt il est perilleus
Pour ce attendez iusques a demain
Et donques nous deiunerons ensemble
Et quant uous choses seront accompliez donques uous uous despartirez de moy
Dieu uous doint bonne cheuauché et uous encroisse en uoz marchandisez
Alez auant en uostre chemyn que uous puissez uenir a uostre herbage qar il conuient que uous uous hastez
Sire
Dieu uous doint bonne auenture et uous encroisse es honneurs et uous doint tielle uie a manier que luy en soit paié et sa tresdoulce mere
Dieu pour sa grande grace
Autre manier de language a parler des bourdeus et de trufes et tensons
Mauuaise ribaud uous mentez
Alez ribaud uous pendre
Ribaud uous estez digne d  estre perdu
Alez decy senglent filz de putaigne
Certez pailard uous ne eschiuerez iamais
Garçon uous le achetrez
Ribaud uous baserez mon cuel
ua ribaud le diable uous confonde
Pailard ie serrey bien uengé de uous
Ditez damoiselle parlez a moy
Damoiselle ou demourez uous
uoullez estre refete
Ie uous ay ueu aileurs
Ditez moy que est uostre nom
Damoiselle uuillez uous aler ouesque moy et uous serrez m  amye
Et que uous donnerey ie pour estre m  amye
Damoiselle ditez en bonne foy
Certez uous ne auerez plus pour moy
ua ribaud et te pens
Tu mens faulz uillein
Paillard uous ne eschiuerez ia
Garçon ua decy au deable
Alez ribaud que
Dieu uous met en mal an
Larron tu aueras male auenture
uillein uous mentez et uous le acheterez
Ribaud tu aueras le hault gibet
Garçon tu seras tué de male mort
Pailard alez hors de ma ueue
ua decy uille puant paillard
Ribaud uous baserez le cul au deable
Larron uous fuissez digne d  estre pendu
ua te en a ta putaigne de part le diable quar uous estez bien cuillez ensemble
Garçoun de moy tu ne aueras ia bien
Ribaud tu me as mal serui et ce te serra bien acquité
Pailard ie serrey bien uengé de toy uille taigneus que tu es
Aultre maniere de language pour parler aus dames et aus damoiselles
Dame
Dieu uous garde
Dame
Dieu soit oué uous
Sire
Dieu uous doint bon uespres
Dame uous soiez la bien uenue
Sire
Dieu uous doint bonne auenture
Dame uous soiez bien encontree
Dame coment uous est il
Bien sire a uostre commandement mercié soit
Dieu
Et coment le fait uostre maistre
Bien sire que bien aiez uous loué soit
Dieu
Auez uous esté bien aise dame
uoire sire la uostre mercy
Dame benoit soit
Dieu
Dont uenez uous
Sire ieo uenke de
Dunbare
Dame uuillez uous rien que ie puisse faire
Oil sire molt la uostre mercy
Dame uous le me comanderez
Dame nostre
Sire soit gardien de uous
Sire
Dieu uous conduye
Damoiselle reposez uous bien
Sire grande ioie uous doint
Dieu
Damoiselle bien soiez uous trouuez
Ou fustez uous nee
Ditez moy que est uostre nom
Damoiselle ou demourez uous
Ditez ou serrés uous trouuez
Damoiselle n  aués uous point nul amy
uoulez uous estre m  amye
Damoiselle ie uous purroie bien aymer
Sire uous plaise il a boire
Sire ie le uous donrey uolentiers
Damoiselle a
Dieu uous commande
Sire a
Dieu
Or parlerons en aultre maniere
Ditez portier ou est la dame de ciens
Sire en la sale ou en la chambre
Alez faitez mon message a elle
Sire coment luy direy ie
Ditez luy que ie suis cy
Ma dame un homme uouldroit parler oué uous
Sauez uous que il est
Oy uous le cognoissez bien
Ditez luy que uendrey tantost
Dame
Dieu uous doint bon iour
Sire bon iour auez uous
Dame auez hostiel pour nous trois compaignons
Sire combien longuement uuillez uous demourer
Dame nous ne uous sçauons pas dire
Donques que uuillez uous donner pour uostre table le iour
Dame que uuillez uous prendre pour chescun de nous
Sire rien mains de six deniers le iour
Dame nous le donrons uolentiers
Sire par
Dieu uous soiez bien uenu
Doncques dame nous enuoierons noz choses ça
Sires ie suis bien content de uous
Dame faitez que noz choses soient misez sus
Sire elles serront misez en sauuegarde
Ore dame nous irons pour noz bousoigns
Sire uous beurez auant que uous uoisiez
Dame de part
Dieu
Donque faitez le uenir
Ditez que elle nous aporte a boire
Sire prennez le hanape uous comencerez
Dame non ferrey deuant uous
Sire uous ferez urayement
Par sainte
Marie c  est bon boire
Ore sire grant bien uous face il
Ore dame a
Dieu uous comande
Sire a
Dieu soiez uous et cætera
Aultre manier de language pour parler pour hostiel
Dieu garde la belle compaignie
Ditez ou a il bon hostel
Sire la deuant uous au signe du sine
Or
Dieu soit ciens
Sire ou dame hostel pour charité et pour la
Sainte
Crois
Sire entrez de part
Dieu
Dame auez uous de bon uin
uoire sire belcoup
Quel uin
Et blanc uin et uermail A combien A sesze a dousze a dis a uuyt a six a quatre a deux
Et de foing et de auoine et des aultres choses que nous apartient
Or sire uous auerez assés
Dame coment uendez uous de la seruoise
Sire la galon a trois mailles
Dame faitez atraier la seruoise
Dame faitez empler le hanap
Et portez nous des tasses et goblés pour le uin
Dame faitez nous souper
Dame faitez uenir de la uiande
Or mes seigneurs faitez bonne chere
Dame faitez nous uenir du fourmage
Dame faitez ostre la nappe
Dame uenez conpter
Dame combien est uenu ciens
Sir de certein taunt
Dame prennez ce que raison est
Dame est il pour tout paié
Dame sont nos lis fais
Sire oil
Or alons dormir donques
Dieu soit ciens
uous soiez bien uenu
Que demandez uous
Dame pourrons nous estre logez ciens
Oy sire uous aurez icy bon hostel et toutes choses que a uous partiennent
Ditez combien des cheualx auez uous
Dame nous auons six cheualx
Bien sire uous serrez bien eisez
Or moustrez nous nostre chambre
ualton ou garson ua ouesque eulx
Or coment uous plaist il sires
Dame nous sumez bien paiez
Sire uous ne fauldrez rien
Moustrez nous donques de uostre seruoise
Dame coment uendez uous de ceste icy
Sire le galon pour trois mailles
Dame huchez le clerc de ciens
Me ueez cy sire
Es tu clerc de ciens mon amy
uoire sire mes que il uous plais
Sa conpter mon amy et oste decy
Combien est uenu ciens
Sire il y a en meilleur quatre deniers
Et en uin uuyt deniers que sont dousze et en cuissin sesze deniers que sont deux soulds et quatre deniers et en fruit quatre deniers que sont deux soulds et uuyt deniers et en fourmage deux deniers et en belle chere quatre deniers que sont trois soulds et deux deniers
Et combien a il en foigne et en auoine
Et que auras pour les litz et pour la littiere
Sire rien pour les litz mais pour la litiere quatre deniers que sont trois soulds et six deniers
Or clerc pren ce que raison est
Or il est tout quite maintenant
uoir sire come i  enten
Dame sont noz litz faitz
Oy sire ils sont dessus entour eulx
Dame ueez que nous aions bons lincialz et assés des draps et que noz cheualx soient bien eisez
Cleir donnez nous a boire
Or alons nous couchier
Sire
Dieu uous doint bonne nuyt et bon repose et bel lit et couchiez dehors
Aultre manier de language pour saluer les bons gens
Sire uous soiez le bien uenu
Sire
Dieu uous doint bonne nuyt
Bonne nuyt uous doint
Deux
Sire uous soiez bien encontré
Sire coment le faitez uous
Sire quelles nouuelles auez uous
Sire nous ne ouysmez nulles
Sire quant fustez a le hostel et coment le font ils en uoz partiez
Dame
Dieu soit oueque uous
Sire uous soiez le bien uenu
Dame ou est le seigneur de ciens
Sire il est alé hors de la uille mais il uendra tantost se croy ie
Ditez moy sire uostre bousoigne
Dame ie uouldroye parler a luy
urayement il ne y est pas
Dame uendra il point tost
Par ma alme sire ie ne sçay
Sire ditez moy uostre message
Nemy dame ie le luy uouldroie dire moy mesmes
Sire uous beuerez s  il uous plaist
Nemy dame quant a present
Sire ie direy uostre messaige
Dame
Dieu le uous rende
Sire ditez moy uostre nom
Dame ie suis appellé R
Et que est uostre surnom H
Sire en bonne heure
Dame ie uous pri a dire mon bousoigne a uostre maistre
Sire ie le ferrey uoulentiers
Dame
Nostre
Seigneur uous ait en sa garde
Sire
Dieu uous doint bon iour
Sire bon iour aiez uous et bonne uie
Sire bon matin uous doint
Dieux
Sire bon matin puissez uous auoir
Sire
Nostre
Seigneur uous garde
Dame
Dieu uous doint bonne auenture
Sire uous soiez le bien uenu
Dame coment le faitez uous
Bien sire loué soit
Dieu
Dame auez uous bonne santé
Oy sire la uostre mercie
Dame il ne a de quoy mais longuement ainsi uous tiegne
Dieux
Sire quelles nouuelles auez uous
Dame meruailleuses
Sire ou est le roy et la roigne maintenant
Par
Dieu dame
Dieu le sçache ie ne sçay
Sire ou tiendront ils leur
Nouel
uraiement dame alme nee ne sçait encore
Sire quant uenistez de le hostel
Et coment font toutz uoz amys et amyes
Sire ils sont en bonne santee
Sire quel marché a il de blé la
Dame fourment a uuyt soulds le quartier
Et orge le meilleur a quatre soulds le quartier et trois deniers et segle uault atant et feues aussi
Benoit soit
Dieu c  est bon marché
Et pois et auoine uaulent atant
Sire combien longuement demourerez uous yci
Dame iusques ie ay eschiué mes bousoignes
Sire quant irez uous a l  ostel
Sire ie uous empri faitez mon messaige
Si ferrey ie dame urayement
Ditez le moy
Ie uous empri saluez moy toutz mes amys et toutes mes amyes
Sire uoulez uous rien que ie puisse faire
Oy dame ce est grand euffre la uostre mercy pour moy
Sire uous plaist il a boire
Nemy dame il serroit guasté
Sire ie le uous en donerey uolentiers et de bon cuer
Dame ie le sçay bien
Dieu le uous rende
Oy sire par ma foy que mien est uous trouuerez tout prest
Dame grand mercy ce est sanz ma desert
Nemy sire uraiement ie uous ay trouué droit naturel
Dame
Dieux amende lé faultes
Or
Dieu uous ait en sa garde
Aultre maniere de language pour achetre et uendre
Ditez a combien cest cy
Ditez coment le auerey ie
Le uuillez uous auoir
uoire sire ditez a un mot
Sire uous me donrez tant pour ce
Nemy sire sauue uostre grace ce est trop
Et que me donrez uous donques
Ditez coment le me donrez uous a droit
uous le auerez a bon marché
Ditez a un mot et ne tariez plus
Par mon seurement sire uous ne le auerez rien mains
Sire il ne uault pas le argent
Sir coment le uoillez uous auoire
Le auerey ie pour tant d  argentz
Nemy sire il me couste plus
Dites en bone foie coment l  auera ieo
Sire direy ie a un mot
uoire pour
Dieu
Par saint
Iaque uous me donrez tant
Sire a un mot prennez ou laissez
uraiement uous ne auerez plus pour moy
Prennez uostre argent si uous uuillez
Ditez n  auez uous point de meilleur a uendre
Marie sire ce est tresbon
Et encore ie uous trouuerey tresmeilleur et tresbonnes denrees
Et a combien
Sire il uaut centz solides
Certez il est trope chere
Sire ueés i  ay tresbonne chose pour uous
Ditez uuillez uous acheter cela
Oy dame ce est tresbon pour nous
Ditez coment le uuillez uous donner
Sire uous me donnez tant pour cecy
Ditez que est la derrain mot
Dame a un mot uous ne l  auerez mains
Certes uous le amez trop chierement car il ne uault pas tant d  argent
Sire ie uous trouuerey meilleur si uous uuillez
Or moustrez moy donques
ueés cy bonne chose pour uous
Or de quel pris est cest cy
Sire uuillez uous a un mot
uous me donrez tant pour cest cy se uous l  auez
Nemy mais ie uous donrey tant pour cela et tenez un denier en arres
Certes ie ne uous donrey plus
Or le prennez donques en bon estrein
Par ma foy uous auez meilleur marché que nul aultre
Et pour ce faitez nous uenir a boire qar par ma foy uous estez digne de le faire
Or a
Dieu que uous garde
Encore un aultre maniere de language pour saluer les bonnes gens dedens ou dehors ou en quel lieu q  ils soient
Pour ce sçachiez au matin bon iour a remonté bon uespres et a soir bonne nuyt sicome il s  ensuyt
Mon seigneur
Dieu uous doint bon iour
Tu soiez le bien uenu mon amy
Dont uien tu mon amy
Dont ie uien mon seigneur
Marie ie uien de
Paris la ou uous m  auez enuoié
Et quelles nouuelles ie te empri
uraiement ie n  ay ouy nulles que bonnes
Le roy coment le fait il
Par
Dieu sire la mercy
Dieu tresbien
Et la roigne aussi
Marie elle est en bon point come i  ay ouy
Et ou uas tu maintenant
Si
Dieu m  ait sire ie uois a ma maison
uoire
uoire sire si m  ait
Dieux
uuils tu aler anuyt
Se ie uuil aler anuyt
Ie croy que tu te moque de moy
Par saint
Iasque sire non fois sauue uostre grace
Mais q  il ne uous desplaise sire ie songe en uoz paroles pour ce que ie ne puis pas bien ouyr
Fais par saint
Marie
Sire oy
Ie le te pardonne
Donques ua te en
Dieu te conduye
Or pour saluer les bonnes gens
Dieu uous doint bon iour ma dame
Dieu uous doint bon uespres sire
Dieu uous doint bonne nuyt ma damoiselle
Dieu soit ciens
uous soiez le bien uenu sire
Damoiselle
Dieu uous doint bon iour et bonne estreine
Bon iour aiez uous sire et bonne santee
Dame ou est le seigneur de ciens
Parquoy demandez uous sire
Marie ie ne le demande pour nul mal mais ie parlasse uolenters a luy
uraiement il est alé hors de la uille
Est
Par ma alme sire ouy
Mais pour tant ie croy q  il reuendra tantost
Fera
Ie ne sçay pour certain mais ie croy que si fera
uuillez uous chose que ie luy en puisse dire
uraiement ie parlasse uolenters a luy
uraiement sire il ne y est pas Sçauez uous s  il uendra en piece
Nemy sire uraiement
Ditez moy uostre message A quoy le uous direy ie
Il ne uous profruit rien
Il me fault parler a luy de bouche
De part
Dieu sire
uuillez uous boire de son uin
Nemy dame grant mercy quant a present
Ie uous prye que uous beuez du uin de ciens
uraiement le uostre mercy ie n  ay point mestier
Par ma foy sire uous le eussiez tresuolontiers
Et toutziours serrey a uostre comandement
Dame la uostre treschier mercy et pour ce que ie ne le trouue pas ciens ie uous empri que uous luy diez mon messaige
Sire se ferey ie de bon cuer
Mes non uous desplaise ie ne uous cognoiz point
Et pour ce s  il uous plaist ditez moy uostre nom
Par saint
Iaques dame non ferey ie mais a
Dieu uous comande
Sire a
Dieu soiez uous et cætera
Encore en aultre maniere a parler aus bonnes gens
Sire
Dieu uous doint bon uespres
Sire bon uespres uous doint
Dieux et bonne ioie
Dame
Dieu uous doint bon matin
Sire et a uous aussi
Dame
Dieu uous doint bonne auenture
Sire
Dieu uous garde de mal
Dame coment faitez uous
Bien sire a uostre comandement
En bonne foy coment uous est il
Dieu mercie bien sire que bien aiez uous
Dame estez uous en bon point et bonne santee
Par saint
Iaques sire entre deux
Dame uuillez uous rien que ie puisse
Nemy sire
Il n  a de quoy dame mais s  il uous fault rien ditez hardiment
Dame uous soiez bien trouuee
uraiement sire uous soiez bien encontré
Et quelles nouuelles sire
uraiement dame tresmeruailleuses
Et quelles ie uous emprie
Si me ait
Dieu dame i  ay ouy dire que le roy d 
Angliterre est osté
Quoy desioie
Par ma alme uoir
Et les
Anglois n  ont ils point de roy donques
Marie ouy
Et que celuy que fust duc de
Lancastre que est nepueu a celluy que est osté uoire
uoire uraiement
Et le roygne que fera elle
Par
Dieu dame ie ne sçay
Ie n  ay pas esté en conceille
Et le roy d 
Angliterre ou fust il coroné A
Westmynstre
Fustez uous la donques
Marie oy
Il y auoit tant de presse que par un pou que ne mouru quar a paine ie eschapey a uie
Et ou serra il a
Nouuel
Par ma foy ie ne sçay mais l  en dit q  il serra en
Escoce
Que
Dieu l  auant de faire bien
Quant uenistez uous de l  ostel A il grand piece que uous ne fustez la
Par saint
Iaques nemy il n  a guieres
Mais il y a grand piece que ie fu a
Paris
uoir
Par saint
Iaques oy
Ie fu piecea
Et en a il la bonnes escoles
Par ma foy oy C  est une grande uniuersité et cætera 