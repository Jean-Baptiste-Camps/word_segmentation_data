
CANTIQUES
HYMNES
SYMBOLES
ETC
CANTICUM
YSAIE
PROPHETE
Cap
XII
Ie regeïrai a tei
Sire kar tu ies curruciez a me cunuertiz ies e cunfortas mei
Etetu
Deus li miens salueres fiançusement ferai e ne crendrai
Kar la mei force e la mei loenge est li
Sires e fait est a mei en salud
uus espuiserez ewes in ioie des fonteines al
Salueor e dirrez en cel iur
Regeïsiez al
Seignor e apelez le suen num
Faites cuneüdes en puples les sues inuenciuns remembres que haltz est li suens nums
Cantez al
Seignor kar mult grantment ad fait anunciez ço en tute terre
Esleece tei e loe habitatiun de
Syon kar granz est el mileu de tei li seinz de
Israel
CANTICUM
EZECHIE
REGIS
Isai
XXXuIII 10
Ie dis en la maienetet de mes iurz
Ie irrai as portes d  enfern
Ie quis la remasille de mes anz ie dis
Ne uerrai
Damne
Deu en la terre des uiuanz
Ne esguarderai hume en ultre e abiteür de repos
La meie generaciuns toleite est e desturnethe est de mei ensement cume tabernacle de pasturs
Trenchethe est ensement cume de teisant la mei uie dementres uncore que io ordiseie suztrençad mei
Ies le matin desque al uespre finiras mei
Ie esperowe desque al matin ensement cume leuns issi detriblant trestuz les miens os
Ies le matin desque al uespre finiras mei sicume pulchin de arunde issi crierai purpenserai sicume columbe
Ateneuid sunt li mien oil esguardanz en haltesce
Sire force ie seofre respund pur mei que dirrai u chi respondrat a mei quant io methesme le fis
Ie repurpenserai tuz les miens ans en amertume de la meie aneme
Sire si issi est uescuth e en tels coses la uie de mun espirit tu castieras mei e uiuifieras mei
Aaste tei en peais la meie amertume tres amere
Tu acertes deliueras la meie aneme quer ele ne perisist tu degetas ariere tun dos tuz les miens pechiez
Kar enferns ne regeïrat a tei ne mort ne loerat tei ne atendrunt chi descendent en fosse la tue ueritet
uiuanz uiuanz il regeïrat a tei sicume nedes ie hoi li pere as filz coneüde ferat la tue ueritet
Sire salf me fai e noz salmes nus canteruns par trestuz les iurz de nostre uie en la maisun del
Seignur
CANTICUM
ANNE
MATRIS
SAMUELIS I
Sam
II
Eslethesçad li miens cuers el
Seignur e exalciez est miens cuers el mien
Deu
Assamplie est la meie buche sur mes enemis kar ie m  esledeçai el tun saluable
Nen est sainz sicume est li
Sire kar nen est altre estre tei e nen est fort sicume nostre
Deus
Ne uoillez multiplier a parler haltes coses glorianz
Desseiurent uiez coses de uostre buche kar
Deus de sciences est
Sire e a lui sunt aprestées cogitatiuns
Li arc des forz surmuntez est e li enfeorm sunt ceinz de force
Raemplid premerainement de paein sei aloerent e li fameillus saüled sunt
Iesque la barhaine enfantat plusurs e icele chi mult filz aueit enfeormethe est
Li
Sire mortified e uiuifiet demeinne a enfers e rameinned
Li
Sire fait poure e enrichist humiliet e suzleuet
Esdrecant de puldre le busunnus e de ordeure esleuet le poure
Que il secet ot princes e soler de glorie tienged
Kar al
Seignor sunt li carne de terre e posat sur els le cercle
Les piez de ses sains guarderat e li felun en tenebres sei taisierunt kar en sa fortece ne serat esforciez heom
Le
Seignor crendrunt li aduersarie de lui e sur els meesmes es ciels tonerad
Li
Sire iugerat les fins de terre e dunrat empirie a sun rei e exalcerat la corne de sun
Crist
CANTICUM
MOYSl
Exod xu
Cantuns al
Seignur kar gloriosement magnifiez est cheual e le muntethur deietat en la mer
La mei fortece en la meie loenge est li
Sire en faiz est a mei en salud
Icist li miens
Deus e ie glorifierai lui li
Deus de mun pere e exalcerai lui
Li
Sire ensemen cume hume cumbatere trestut poanz li nums de lui les curres de
Pharaün e le ost de lui degetat en la mer
Li eslit prince de lui suzplungiet sunt en la mer
Ruge
Li abysme cuurirent els descendirent en la parfundece sicum pere
La tue destre
Sire magnifiethe est en enfortece la tue destre
Sire ferit l  enemi e la multitudine de ta glorie deposas les miens aduersaries
Tu enueias la tue ire laquele deuorat els sicume stuble en le spirit de la tue fuire asemblethes sunt ewes
Estuit unde decuranz assemblet sunt li abysme en mi la mer
Dist li enemi
Ie parsiuerai e comprenderai deuiserai despoilles serat aemplie la meie aneme
Io trairai mun glaiue ocirat els la meie main
Sufflat li tuens espirize courit els la mer suzplungied sunt sicume plum en fortes ewes
Liquels est semblanz a tei es fors
Sire
Liquels est semblanz a tei fait granz en sainteed espouentables e loables e faisanz merueilles
Tu estendis ta main e deuorat els la terre
Duitre fus en miserecorde al pople lequel tu raensis E portas lui en la tue fortece al tuen saint habitacle
Munterent li pople e iriet sunt dolors puruindrent li habiteür de
Philistum
Lores conturbet sunt li prince de
Edom les forz de
Moab pur teon crieme en redirent tuit li abiteür de
Canaan E sur els crieme e poür en la grandece de tun braz
Seient fait nient moables sicume piere desque trespast li tuens poples
Sire desque trespast icist li tuens poples lequel tu purseïs
Tu enz merras els e planteras el mont de la tue eritet el tuen mult feorm habitacle lequel tu uueras
Sire
Le tuen saintuarie
Sire lequel fermerent les tues mains
Li
Sire regnat en parmenabletet e ultre
Entrez est acertes li cheualiers
Pharaon e ot curres e ot cheualiers en la mer e ramenat sur els li
Sire les ewes de la mer
Mais li filz acertes de
Israel alerent par secchece el milliu de li
CANTICUM
ABBACUC
Cap
III
Sire ie oï la tue oiance e criens
Sire la tue oure en milliu de ans uiuifie li
El milliu de ans coneüd ferat cum tu iriez seras de misericorde recorderas
Deus de soleire uendrat e li sainz del mont
Pharan ourit les ciels la glorie de li e de sa loenge pleine est la tere
La splendor de li sicume lumiere serat cornes en ses mains
Iluec reposte est la fortece de lui deuant sa face irat la mort
Isterat li diables deuant les piez de lui estut e mesurat la terrae
Esguarde est desliat les genz e detriblé sunt li mont del siecle
Incurué sunt li tertre del mont des eires de la parmenabletet de lui
Pur felunie ie ui les herberges d 
Ethiope serunt turbées les pels de la terre
Madian
Que dunc en flums es tu iriez
Sire u en flums la fuirur u en mer la tue indignatiun
Ichi munteras sur tes cheuals e li tuen car saluatiun
Esdreçanz esdreceras tun arc les seremenz as lignethes lesquels tu parlas
Les fluez de terre tu decireras
uirent e dolurent li mont li gurz des ewes trespassat
Dunat li bysme sa uoiz haltesce ses mains leuat
Li soleiz el lune esturent en lur habitacle en la lumiere de tes saiettes irunt en la splendur de la tue fuildrantte hanste
En fremissement dechalceras la terre en fuirur esbaïras les genz
Eissuz ies a la salud de tun pople en salud ot tun
Crist
Tu feris le chief de la maisun de felun denuas le fundement desque al col
Tu maldesis as ceptres de lui les chiefs de ses cumbateürs as uenanz sicume esturbeillun a deperdre mei L  esioïsement d  els sicume de celui chi deuure le poure en repostaille
ueie fesis en la mer a tes cheuals en palud de multes eawes
Ie oï e conturbez est li miens uentre de uoiz tremblerent mes leures
Intrent purreture es miens os e desuz mei esbuillisset
Pur ce que ie me repous el iur de tribulatiun e que io munte al nostre aceint pople
Li fiers acertes ne flurirat e ne serat germe es uignes
Mentirat l  oure del oliue e li camp ne aporterunt uiande
Serat trenchie del berzil beste e ne serad arment es cresces
Ie acertes el
Seignor esioïrai e m  esleecerai en
Deu le mien salueür
Deus li
Sire la meie fortece e poserat mes piez sicume de cers E sur les meies haltesces demerrat mei li uenquerere en psalmes cantant
CANTICUM
MOYSI
Deuter
XXXII
Oez ciels quels coses ie parole oiet la terre les paroles de la meie buche
Creisset en pluie la meie doctrine decurge sicume rosée li mien parlemen
Ensement cume pluie sur herbe e sicume gutes sur herbes kar le num del
Seignur ie apelerai
Dunez grandece a nostre
Deu
Les oures
Deu sunt parfaites e tutes les ueies de lui iugemenz
Deus est fetheilz e sanz tute felunie li iustes e li dreiturers
Peccherent a lui e nient li fil de lui en ordeures
Generatiuns felunesse e paruerse renz tu dune ices coses al
Seignur fol pople e nun sauant
Dum n  est icil meesme tis pere chi pursist tei e fist e criat tei
Remembre des iurz anciens purpense les sengles generatiuns
Demande tun pere e il annuncerat a tei les tuens maiurs e dirrunt a tei
Quant departeit li
Altisme les genz quant il deseurout les filz
Adam
Establit les termes des poples iuste le numbre des filz
Israel
La partie acertes del
Seignur li suens poples
Iacob li funels de la sue heriditet
Il trouat lui en tere desertethe en liu de hisdur e guaste sultiuetet
Enuirun menat lui e enseignat e guardat sicume la purnele de sun oil
Sicume li aigles puruocanz a uoler ses pulcins e sur els uoletanz
Espandit ses eles e prist els e portat en ses estables
Li
Sire suls fut duitre de lui e ne esteit ot lui deus estrange
Establit lui sur halte tere que il maniast les fruiz des cams
Que il suçast miel de piere e olie de moult dure roche
Bure de arment e lait de oeilles ot la graisse de aignels e des multuns as filz
Basan E les bucs ot la mule de furment e le sanc de grape beust tres cler
Engraissiez est li amez e recalcitrat engraissiez esaimez ensampliz
Il deguerpit
Deu sun faitur e desseurat sei de
Deu le suen saluable
Puruocerent lui en deus estranges e en abominatiuns a iracundie commoürent
Il sacrifierent a diables e nient a
Deu as deus lesquels il ne cunuisseient
Nuuel e fressissant uindrent lesquels ne cultiuerent li pere d  els
Deu chi tei engendrat deguerpissis e oblias le
Seignor tun creatur
uit li
Sire e a iracundie comoüz est kar puruocherent lui li suen fil e ses filles E dist
Ie repundrai la meie face de els e esguarderai les desrainetez de els
Kar la generatiun est puruerse e nient fitheil li fil
Il methesme mei puruocherent en icelui chi ne esteit deus e entrainnerent en lur uanitet E ie puruocherai els en icelui chi nen est poples e en fole gent entarierai els
Fuus est espris en la meie fuirur e ardrat desque as derainetez de enfern E deuorerat la tere ot sun germine e les fundemenz des monz ardrat
Ie assemblerai sur els males coses e les meies saietes aemplirai en els
Serunt deguastet par faim e deuorerunt els oisel par mult amer mors
Denz de bestes enueierai en els ot fuirur detraianz sur tere e des rampanz
Defors guasterat els glaiue e dedenz poür
Iuuencel ensembleement e uirgine aleitant ot uieil hume E ie dis U sunt il
Cesser ferai de humes la memorie de icels
Mais pur l  ire de lur enemis purlugnai que par auenture ne s  enorguillissent lur enemis E desissent
La nostre main est halte e nient li
Sire fist tutes ices coses
La gent sanz cunseil est e sanz cuintise la meie uolentet soüssent e entendissent e les derainetez purueïssent
Cum faiterement parsiuent uns mil e dui caceassent dis milliers
Dum n  est pur ice que lur deus uendit els e li
Sire conclust els
Nient acertes est li nostre
Deus sicume li deus de icels e li nostre enemi sunt iugeür
De la uigne des
Sodomiens la uigne de cels e des suzciteains de
Gomorre
La grape de cels grape de fiel e raisimet mult amer
Fiel de draguns le uin de cels e uenim de serpenz neient sanable
Dumne sunt ices coses repostes enuers mei e signez en mes tresors
Meie est ueniance e ie regueredurrai a els an tens cururst li piez de icels
Deiuste est li iur de perdiciun e a estre sei hastent li tens
Iugerat li
Sire sun pople e en ses sers aurat merci
uerrat que enfermethé seit la main e li enclos ne fistrent e li altre deguastet sunt E il dirat U sunt li deu de icels es quels il aueient fiance
Des sacrifices desquels il manioent graises e beueient uin des sacrifices
Esdrecent sei aiudent a uus e en necessitet uus defendent
ueiez que ie sui suls e nen est altre deus estre mei
Ie ocirai e ie uiure ferai ie ferrai e ie sanerai e nen est qui de la meie main puisse deliurer
Ie leuerai al ciel la meie main e dirai
Ie uif en parmenabletet
Si ie aguiserai sicume fuldre la meie spethe e rauirunt iugement les meies mains
Ie rendrai ueniance a mes enemis e a ces chi haïrent mei reguerredurrai
Ie eniuerai mes saietes de sanc e li miens glaiues deuorerat les chars
Del sanc des ocis e de la caitiuitet del denué chiés des anemis
Loez genz le pople de lui kar le sanc de ses sers il uenierat
En ueniance reguerredunerat es enemis de cels e pardunable serat a la terre de sun pople
YMNUS
TRIUM
PUERORUM
Dan
III 57
Beneïssiez uos tutes weures de
Damnedeu beneïssez al
Seignur loez e souressalciez lui es siecles
Beneïssez uus angele de
Damnedeu al
Seignur beneïssez uus ciel a
Damnedeu
Beneïssez tutes ewes ki sur les ciels estes a
Damnedeu beneïssez uus tutes uertuz de
Damnedeu al
Seignur
Soleilz e lune beneïssez a
Damnedeu beneïssez uus esteilles del ciel a
Damnedeu
Pluie e rousée beneïssez a
Damnedeu beneïssez tuit esperit de
Deu a
Damnedeu
Beneïssed o tu fous e tu chauz a
Damnedeu beneïssez tu freidours e tu estez a
Damnedeu
Beneïssez o uus rousées e tu rimée a
Damnedeu beneïssez tu giel e tu freidure a
Damnedeu
Beneïssez tu glace e uos neifs a
Damnedeu beneïssez uus nuiz e iurs a
Damnedeu
Beneïssez tu luiserne e uus teniebres a
Damnedeu beneïssez uus fuildre e nues a
Damnedeu
Beneïsse terre a
Damnedeu lout e souressalzt lui es siecles
Beneïssez uus munt e tertre a
Damnedeu beneïssez uus tutes riens germnanz en terre a
Damnedeu
Beneïssez uus funtaines al
Seignur beneïssez mers e fluiues a
Damnedeu
Beneïssez uus baleines e tutes riens ki sunt moües en ewes al
Seignur
Beneïssez tuit oisel del ciel a
Damnedeu
Beneïssez uus tutes fieres bestes et bisses al
Seignur beneïssez uus fil des hummes a
Damnedeu
Beneïssed
Israhel a
Damnedeu lout e suressalzt lui es siecles
Beneïssez uus preueire
Damnedeu al
Seignur
Beneïssez uus serf
Damnedeu al
Seignur
Beneïssez uus esperit e uus anmes des iustes al
Seignur beneïssez uus saint e uus humle par cuer a
Damnedeu
Beneïssez uus trei
Ananie
Azarie
Mysahel a
Damnedeu loez e suressalciez lui es siecles
Beneïssums le
Pere e le
Fil od le
Saint
Esperit lowm e suressalçum lui es siecles
Beneeiz ies o
Sire el firmament del ciel e loables e glorious et suressalciez es siecles
TE
DEUM
Sire tei
Deu loüms tei
Seignur regehïsums
Tei parmenable
Perre henoured tute terre A tei tuit li angle a tei li ciel e tutes poestez A tei cherubin e seraphin cil ordnes des angles par uoiz nient cessable escrient
Sainz sainz sainz
Damnesdeus
Sabaot
Plain sunt li ciel e la terre de la maiesté de ta gloire
Tei lowed li glorious cuers des apostles
Tei li loables numbres des prophetes
Tei lowed li enblanchiz oz des martirs
Tei regehist sainte
Eglise par le cercle des terres
Le
Perre de grant maiesté
Le tuen enourable ueir e un soul
Fil
Le saint neis confortable
Esperit
Tu reis de gloire o
Crist tu ies parmenables
Filz de
Deu le
Perre
Tu receus houme a deliurer le ne turnas a hisdour le uentre de la
uirgne
Tu uencu l  aguillun de mort aüuris as creanz les reignes des ciels
Tu siez a la destre
Deu en la gloire del
Perre
Tu ies creüz a uenir estre iugiere
Tei gierre preiums sucur a tes seruanz ke tu as rachatez par precius sanc
Fai les estre gueredunez de parmenable gloire od tes sainz
Salf fai tun pueple
Sire e si beneïs a la towe herité E guuerne les e essalce les iusque en parmenableté
Par chascuns iurz nus beneïssum tei E loüm le tuen num el siecle e el siecle del siecle
Deigne
Sire en cest iurn senz pecchié nus guarder
Aies merci de nus
Sire aies merci de nus
Seit feite la tue merciz
Sire sur nus senun ceo que nus esperames en tei
En tei
Sire ai ieo esperé ne serai cunfunduz en parmanable
PROPHETIA
ZACHARIAE
Luc I 68)
Beneeid seit
Damnesdeus de
Israhel kar il reuisdad e si fist raençun de seon people E si esdreçad le corn de salud a nuns en la meisun de
Dauid seon enfant
Sicum il parlad par la buche des sainz ki des le secle sunt des prophetes de lui
Salud de noz enemis e de la main de trestud ki nuns haïrent A faire misericorde od noz peres e remembrer de suen saint testament
Le seirement que il iurad a
Abraham nostre pere a duner sei a nus
Que senz poür de la mein de noz enemis deliuré seruums a lui
En seinteed e en iustise deuant lui tuz noz iurz E tu emfes prophete del
Tres
Alt seras apeled deuant iras acertes deuant la face del
Seignur apareiler les ueies de lui A duner science de salud al pople de lui en pardun de lur pechied
Par les entrailes de la misericorde de nostre
Deu es quels il uisitad nuns neisand de halt
Enluminer a cez ki en teniebres e en umbre de mort sient a esdrecier noz piez en la ueie de peis
CANTICUM
SANCTAE
MARIAE
Luc I 46
Magnified la meie anme
Damnedeu E esioïd sei mis espirid en
Deu mun salueür
Ker il reguardad la humilité de sa ancele esteuus adecertes de ceo beneürée me dirrunt tutes generatiuns
Kar cil fist a mei granz choses ki puisanz est e le seint nun de lui E la misericorde de lui de lignede en lignedes as cremanz lui
Il fist puisance en sun braz desparpeilat les orguilus en la pensé de sun quer
Il deposad les puisanz del siege e esalcead les humles
Les fameilanz emplid de biens e les riches leisad ueins
Receut
Israel sun enfant si se recorded de sa misericorde
Sicum il parlad a noz perres a
Abraham e a la semence de lui es siecles
CANTICUM
SIMEONIS
Luc
II 29
Or leises tu tun serf o tu
Sire selunc ta parole en peis
Ker li mien oil uirent tun saluable
Lequel tu apareilas deuant la face de tuz puples
Lumiere a la reuelation des genz e la glorie de tun puple
Israël
GLORIA
IN
EXCELSIS
Gloire es suueraines halteces a
Deu E en terre paiz as houmes de bone uolenté
Nus loüms tei
Beneïssums tei aourums tei
Glorifiums tei
Graeces faimes a tei pour ta grant gloire
Damnes
Deus reis celestres
Deus
Pere tut puissanz
Sire
Filz un sul engenuid
Iesu
Crist
Sire
Deus agnels de
Deu
Filz del
Pere
Ki tols les pechiez del mund aies merci de nus
Tu ki tols les pechiez del mund receif nostre depreiement
Ki siez a la destre del
Pere aies merci de nuns
Ker tu souls sainz
Tu souls
Sire
Tu souls
Altismes
Iesu
Crist
Od le
Saint
Esperit en gloire de
Deu le
Pere
Certeinement
ORATIO
DOMINICA
Matth
uI 9
Luc
XI 2 etc
Li nostre
Perre ki ies es ciels seit seintefiez li tuns nuns
Auienget le tuens regnes
Seit feite la tue uolentez sicum en ciel e en la terra
Nostre pein chaskeiurnel dune nus hoi E pardune a nus les noz detes sicum nus pardununs a noz deturs E ne nus meines en tenteisun
Meis deliure nus de mal
Issi seit
SYMBOLUM
APOSTOLORUM
Ieo crei en
Deu le
Perre tut puant le criatur de ciel e de terre e en
Iesu
Crist sun fil uniel nostre
Seinur
Ki conceüz est del
Seint
Espirit nez de
Marie la . . . . . . . . ntien
Pilate crucifiez morz e seueliz
Descendied as enfers el tierz iurn releuad de morz
Muntad as ciels siet a la destre de
Deu
Perre trestut puant D  iluc est a uenir iugier les uis e les morz
Ieo crei el
Seint
Espirit seinte
Eglise catholica la communiun des seintes choses remissiun des pecchiez resurrecciun de charn uie pardurable
Seit feit
LA
COMUNE
FEI
Ki unques uult salf estre deuant tutes choses est busuin que il tienge la comune fei
Laquele se chascun entiere e nient malmise ne guarderat senz dutance pardurablement perirat
Iceste est acertes la commune fei que un
Deu en ternité e la ternité en unité unurum
Ne mie confundanz les persones ne de la substance deseuranz
Altre est acertes la persone del
Perre altre del
Fiz altre del
Seint
Espirit
Meis del
Perre e del
Fiz e del
Seint
Espirit une est diuinited uele glorie ensemble pardurable maiested
Quels est li
Perres taels est li
Fiz taels est li
Seinz
Espirit
Nient cried li
Perres nient cried li
Fiz nient cried li
Seinz
Espirid
Granz li
Perres granz li
Fiz granz li
Seint
Espirid
Pardurables le
Perre pardurables li
Fiz pardurables le
Seind
Espirid E nequedent ne sunt mie treis pardurable meis uns pardurables
Sicume ne sunt treis nient cried ne treis granz meis uns nient criez e uns grand
Ensement trestut puanz li
Perre trestut puisanz li
Fiz trestut puisanz li
Seinz
Espiriz E nequedent nient treis trestut puisanz meis uns trestut puisanz
Issi feitierement deus est
Perre deus est
Filz deus est
Seint
Espirid E nequedent ne mie tres deus meis uns est
Deus
Issi feitierement sires li
Perre sires li
Fiz sires li
Seinz
Espirid E nequedent ne mie treis seinurs meis uns est sires
Ker sicume senglement chascune persone
Deu u seinur regehir par chrestiene uerité sumes debuté
Issi feitierement treis deus u seinurs dirre par commune religion sumes deueed
Li
Perre de nul n  est feiz ne criez ne engendrez
Li
Fiz del
Perre sul est nient feiz ne criez meis engendrez
Li
Seinz
Espirid del
Perre e del
Fiz ne feiz ne criez ne engendrez meis auant eisuz
Dunches est uns
Perre nient treis perres uns
Filz nient treis
Fiz uns
Seind
Espiriz nient treis
Seint
Espirit
Et en iceste trinited nule chose primes u dereins nule chose greindre u meindre
Meis tute les treis persones ensemble pardurables a els meesmes sunt e ensemble ueles
Issi que par tutes choses sicum ia surdite chose est e la ternitez en unité e la unitez en ternité seit a hunurer
Ki uult dunc salf estre issi de la
Ternité sented
Meis busuinable chose est a la pardurable salud que la encarnatiun acertes de nostre
Seinur
Iesu
Crist fedeilment creied
Est dunkes feiz dreituriere que nus creüms e regehissuns ker nostre
Sire
Iesus
Crist fiz
Deu est
Deus e huem
Deus est de la sustance del
Perre deuant sicles engendrez e huem est de la sustance de sa mere en siecle ned
Parfaiz
Deus parfiz huem de anme reidnable e de humeine charn permenand
Ewels al
Perre selunc la diuinité meindre del
Perre selunc humanited
Liquels ia seit ceo que il seit
Deus e huem nient dui nequedent meis uns est
Crist
Uns acertes nient par le tresturnement de la diuinité en charn meis par la pernance del humanité en
Deu
Uns de tut en tut nient par la cunfusiun de la sustance meis par la unité de persone
Ker sicume l  alme reidnable e la charns est uns huem issi
Deus e huem est uns
Crist
Ki suffrid peainnes pur nostre salud descendit as enfers el tierz iurn se esdreçad de mort
Muntad es ciels siet a la destre
Deu le
Perre trestut puisant d  iluc est a uenir iugier les uis e les morz
Al qui auenement tuz humes unt a esdrecier od lur cors e unt a rendre de lur feiz demenies reisun E qui biens firent irunt en uie parmanable ki acertes mal el fuu parmanable
Ceste est la feiz commune laquele quicunkes fedeilement e fermement ne crerrad salfs estre ne purrad
PSALMUS
CLI
Ceste salme demeniement est escrite de
Dauid e si est defors le numbre des cent cinquante salmes ceste fist il quant il cumbatit od
Goliath
Ceste salme es
Ebreus liures nen est heue meis des setante entrepreturs est aiustet e pur ceo feit a refuser
Ieo ere petringneth entre mes freres e plus iusnes en la meisun mun pere ieo peisseie les oueiles mun pere
Mes meins firent le orgne e mi dei afaiterent le saltier E ki annunciad a mun
Seinur de mei
Mesmes li
Sires meme de tuz paroït
Il meme enueiat sun angele e portat mei des ueiles mun perre e uinst mei en la misericorde de sa unccion
Mes freres bons e granz e ne fud bon pleisir en els al
Seinur
Ieo issi encontré un estrange e il me maldist en ses simulacres
Ieo acertes treite de lui sa spée colpai sun chief e toli la repruce des fiz
Israel 