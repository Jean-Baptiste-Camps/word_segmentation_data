
uIE
DE
SAINT
THOMAS
BECKET
Tuit li fysicïen ne sunt adès bon mire
Tuit clerc ne seuent pas bien chanter ne bien lire
Asquanz des troueürs faillent tost a bien dire
Tel choisist le nualz ki le mielz quide eslire E tel quide estre mieldre des altres est li pire
Si nuls uoelt contruuer u traitier u escrire
De bien dire se peint que nuls n  en puisse rire U par alcune rien s  uuraine descumfire
Mette le sen auant e li mals seit a dire
Del bien amende l  um e nuls huem n  en empire
Pur ceo l  ai comencié ke ieo uoldrai descrire
Se
Iesu
Crist le sueffre ki de nus tuz est sire
La uie saint
Thomas celui de
Cantorbire
Ki pur sa mere iglise fu ocis par martyre
Or est halz sainz el ciel nul nel pot contredire
De mult diuers curages e de diuerse uie
Sunt en cest siecle gent n  est nul hom kil desdie
Plusurs unt poureté li alquant manantie
Alquant aiment le sen e plusur la folie
Li alquant aiment
Deu
Sathan les plusurs guie
Seignurs pur amur
Deu e pur saluatiun
Leissiez la uanité entendez al sermun N  i ad celui de uus ki n  entende raisun
Leissiez del tut ester le conseil al felun
Malueis est li guaainz ki turne a dampneisun E
Deu e seinte iglise e les clers honurez
Les poures herbergiez e peissiez e uestez E uoz dismes del tut dreituralment dunez
Des pechiez criminals de trestuz uus guardez
ueirement le uus di que
Damnedeu aurez
Mult par fu seint  iglise de primes defulee E del cunseil le rei a grant tort demenee
Deus en seit mercïez ki or l  a reguardee
Par cestui resera trestute releuee
Ki en suffri de mort de sun gré la colee
Faire soleit li reis as clers e force e tort S  a forfait fussent pris ia n  i eüst resort K  il nes feïst iugier as lais a lur acort
Cist
Thomas les maintint n  orent altre comfort
Pur els se combati tant k  en suffri la mort
Se li clerc mesfunt rien laissiez lei
Deu uengier
Il sunt uostre prelat nes auez a iugier E tant repoent il oriblement pechchier
Ke les ordres perdrunt nes poëz plus charger S  a mesfait sunt puis pris purrez les iustisier Ç  otreia saint
Thomas senz decré e senz lei
Pur le rei refrener d  irë e de desrei
Mes nul des sainz nel uolt ne ieo pas ne l  otrei
Cument eueskes puise a clerc tolir ne uei
Le sacrement k  il ad del celestïen rei
Par la preiere
Helie fist
Deu pluie chaïr
Sur terre ki deueit pur suffraite perir
Car quarante dous meis n  en pot gute sentir
Mes tant ne soüst puis li prophetes flecchir K  il poïst cele pluie de la tere partir
Mult poëz bien ueer mal conseil ot li reis
Il ne deit fere a clerc n  a iglise defeis
Ne tolir rien del lur mes mettre i pot acreis
De l  iglise prent il la corone e les leis
Mes
Deus l  ament ki est uns en persones treis
Bien est aparissant saint
Thomas aueit dreit
Ki pur les clers suppris einsi se combateit
Pur amur
Deu le fist si cum feire deueit
Deus li ad bien rendu ki nullui ne deceit
Desdire nel pot nuls car tut li munz le ueit
Tut li mund curt a lui eueskë e abé E gentil e uilain e li prince chasé E nuls nes en sumunt ainz i uont de lur gré
Mult s  i haste d  aler ki ainc n  i a esté
Nis li petit enfant i sunt em berz porté
Li muët i parolent li surt i unt l  oïe E de lepre i guarissent maint e d  ydropisie
Li contreit i redrecent li mort i unt la uie
Li auogle i alument seint
Thomas tost aïe
Celui ki par bon quer le requiert e deprie
Mes merueille ueums e si est ueirs pruuez
De l  eue u est lauez ses dras ensanglentez
Dedenz l  ume e defors sane les enfertez
Par beiure e par lauer mil en i ad sanez E plusurs morz i ad par ceo resuscitez
Reis e cuntes e ducs poi les ueum saintir
Deus les refuse mult car nel uolent seruir
Coueitise les fait suuent del dreit guenchir
Ne funt rien se ceo nun que lur uient a plaisir
Leis funt a lur talent n  unt poür de morir
Les reis n  eslit pas
Deus ne ne choisist ne prent
Ne les ducs ne les haltes persones ensement
Mes chescun ki
Deu crient e ki uit lealment U il seit de halt lin u seit de basse gent
Deus le munte e eshalce s  a lui seruir entent
Saül ki des
Geius fu reis premierement
De basse gent fu nez
Deu l  eslist ueirement
Sur les enemis
Deu cheualcha lungement
Tant que il trespassa le
Deu comandement E tut pur coueitise
Deus em prist uengement
Deus relist en sun liu
Dauid le fiz
Iessé
Un rus uadlet berchier d  asez basse gent né
Le prophete l  enuinst reis fu tut sun eé
Mult uassals e senez e de grant poesté
Humlement amenda quant il ot meserré
Fols est ki en pechié uolt lungement gesir
Mes a
Deu crit merci ne s  i lest endormir
Bien pot l  um par pechié sa uie dauancir E meint est si suppris ne pot la buche ourir N  a pruueire parler quant il uient al morir
Les umles aime
Deus les poures ensement
Car de lur trauail uiuent tut dis sunt en turment E aiment seint  iglise e clers e poure gent E dreites dismes donent e uiuent nettement
Itels eshalcera
Deus parmanablement E
Pieres e
Andreus furent frere frarur A batel e a reiz esteient pescheür
Quant
Deus les apela de cel poure labur
Puis furent mis en croiz e mort pur sue amur
Apostre sunt el ciel e glorius seignur
Pur ceo uus començai a traiter cest sermon
Del martyr saint
Thomas cel glorius baron
Ki tuit li munz requiert a la seinte maison
De
Seinte
Ternité u suffri passion
Par ceo que il maintint uerité e raison
Ohi mal eüré
Pur quei l  auez ocis
Cel seintisme arceueske N  i auez rien conquis
Il n  aueit rien mesfet trop i auez mespris
Car uus repentez tost uolez en estre pris A amender auez se uiuïez tuz dis
Pur le pudlent de cors l  anme perdre uolez
Ainz que mot en saciez qui ert mort e alez
La glorie d  icest mund n  est pas fiu n  eritez U uus uoliez u nun tute la guerpirez
uers
Deu ne uus guarra chastel ne fermetez
Li pius
Deus e li ueir ot saint
Thomas mult chier
Ocis fu en bel liu e en un saint mustier
Si l  ocistrent baron e uassal cheualier
La perdirent lur pris N  i poent repairier
Bien se poent uers
Deu s  il uolent amaisier
Nul pechiere ne pot faire pechié si ord
Si tost cum s  en repent e del tut s  en resort
Ke
Deus ne li pardoinst e ke il nel cumfort
Kar pur ceo suffri
Deus pur pecheürs la mort
Quant se prendront a li ke il les maint a port
Si uolez esculter la uie al saint martyr
Ci la purrez par mei plenierement oïr N  i uoil rien trespasser ne rien n  i uoil mentir
Quatre anz i ai pres mis al feire e al furnir D  oster e de remettre poi la peine suffrir
Primes traitai d  oïe e suuent i menti A
Cantorbire alai la uerité oï
Des amis saint
Thomas la uerité cuilli E de ces ki l  aueient des enfance serui D  oster e de remettre le trauail ensuffri
Mes cel premier romanz m  unt escriuein emblé
Anceis que ie l  oüsse parfet e amendé E l  amer e le dulz adulci e tempré E la u i  oi trop mis ne l  oi uncore osté
Ne le plus ne le mains n  erés ne aiusté
Par lius est mençungiers e senz pleneireté E nepurquant i a le plus de uerité E meint riche umme l  unt cunquis e achaté
Mes cil en deiuent estre ki l  emblerent blasmé
Mes cestui ai del tut amendé e finé
Tut cil autre romanz ke unt fait del martyr
Clerc u lai muine u dame mult les oï mentir
Ne le ueir ne le plain nes i oï furnir
Mes ci purrez le ueir e tut le plain oïr N  istrai de uerité pur perdre u pur murir
Saint
Thomas l  arceueske dunt preecher m  oez
En
Lundres la cité fu pur ueir engendrez
Des barons de la cit estraiz e aleuez E
Gilebert
Beket fu sis pere apelez E sa mere
Mahalt de nette gent fu nez
Quant la dame conçut primes l  enfant sunga
Ke l  eue de
Tamise tut  en sun sain entra
Uns mestres li espunst a cui el le mustra
Mult pueples fist li il cist eirs guuernera
Sulunc mei uiues eues en sun uentre porta
Un altre mult bel sunge li raueit
Deus mustré
uis li fu k  ele uint a
Seinte
Ternité
Quant uolt entrer en l  us si ot le uentre enflé K  ele n  i pot entrer
uis m  est en uerité
Tute
Syon ne pot cumprendre sa bunté
Un  autre feiz sunga quant dut auer enfant
Les duze granz esteiles del ciel en sun deuant
Chaïrent
Ici a signifiance grant
Car les duze lignees li uont tutes clinant E il ert un des duze ki les serunt iugant
Après ceo k  ot enfant ra la dame sungié K  em berz giseit li emfes descuuert
Grant pitié
En ad la dame oü la nurrice ad preié K  ele cueure l  enfant
Ele li respundié K  il esteit bien couert d  un grant palie pleié
Li palies ert uermeilz
Ambedeus se leuerent
Al palie despleier durement se hasterent
La chambre fu petite en la maisun entrerent
Mes trop refu estreite en la rue en alerent
Trop fud estreite asez a
Smethefeld turnerent
Uncor fu
Smethefeld de cel palie mult mendre
Une uoiz unt oïe desur eles descendre
Dist que tut 
Engletere ne purreit pas comprendre
La grandeur de cel palie
Mult poum bien entendre
Li sanc al seint se deit par tut le mund estendre A escole fu mis asez de iuefne eé E après a gramaire quant saltier ot finé E enaprès as arz quant alkes ot chanté
Durement aperneit e mult s  aueit pené
Mes n  aueit pas lung tens les escoles hanté
En la maisun son pere se soleit osteler
Richier de
Legle
Od lui soleit
Thomas aler
En bois e en riuiere e od li conuerser
Bien demi an ensemble si cum i  oï cunter
Dunc cumença mult chiens e oiseals a amer
Od lui ala un iur li enfes en riuiere
Des oiseals uolt aprendre les gez e la maniere
uindrent a un grant duit n  i ot punt ne charriere K  une planche u passa cele gent poüniere
Li ber ala deuant e li enfes deriere
Par desus la planche est li cheualiers passez
Thomas ala après tut enchaperonez
Mes a sun cheual est un des piez eschapez
Il e li cheual est enz el duit reuersez
Il ad uoidié la sele aual esteit flotez
Deiuste la planche ot un mulin tut molant
De grant rauine ala
Thomas uint la flotant
Quant il dut en la roe chaïr le chief deuant
Li molniers out mulu mist la closture a tant
Si guari
Deus de mort a cele feiz l  emfant
Car
Deus le uolt pur ceo guarder e guarantir
Ke il deueit par li si granz biens acomplir
Les alkanz sueffre
Deus a uiure e a guarir
Pur ceo que mult grant mals deit par els auenir E li alquanz redeiuent mult granz biens parfurnir
Bien ot uint e un an u plus sulunc recort
Quant d  escole parti
Par mesestance fort S  aïe li failli mult ot petit comfort
Car sis pere e sa mere enfundrerent al gort
Dunt unkes puis ne porent resurdre a lur dreit port
Kar sis pere ot esté mult riches hum iadis
Sa mere bele dame e de cors e de uis E de bones genz furent e orent mult conquis
Mes arsun les ot mult e destruit e aquis
Tant souent erent ars que mult furent pres pris A un sun parent uint un riche hume lundreis A
Osbern
Oit
Deniers kil retint demaneis
Mult esteit coneüz e de
Francs et d 
Engleis
Puis fu sis escriuains ne sai dous anz u treis
Dunc comença a estre e senez e curteis
Mes tant ala
Thomas e amunt e aual K  a l  arceueske uint par un sun mareschal
Ki soleit repairer chiés sun pere a l  ostal
Mult bel i uint a dras e mult bien a cheual E adiutur i ot le rei espirital
Thomas fu uedzïez e
Deus mult l  auança
En sens e en conseilz E iur e nuit ueilla
De seruir sun seignur quanque pot se pena
De sun conseil par tut durement s  aprisma
Tant que li arceueskes suuent l  i apela
Rogier del
Punt l 
Eueske enuie li porta E par lui e par altres quanqu  il pot l  esluina E le clerc
Baille
Hache plusurs feiz le numa
Cil ot issi a num ki a curt l  amena
Mes
Thomas fu senez e sil suruezia L  arceueske
Tiedbalz a
Rome l  a mené
Puis i ad il suuent en sun message alé
Mes iluec e par tut le serui si a gré
Ke l  arceueskes l  a pres de sei aiusté E sun priué conseil par tut abanduné L  arceueske
Willame d 
Euerwic deuia L  arceueske
Tiedbald ki mult s  en trauailla A sun arcediacne cel  honur purchaça
Rogier del
Punt l 
Eueske k  il i mist e sacra L  arcediakené
Thomas sun clerc dona
De
Beruelei li ad purquis la prouosté E rentes e iglises en plusurs lius doné
Kar unc ne troua hume kil seruist si a gré
Deus li duna oür ki l  aueit aspiré
Tutdis trest a honur a sen e a bunté
Chiens e oisels ama e deduit seculer
Mult fu larges e proz de uif sen e de cler
Mes pas ne refusa s  um li uoleit doner
Cum li autre qui poent nuirë e amender E ki uolent al mund par lur aueir munter L  arceueske
Tiedbald ne l  ad ublïé mie
Al secund rei
Henri met
Thomas e alie
Ki dunee li a lués sa chancelerie
Einsi li crut honurs adès e manantie
Mes le seruise al rei en nul liu n  entroblie
Le rei de quanqu  il pot serui mult uolentiers
En pensé e en fet li fu del tut entiers
Quanque il pot aueir e argent e deniers
Or e dras e cheuals duna as cheualiers
Mult ert humbles de quer e de uis ert mult fiers
As poures huemles ert as halz de fier reguart
Aigneals esteit dedenz defors semlout lupart
Del rei seruir a gré ne targa tempre u tart
Mes quel qu  il fust dehors n  i ot puint de mal art A
Deu guardot adès la dedenzeine part
Ia seit ceo que il fust e orguillus e uains
En cures seculers e en semblanz forains
Chastes ert de sun cors e en espirit sains E ia seit ceo qu  il fust el seruise al rei plains
De seint  iglise fu tant cum pot destre mains
En cel contemple fu en
Estaffordescire
Li secund rei
Henris ki d 
Engletere ert sire E amot une dame la gençur de l  empire
Auice d 
Estafford ot num ceo oï dire
Mes de la part le rei uit ia l  amur defire
De part le rei ert ia li fous plus menuiers
La dame en fu dolente kui li reis ert mult chiers A
Estokes ert dunc
Thomas li chanceliers
La dame li tramist suuent ses messagiers
Mal i quida li ostes ki esteit mult legiers
Chiés
uiuïen le clerc fu
Thomas herbergiez
Quant ses liz fu la nuit mult bel apareiliez D  une cuilte de palie de chiers dras e dulgiez
Quida cil que il fust od la dame culchiez K  ele fust la uenue il en ert acuintiez
Quant il sot que li ber poüst estre endormiz E tuz ses bons oüst de la dame acompliz
Se mesfesist al rei de ceo uout estre fiz
Od sa lanterne uint dreit la u fu li liz
Quant ne l  i ad troué mult esteit esbaïz
Car de tut le lit n  iert un des draz remuez D  eissi cum ot esté le seir tart aturnez
Dunc quida que il fust a cele dame alez
Mist la chandeile auant pur plus estre acertez
Lez le lit a la tere iut
Thomas li senez
Cuuert ert d  un mantel de menu haubergié E descuuert li erent les iambes e li pié
En ureisuns aueit sun cors mult trauaillié
De dreite lasseté s  a a tere culchié E dormi fermement pur ceo k  ot tant ueillié
Cum plus crut e munta
Thomas seculerment
Plus fu umles de quer queus qu  il fust a la gent
Pur le rei mesfeseit en plusurs lius suuent
Mes uers
Deu l  amendeit les nuiz priueement
Pur ç  ad
Deus tant ouré sur le bon fundement N  out unkes si priué ne clerc ne conpainun
Chanberleng ne sergaunt seneschal ne garçun
Nul ki taunt lungement seruist en sa maisun
Ki le puise affermer ne faire mustreisun K  en nul tens le ueïst a tele mesprisun
Mult par esteit beals clers e menot grant boban
Li riches reis
Henris ki del mund a grant pan N  en menot pas greinur nel tenez a engan
Ne plus uezïé hume ne uerrez uus uan
El seruise le rei suffri maint grant ahan
De cheualiers uassals grant maisnie teneit E duns e liureisuns richement lur duneit
Cotereals e archiers e serganz reteneit
Forueier les menot e grantment mesfeseit
Les enemis le rei mult durement greueit
Par assalt prist chasteals motes e fermetez E burcs e uiles arst e assaili citez
Sur sun destrier esteit del bon hauberc armez
Tant qu  il en fu suuent mult durement greuez
Pur saetes le fist ke il ne fust naurez
En
Guascoine fu il lung tens pur guerrïer
As
Guascoinz i cuuint de lur chasteals leissier
En
Normendie rot sun seignur grant mestier E ieol ui sur
Franceis plusurs feiz cheualchier
De ses bosines fist le rei mult auancier
Li siecles est malueis bien le poëz ueeir E cum plus a li hum meins atent al saueir E cum plus pot al mund uers
Deu pot meins ualeir
Car dunc ublie
Deu e met a nunchaleir
Le mund uolt embracier li munz uolt li aueir
Li malfez estre iceo ne fine de guaitier
Le cristïen tut dis k  il le pusse enginnier E cum meilur le ueit prudume e almodnier
Tant se peinë il plus k  il le face pechier
Que il le puisse od sei en enfern trebuchier
Cist
Thomas dunt paroil ki dunc fu si puissanz
Ainz k  il fust chanceliers n  esteit pas mesfaisanz
Simples esteit a tuz as petiz e as granz
Or ert pur sun segnur durement empernanz E par tut se penot ke il li fust plaisanz
Le chancelier serueit le rei tut a sun gré E quanque il feseit li ert a uolenté
Il saueit sun conseil trestut le plus segré
Par sun conseil errot ne li ert rien celé
Nul hume a cel contemple n  a li reis plus amé E nis li bailla il
Henri sun fil l  ainzné E k  il presist de tuz les barons feelté E s  il i oüst nul si hardi u osé
Ki ne la uolsist faire de trestut le regné
Errament l  asegast ceo li ad comandé
En nul liu nel poeit nuls hom suruezïer
Quant li reis se pleineit de riche cheualier
De cunte u de baron dunt se uolsist uengier
En nul liu n  aparçut li reis del chancelier
Ke il uolsist celui uers lui de rien aidier A il issi fet il uers uus dunc meserré
Certes mult fu hardiz s  ainc li uint em pensé U il est riches huem u de grant poesté U mult uus a serui e bien ert amendé
Or couient a suffrir k  en saciez la uerté
Mes quant li arceueskes
Tedbalt fu deuïez
Al chancelier qui si esteit del rei priuez
Greantée fu dunc del rei la dignetez
Car el regne ne sot nul clerc de ses buntez E quida k  il sewist par tut ses uolentez
En
Normendie esteit idunc li reis
Henris E
Thomas altresi qui quereit los e pris
Les meilurs cheualiers tint od sei del païs E guerrea le rei de
France
Loëwis
De bien seruir le rei s  esteit mult entremis
En tut le regne n  ot ne si halt ne si fier
Kil poüst s  il uolsist bien nuirë u aidier
Ki que uenist al rei de quei qu  oüst mestier
Errament l  enueast ariere al chancelier
Quanqu  il fist e desfist tut uoleit ostreier E trestute
Engletere e tute
Normendie
Altres teres asez aueit en sa baillie E quanque il feseit ne desplot al rei mie
Od sei meneit adès mult grant cheualerie
Al rei fist de sa guere mult suuent grant aïe
En la terre n  aueit plus large uiandier
Adès uindrent a lui baron e cheualier
Puteins e lecheür a beiure e a mangier
Ses ostels fist suuent l  ostel le rei uoidier
Tant que li reis se prist uers lui a curecier
Quant fu arcediacnes prouoz e chanceliers
uedues e orphanins e poures aueit chiers
Mes asise n  en sot serganz ne almoners
Mes tut adès les pot e fist bien uolentiers E cum plus fu halz iorz tant lur fu plus pleniers
En
Engletere l  a li reis dunc enueié
De tutes ses bosoignes li a le fes chargié E il l  en aueit mult a cel  ure auancié
Car il le cunut bien des le chief tresqu  al pié E par tut se uoleit tenir a s  amistié
Dunc enueia li reis a
Seinte
Ternité
Treis eueskes ki sorent mult de sa uolenté E
Ricard de
Luci un baron mult sené
Dunc sunt od le couent dedenz capitre entré E
Ricard de
Luci ad pur els tuz parlé
Li reis
Henris fet il que tenum a segnur
Al couent ad mandé par nus e al priur
Ceste iglise a esté lungement senz pastur
Or uolt li reis qu  aiez pere e guuerneür
Mes a uostre pru uolt k  il seit e a s  onur E
Deus nus doinst funt il pastur a sun plaisir
Ki puisse seint  iglise e nus bien maintenir
Beneïz seit li reis k  il le nus uolt suffrir
Ke nus poum pastur a l  iglise choisir
uoz dreiz funt li eueskes ne uus uolt il tolir
Mes or uus couendreit mult bon conseil aueir
Ke uus eslisez tel ki uus puisse ualeir
Par tut enuers le rei car bien poëz saueir
Se uus eslisez nul encontre sun uoleir
uostre iglise en purra en grant perte chaeir
Kar pes ne s  amistié a nul ior n  aurïez
En cisme e en discorde tutzdis mes serïez
Ne uus n  auez mestier k  il seit uers uus iriez
Mes s  un k  il mult amast eslire purïez
De tutes uoz bosignes el desus serïez
Dunc en unt li couenz a lur conseil parlé L  eueske de
Cicestre unt a els apelé E celui d 
Execestre n  en unt il pas seuré E
Ricard ki tint d  els e fiu e herité K  il conseillent l  iglise de
Seinte
Ternité A lur dreit escïent lur unt le mielz loé
Or unt tant le conseil e estreit e mené K  a ceo s  asentent tuit li iuefne e li sené
Ke
Thomas eslirrunt a cele dignité A cel conseil se sunt li baron acordé
Bien quident que li reis s  i uoldra assentir
Ne plus oneste clerc n  i purreit nuls choisir
Ne nul ki mielz poüst lur iglise auancir
Ne ki mielz fust del rei e s  il funt sun plaisir
Mult en purra grant pru a l  iglise auenir
Or unt li moine einsi fermement greanté E li baron s  en uont a
Lundres la cité
Tut le barnage i unt del païs asemblé
Plenierement i furent eueskë e abé E li priurs i fu de
Seinte
Ternité
La unt eslit
Thomas e pris a auoé
Tut senz nul contredit de lai u de letré
Fors de celui de
Lundres kin aueit guernoné
Car de seint  iglise ad persecuturs esté
Ceo dit a mult grant tort aureit la digneté
Il meïsmes l  aueit cuntr  els tuz contredit N  est pas dignes ceo dit d  aueir si halt abit
Destruit ad seint  iglise sa lei mis en despit E adès parsewi a tort l  i unt eslit
Od lermes en requiert e delai e respit
Fiz si seras ceo dit l  eweske de
Wincestre
Si puruers as esté el seruise terestre
Mielz e plus uolentiers serf le seignur celestre
Tu fus lus as ueiles or seies pastre e prestre
De
Saul persecutur
Pols seras e deiz estre
Dunc l  unt a arceueske a grant ioie leué
Quant tut li clergiez l  a eslit e apelé
Li reis aueit purquant as iustises mandé E al clergié par brief mes ne l  unt pas mustré K  en respit le mesissent pur ceo se sunt hasté
Ne sai pur quei li reis s  en uolt si tost retraire
Bien entendi ceo crei tut changot sun afaire
Ne mes sa uolenté ne purreit de li faire
Ne les dreiz seint  iglise ne lerreit pas detraire
Mes tut ceo que
Deus uolt ne pot nuls hom desfaire U pur ceo que li reis uit bien e entendi K  il l  aueit lealment e par tut bien serui
Ne trouereit ia mes kil seruist altresi
Or li pesot k  il ot sun seruise guerpi
Mes il fu presenté al fiz le rei
Henri
Li reis li aueit ia le realme duné
Ke qu  auenist de lui k  il fust a seürté
Les humages ot pris de tuz e feelté
Par sun brief ot li reis as iustises mandé
Que quanqu  il en fereient il lur ot greanté
Presenté unt pur ceo l  enfant l  electiun E a ces qui li reis en aueit fet le dun
Assens i unt duné e lur cumfermeisun L  eueske de
Wincestre ki mult sot de raisun
Ne uoleit k  il en fussent pris a nul  achaison L  emfant e les barons aueit araisonez
Seignur fet il a mei un petit m  entendez
Cist a esté baillius le rei e ses priuez E nus l  auom eslit e uus le greantez
Or uolum que del tut quite le nus clamez
Del païs a esté e baillius e iustise
Les rentes le rei ot tutes a sun seruise D  acuntes de tut el de tute sergantise E quite e franc del tut le demande s  iglise
Ke qu  auienge en auant ne seit em perte mise
Les iustises le rei ki il ot comandé
Ke quanqu  il en fereient par li ert cumfermé E sis filz ensement l  en unt quite clamé D  acuntes de tut el e al clergié liuré
Dunc l  unt a arceueske a grant ioie leué N  i ot gueres de tens après ceo trespassé K  a
Cantorbire l  unt a grant ioie mené E a mult grant honur receü e sacré
Mes n  a pas erranment sun abit remué
Par l  abit uolt courir ceo qu  al cuer ot planté E li seignur en unt suuent entr  els grucié K  il entrot enz el quer sa cote par sun pié
Ne sorent qu  en sun cuer ot
Deus edifïé
Uns ki priué li fu l  en aueit chastïé
Un sunge li conta k  uns moines ot sungié
Deus s  aparut al moine e dist lui en dormant
ua tost al chancelier di li que ieo li mant
Prenge abit monial ne uoist mie targant E s  il nel fet tut dis l  irai contraliant E mal li auendra adès a sun uiuant
Quant l  arceueske l  ot un ris li ad ieté
Partie li mustra de ceo qu  out en pensé
Mes a
Deu sulement ad sun cuer demustré
Ki l  ot ainz k  il fust nez eslit e apelé
Car tut ert ia changié de tel cum ot esté E si tost cum il ot la dignité emprise
Les mals murs a guerpi e seculer seruise
Reddement guuerna e clers e saint  iglise
Tint preste de ferir l  espee de iustise
Nel lessa pur poür ne pur grant coueitise
Tut ceo que dut amer bien maintint e ama E ceo que dut haïr guerpi e esluingna
Al seruise le rei cuntre
Deu n  aprisma
Les poures reuesti e pot e guuerna
De
Damnedeu seruir quanque pot se pena
Li moine li diseient quant il esteit lur mestre E lur dux e lur pere lur abes deueit estre
Quant ert abes l  abit en dut aueir e l  estre A ceo qu  ert apelé a ceo deueit renestre E la diuine honurs refuse abit terestre
Ne uoleient suffrir li reguler chanoine K  arceueskes n  eueskes oüst abit de moine A moine est cume a mort donee neire bruine
Ne lur robe n  est pas a nul prelat aoine
Cil unt de lur raisun asez grant testimoine
Li clerc ki od lui erent li rediseient al
Ke s  oüst esté moines e fust en cel estal
Guerpireit il la uie e l  ordre monial
Quant od les clers comuerse robe aura cumunal
Ne tendra cume moines poesté eueskal
Par tels raisuns esteit de treis parz anguissiez
Mes a un mult prudume s  en esteit cunseilliez
Priur de
Kenilwrdhe cil li ad dras tailliez
Les regulers a pris les seculers laissiez
Chanoine fu defors mes dedenz fu chargiez
Trop grant religiun ne uolt defors mustrer
Mes les dous ordres uolt en un sul cors porter
La cule ot suz les dras cel ordre uolt celer
Mes de pans e de manches l  aueit fait escurter
La haire ot a la char pur sun cors plus greuer
Ne uolt le muniage k  il nel preïst laissier U pur la uisiun que
Deus li fist nuncier U pur ceo que nul d  els ne pot unkes frugier
Ki seculer uolsist cel  honur embracier
Car dous en i fist
Deus malement trebuchier
Stigant fist l  apostoiles de sun sié deposer
En prisun e en chartre de mesaise finer
Es munz de
Mungiu fist
Deus
Elfsi deuïer
Sa iument fist ourir e ses piez enz geter
De freit murut en l  iwe ainc n  i pot eschalfer
Mes l  abé d 
Euesham aueit dunkes mandé
Dan
Adam de
Saint
Liz prudume e renumé
Ke pur sun palle alast li aueit comandé
Dui bon clerc e uns moines i sunt od li alé E pape
Alisandre unt a
Munpelier troué
Bon clerc furent des arz de decré e de lei
Sa peticiun fist des treis chescon par sei E mult parlerent bien e clergilment tut trei E
Alisandre pape les oï bien ceo crei
Mes il ne lur fist pas del palliun l  otrei
Il en sunt plusurs feiz as cardunals alé
Li cardunal lur unt mainte feiz demandé K  il orent l  apostoile e a els aporté K  il esteient de
Rome chacié e debuté N  aueient de lur rentes un denier muneé
Li messagier lur unt tut adès respundu K  il de luntein païs esteient la uenu
Ceo qu  orent aporté orent pres despendu
Le palle requereient saintement e a nu
Ia pur simonials n  en sereient tenu
Unc ne porent plus prendre pur tut lur demander
Mes quant li abes uit k  il ot liu de parler E uit les cardunals entur la pape ester
Sa requeste mult bel cumença a mustrer
Mes n  i uolt mot de lei ne de decré soner
Sire fet il ceo dit
Deus ki est ueritez
Par tut le deueiz fere quant el liu
Deu seez
Demandez iustement fet
Deus e uus l  aurez  le seintement  uus le trouerez  uis uus ert ouerz  al uerrai us butez ”
Mult sumes trauaillié e mult de luinz uenum
Ceo que uolum auer saintement demandum
Ici deuom trouer ceo que nus requerum
uus nus ouereiz l  us dignement i butum
uus estes el liu
Deu
Deu en uos trouerum
Dunc li dist l  apostoille quant il ot parfiné
Frater tu prendras ci ceo que as demandé
Tu l  as quis iustement e tu l  auras troué
Nus t  ouerum mes l  uis car tu i as buté
Dunc aueit hum auant le palliun porté
Le palliun lur a l  apostoile chargié E il s  en sunt od tut ariere repairié
Einsi i uint
Thomas senz dun e senz pechié N  i ad pur ceo denier ne or n  argent baillié
Essample i deiuent prendre li successur del sié
Mult par est
Deus uaillanz forz e de grant bunté
Quant il le cuer de l  ume a einsi tost turné
Car il n  a suz ciel rei de si grant poesté
Ki puisse pas turner le quer ne le pensé
De nul hume suz ciel ultre sa uolenté
Mes
Deus l  ad tost turné quant li plest e il uolt E tost li fait haïr ceo que plus amer solt
De malueis le fet bon entre les bons l  acolt
Cil se repent forment de ses mesfaiz se dolt
Itele penitence deuant
Deu suëf olt
Pur ceo ne se deit pas clerc ne lai merueillier
Ne folement tenir
Deu pur nun dreiturier S  alquanz uolt de pechié retraire e redrecier E les alquanz i lest murir e trebuchier
Le felon n  aime pas mes le bon umme a chier
Ne het pas
Deus les humes mes il het lur folie E cunuist bien lur quers e trestute lur uie
Set bien ke cist sera feniz en felonie E cist en bone fin A cestui
Deus aïe
Si tost cum se repent e mal  oure ad guerpie
Deus cunuist mult bien tuz cels ki serunt salué
Cil sunt tant sulement a uie destiné E si conuist
Deus bien cels ki serunt dampné
Nes uolt pas rapeler de lur iniquité
Purueü sunt a mort car mal erent finé
Cil ki sunt a dampner purueü sunt a mort
De lur dampnatiun n  i a mes nul resort E si
Deus les saluot deable fereit tort
En pechié finerunt ne purrunt prendre port
La dunt nuls ne resurt charrunt al pudlent gort
Deus n  esforce nullui de fere bien u mal A chescun a duné franche force e igal
Ke chescun en pot fere s  il uolt u bien u al
Cel salue
Deus e aime que il troue leal E celui het e damne k  il troeue trop charnal
Quant l  egle a ses pulcins fez el ni eschapir
Encontre le soleil lur fait les oilz ourir
Cel ki le rai ne pot esguarder ne suffrir
Cel fet del ni aual trebuchier e chaïr
Ki
Deu ne uolt amer
Deus nel uolt pas nurrir
Deus ad a tuz duné sens e force e poeir A chescun lest ourer tut sulunc sun uoleir E quant hum pur mesfere met
Deu a nunchaleir E despent en pechié sa force e sun saueir
uolez uus dunc iugier que
Deus le deit aueir L  eschelguaite est la sus el pinnon de cel munt
ueit les larrons el ual ki embuschié se sunt
Pur prendre les errantz ki par le chemin uont
Cil les ueient tresbien seuent k  il les prendront E tut a escïent a els prendre se funt E quant nus nus uolum a escïent damner
Quidiez uus que nus uoile a force
Deus saluer
Il est la sus el ciel noz oures esguarder
Al iugement uendra e bons e mals prouer
As malfez en lerra tuz lur seruanz mener E se
Deus saluot nul d  els ki a damner sunt
As altres fereit tort ki senz fin perirunt S  en saluot un par dreit saluereit tut le munt
Mes li bon e li mal dreit iugement auront E sulunc lur deserte merite receuront E se l  um me demande pur quei cil bien fereit
Ki sera desperdu quant pas nel guarireit
Encuntre li respun certes ke il mescreit
Li plus malueis del mund guarantir se purreit
Si guerpisseit le mal e a
Deu se perneit
Deus nus apele tuz a sun regne li pius
Sarazins e paens cristïens e geius
Li uns est clerueanz e li autres est cius
Poi suffist tel i a li autre quiert granz fius
La u chescun est pris est apresté sis lius
Sa femme aime li uns plus ke il ne fait sei
Pur creistre ses enfanz ublie
Deu le rei
Pur aueir purchacier enfraint suuent la lei E plusurs deserite e emble e ment sa fei E pariure e usure del tut uit a bedlei
De bien faire purquant ne se deit nul targier
Einsi se pot chescun de peine deschargier
Nis cil ki en enfern serunt senz recourier
Li biens k  il auront fet les pot mult alegier
Purquant a sei saluer deit chescun trauailier
Segnur pur ceo uus di lessez le mal ester
Ceo que auez mesfet pensez de l  amender
Ne dormez en pechié pensez uus d  aprester
Quant
Deus uendra pur uus od li pussez aler E od lampes ardanz en pareïs monter
Se uus ne cremez
Deu cremez enfern ki art U nuls ki entera n  en istra par nul art
As bons humes pernez ki unt esté reguart E a meint pecheür que
Deus prist a sa part
Al seint martyr
Thomas ki fu ocis or tart
Asez auez oï quels il esteit iadis
Mordanz ert cume lous quant l  ainel a suppris
Mesfaisanz ert e fers e quereit los e pris
Or ert simples e dulz despiseit uair e gris E cum plus ama
Deu tant fu il del rei pis
Car si tost cum il fu sacrez a cel  honur
De la parole
Deu se fist preecheür E del tut entendi al suuerain seignur
Ne sai se pur ceo l  a li reis pris en haür
Mes d  iloec en auant l  esluina de s  amur
Le premier maltalent uus sai ieo bien mustrer
Car al rei enueia maistre
Ernulf ultre mer
Sun seel li rendeit ceo li manda li ber
Dunc se prist durement li reis a emflamber
Pur les olz
Deu fet il nel uoldra mes guarder I  ai lettres e cungié fet il pleneirement K  il pot estre arceueske chancelier ensement
Nu l  iert fet mestre
Ernulf a estrus le uus rent
Car mult est il chargié de ceo qu  a lui apent N  a suin de mun seruise fet li reis bien le sent A
Wedestoke fu la secunde ire esprise
Par quei li reis uers lui en grant ire s  atise
Car en
Engletere a une custume mise
Que l  aïe al uescunte est par les cuntez prise
Si est par duble solt par les hydes asise
Li baron del païs le soleient duner A ces ki furent mis pur les cuntez guarder K  il deüssent lur teres e lur humes tenser
Ne que nul n  en deüssent empleidier ne greuer
Or les uoleit li reis a sa rente aturner
Sire fet l  arceueske nes deuez pas saisir A rente nes poëz aturner n  establir
Car nus nes durrum pas se nus uient a pleisir
Mes tant nus poent bel li uescunte seruir
Ke nus de lur aïe ne lur deuom faillir
Par les olz
Deu fet il tuz erent enrollé E uus en deuez bien fere ma uolenté
Car des uoz fera um quanque nus ert a gré
Par les olz fet li il que uus auez iuré
Ia n  en i aura un de ma tere duné E a
Lundres rot puis une mellee fort D  un chanuine ki fu manant a
Bedefort
Philippe de
Broï ki reté ert a tort D  un cheualier k  il dut auer ocis e mort
Li reis le uoleit mettre al nun repairant port
Pur ceo di c  um l  aueit a grant tort trauaillié
Car en la curt l  eueske ot lung tens plaidïé E tut si aduersarie l  en orent relaissié E par lei s  en aueit nepurquant espurgié
Or li ot la iustise le plait recomencié E
Symon le fiz
Piere fu iustise del plait
Ki uolentiers l  oüst s  il poüst a mort treit
Philippes s  en ira si li dist mult grant lait
Li reis dist qu  altretant li aueit cil mesfet
Cum se a lui meïsme oüst cel dit u fait
Cil ki ocistrent
Deu mesfirent plus griefment
Que cil ki puis ocistrent seint
Piere u seint
uincent
Mes li reis
Henris dist idunkes sun talent
Iure k  il uolt auer del clerc sun iugement L  arceueske
Thomas dedenz sa curt le prent E dit k  il le fera en sa curt adrecier
uoile li reis u nun la l  estuet enueier
Eueskes e barons pur le clerc emplaidier
Cumande sur lur olz k  il i ait dreit plenier
De la mort l  empleiderent primes al cheualier
Li clerc lur respundi que sanz entrer em plait
Le murdre lur neot del tut que ne l  ot fet E anceis ot esté relessiez de cel ret E par espurgement l  en aueit a chief treit N  en uolt entrer em plet n  en respons n  en retret
Dunc l  unt fet del mesdit respundre e plaidïer
Li clerc fu gentil hume nel uolt de rien neier E dit k  il est tut prest del mesfait adrecier E uolentiers fera tut dreit al cheualier
Quant nel nie funt il nus le couient iugier
Iugent li que dous anz sa prouende lerra E li reis entretant les rentes em prendra A mustiers e a poures e a punz les durra E en altres almodnes einsi cum li plerra
Or puet dire
Philippes que riche almodnier a
Estre iceo le iugerent k  il se despoillereit
Deuant le cheualier se suffrir le uoleit E ueant ses amis armes aportereit A la lei del païs desus li iurereit
De tel mesfet de lui tel amende prendreit E quant le iugement orent al rei mustré
Il dist qu  il en aueient uers li trop meserré
Car pur ceo qu  il ert clers l  aueient deporté
Il uoleit k  il l  oüssent tresqu  a la mort mené
Mult dreit iugement orent ceo respondent formé
Par les olz
Deu fet il ia le me iurerez
Que uus cest iugement tut leal fet m  auez
Sire funt li eueske ueez nus aprestez
Mes
Philippes est trop del iugement greuez
Offrent le serement dunc s  est li reis desuez
Puis refist les prelaz tuz deuant sei uenir E uolt k  il li pramettent guarder e atenir
Les custumes del regne qu  il aueit a baillir
Que ses aiols ot fet en sun regne establir
Salf lur ordre ceo dient l  en uolent obeïr
Li reis uolt qu  il le facent salf lur ordrë u nun E dit que de cel mot n  i aura ia un sun
Tuit li dient ensemble que senz saluatiun
De l  ordre nel ferunt pur nul  occasiun
Idunc se prist uers els li reis a cuntençon E dit que a nul sens nes en lerra guenchir
Car al tens sun aiol les soleient tenir
Arceueske e eueske que l  um uit puis saintir L  arceueske respunt L  ordre ne uoil guerpir
De cel mot ne se uolent li eueske partir
Tuz les eueskes a li sainz a raisun mis
ueez cum fort nus grieue fet il li reis
Henris
uolt auer felons us a seint  iglise asis
Seint  iglise est hunie se ies i establis
Ne ieo ne puis pas sul contre tut le païs
Or uoil oïr de uus ceo que chescun en sent
Tuit ensemble li dient tienge sei fermement
Od lui tendront par tut si l  en funt serement
Rogiers del
Punt l 
Eueske li pramet ensement K  il se tendra od lui ne li faldra neient L  eueske de
Lisewis uint puis a
Salesbere
Entre li e le rei ot un poi d  ire amere
Tant a fet uers le rei ke l  amur i fu clere
Le rei duna conseil a deceiure sun frere
De ueintre l  arceueske fu funteine e matere
Sire fet il al rei se ueintre le uolez
Partie des eueskes a uostre part turnez
Tant cum tendrunt a li ia mes nel materez
Hylarie de
Cicestre fu dunkes apelez
Tant fist li reis uers lui k  il remist ses priuez
Rogier del
Punt l 
Eueske a puis a sei iusté L  eueske de
Nichole a sun conseil turné A
Colecestre fu
La li unt greanté
Ses custumes tendrunt e il lur a uoé
Que ia cuntre lur ordre n  en serra mes parlé
Puis uint a
Teneham l  eueske de
Cicestre A l  arceueske od sei le uoleit faire pestre
Dit lui que il seit bien od sun segnur terestre
Ses custumes cumfermt ses amis purra estre
Ia ne m  i turnerez ceo respunt li bon prestre L  arceueske
Rogier e uus ad aturnez
Li reis a ceo ke uus ses leis li guarderez
Pur ceo m  i uolez mettre mes ia ne m  i metrez
Sire fet il pur quei
Pur
Deu car me mustrez
Pur quei uus le leissiez e que uus i sentez
Li reis uus ad pramis que rien ne uus querra
Que seit contre uostre ordre S  il uolt il le tendra E si bel ne li est nul nel contredirra
Mes ceo qu  auez pramis tenir uus estuura
Car uus estes si hume tenir le uus fera A l  arceueske sunt a
Herges puis alé
Robert de
Meleon einsi l  a hum numé
Ki ot de
Herefort idunc la digneté
Le cunte a de
uendome
Iohan od sei mené L  arceueske
Thomas l  aueit mult honuré E uns abes i fu ki dunc uint d  ultre mer
Philippes de l 
Almodne einsi l  oï numer L  arceueske deueit e le rei acorder E la pape ceo dit l  en aueit fet passer E ses lettres l  en ot fetes od sei porter A l  arceueske dit e iure en uerité
Que
Alisandre pape li ad par lui mandé
Ke il s  acort al rei face sa uolenté
En peril de sun ordre li aueit bien loé E ad tut pris sur sei s  i ad rien meserré
Les briefs as cardunals l  en aueit aportez E iure que li reis les ad aseürez K  il ne quiert riens fors tant k  il en seit onurez E ueant sun barnage quant il ert asemblez
Sulement de parole greant ses uolentez
Ne ia cuntre sun ordre ne li ert demandé
Custumes a tenir ultre sa uolenté N  en uolt estre uencu mes greant li sun gré E tut li coruz erent d  ambes parz parduné
Li reis fera de lui tut seignur del regné E li reis l  aueit ainz sur tuz humes amé E il l  aueit serui par mult grant lealté
Tant l  aueit de paroles li abes enchanté
Pur ceo ke il le uit de tel auctorité
Que tresqu  a
Wedestoke l  aueit od sei mené
La li unt fet pramettre al rei e greanter
Que ses custumes uolt en bone fei guarder E lealment
Car mes n  en quide oïr parler
Ce li respunt li reis
Sel uolez agreer
ueant tuz mes barons le uus estuet mustrer
Tuit unt oï coment m  auez contralïé E se uolez tenir qu  auez couenancié
Fetes de uostre part asembler le clergié E ieo tuz mes barons ia n  i aura targié
La dites oiant tuz kel m  auez otreié A
Clarendune sunt li baron asemblé E li eueske i furent en grant pleneireté
La uolt li reis ke seit oiant elz tuz mustré
Ceo que li arceueske li aueit greanté
Mes l  arceueske peise k  il ot tant trespassé
Mult fu dolent el cuer k  ot fet greanteison
De custume tenir ki est contre raison E mielz uolt uers le rei chaïr en acaison
Ke mettre seint  iglise en tel cumfusion
Ne crient encuntre
Deu manace ne prison
Quant le rei nel pot ueintre n  i ot que corecier
Mes les ordenez
Deu manace a detrenchier
Seint  iglise uoldra se il poet trebuchier
Ne se uolt l  arceueske de rien humilïer
Pur chose dunt li reis le sace manacier
Ne sai que li reis ot e li suen aturné
Mes dreit a l  arceueske sunt dui eueske alé
Li uns de
Salesbire que li reis ot en hé E cil de
Norewiz k  il n  ot maint ior amé L  arceueske
Thomas unt si araisuné
Sire funt il pur
Deu aiez merci de uus
De tute seint  iglise e de clers e de nus
Car li reis est uers uus en si grant ire escus
Se uus ne fetes pais ui uers lui a estrus
Ceo saciez que nus iermes ambedui des chiés blus
Pur ceo ne s  est de rien l  arceuesque demis
De ceo k  il ot anceis en sun curage empris
Dunc sunt a lui uenu dui cunte del païs
Li cuens de
Leïrcestre ki de sens ot grant pris E cil de
Cornuaille ki ert al rei amis
Dient li k  ait merci e des suens e de sei
De seint  iglise prenge e de ses clers cunrei
Car si cel iur ne fait la uolenté le rei
De lur mains lur estuet faire si grant desrei
Li reis e il en erent huni cum gent senz lei
Ainc pur si grant manace ne perdi sa uertu
Dui frere d  ultre mer sunt dunc a lui uenu
Dan
Ricard de
Hastinges maistre del
Temple fu E
Hostes autresi mult erent coneü
En lermes deuant li se sunt aresteü
Sire funt il pur
Deu ki unkes ne menti
De tute seint  iglise pur quei n  auez merci
Fetes la uolenté de tant le rei
Henri
Greantez ses custumes dunc serez bon ami
Seint  iglise altrement e clers sunt mal bailli
Bien erent a seür e del tut acerté
Se il greante al rei ceo k  il ad demandé
Ke li reis en fera tute sa uolenté
Ne ia cuntre sun ordre n  en ert mes rien parlé
De ceo mettent en plegge els e lur lealté
Greantent li k  il seient en fin mort e damné
Se li reis quiert uers lui engin ne falseté
Mes k  il li face honur oiant tut sun barné
De ceo dunt l  a desdit qu  or li seit greanté
Ne uolt estre uencu ne li tort a uilté
Or ueit li arceueske k  il l  unt tant agacié
ueit le rei et les suens forment prons en pechié
Seint  iglise en trebuch e lui e le clergié E creit ke il aura ia del rei l  amistié
Cels ueit mult renumez ki li unt conseillié
Seignur fet il idunc uostre cunseil en crei
Quant uus le me loez sa uolenté otrei
Dunc sunt il leué sus e il pramet al rei
Oiant tut sun barnage ceo dit en bone fei E lealment tendra e custumes e lei
Segnur fet dunc li reis bien auez tuz oï
Que l  arceueske m  a pramis sue merci K  il gardera les leis del tens le rei
Henri
Or uoil ke il le face greanter altresi A trestuz les eueskes ki sunt ensemblé ci
Sire fet l  arceueske e ieo bien le cumant
Dunc se leuerent tuit sin furent otreiant
Mes cil de
Salesbire se dreça en estant
Demanda l  arceueske s  il ferait altretant Oïl fet l  arceueske
Fet il E iel greant
Tutdis fet li li reis m  auez contralïé
Segnur fet dunc li reis quant il m  unt otrïé K  il garderunt les leis ki sunt en nostre sié
Or seez purueü e si bien conseillié
Ke mes n  ait plait des leis entre nus comencié
Mes ore alez la fors e si me recordez
Les leis le rei
Henri e puis sis escriuez
Quant escrites serunt puis les nus musterrez
Li reis i fist aler trestuz les plus senez
Les escriz en unt fet e al rei aportez
Dunc fu lit li escriz oiant tut le tropel
Seignur fet dunc li reis n  ai soin de plet nouel
Or uoil que l  arceueske i pende sun seel L  arceueske respunt
Fei que dei
Deu le bel
Ceo n  iert tant cume l  anme me bat  en cest uessel
Car cil ki li aueient icest conseil loé E li priué le rei l  orent aseüré
Se le rei en aureit de parole honuré E ueant sun barnage li oüst greanté
Ne sereit a nul tens escrit ne recordé E li reis en fereit tute sa uolenté E tuz curuz sereient entr  els dous parduné
Or l  i ourent del tut de couenant falsé
Or ne fera mes plus trop a auant alé E pesot li que tant en aueit trespassé
Dunc se sunt li real altrement conseillié
Un cyrogrefe unt fet e en dous detrenchié A l  arceueske en unt baillie la meitié
Mes il l  a receü sur defens del clergié
Seignurs fet il par ceo saurom lur malueistié
Or ueum bien le laz dunt nus deuum guaitier
Seint  iglise quiderent en cel laz trebuchier
Dunc s  en ala li ber n  i ot que corucier
De ceo qu  ot greanté cel malice plenier E l  amistié le rei ne poeit purchacier
Pur ceo k  il ot erré einsi se suspendié
Ne chanta tresq  il l  ot l  apostoile nuntié
Bien uit pur quei l  ot fet si l  en a deslïé
Pur deliurer l  ot fet le rei e le clergié L  un de mort e de mal e l  autre de pechié
Mes l  eueske d 
Eurous
Rotrot l  oï numer
uint dunc a
Porecestre pur els dous acorder
Li reis dist que tuz dis em purreit mes parler
Se il ne poeit tant uers l  apostoile ourer K  en sun seel uolsist les leis enseeler
Par l  eueske
Rotrot ki mult le conseilla
Ses briefs a l  apostoile li bon prestre enueia
Ke il comfermt les leis le rei li depreia
Et pendist sun seel
Mes il le refusa
Bien sot que par destrece la requeste fet a
Quant ueit li reis
Henris del tut est repuiez
uers l  arceueske fu mult durement iriez E a pris sun conseil cument il ert pleissiez
Dunc fu de mals engins sis cunseilz esforciez
Mult uolentiers se fust se il poüst uengiez
Dunc li unt conseillié e priué e baron S  il poeit de la pape auer greanteison
Qu  a celui d 
Euerwiz doinst la legation L  arceueske purra pleissir tut a bandon
Tut uendra a son pié u il bien uoile u non
Dunc a dous de ses clers a la pape enueiez
Iohan d 
Oxeneford s  i esteit trauailliez E dan
Geffrei
Ridel s  en ert apareilliez
Del message furnir ki lur esteit chargiez A l  apostoile uont
Il les a repuiez
Car l  iglise ceo dit de
Seinte
Ternité
Fu e est e deit estre de grant auctorité
Ainc cele d 
Euerwiz n  ot sur li poesté
Ne par lui nen aura en trestut sun eé N  unkes cil dui prelat n  orent ami esté
Mes li uns des messages fu forment malueiziez A la pape iura sur sainz agenuilliez
De la legatiun se li reis n  esteit liez
Si tost cum les uerreit el païs repairiez L  arceueske serreit del chief amenuisiez
Mes l  apostoile fu hum de mult grant saueir
ueit bien ke l  um deit fere mal pur pis remaneir
Dit la legatiun fera al rei aueir
Mes de nullui greuer n  aura pur ceo poeir
Ne celui d 
Euerwiz n  i purra aseeir
Car unes altres lettres erranment escriura
En la tere a un sun priué les tramettra E se li reis
Henris nullui greuer uoldra
Par sa legation defendre lui fera
Ia sa legation mestier ne li aura
Li mesagier le rei furent mult uezïé
Quant uirent qu  il esteient ensi poi auancié L  apostolie
Alissandre unt ensi araisnié
Sire li reis uus ad porté grant amistié
Bien li deurïez faire ço qu  il uus ad preié
Kar li reis nel fait pas pur nului deposer
Mais pur ço qu  il uoldreit l  arceuesque mater E a sa uolenté s  il poeit aturner E qu  il li peüst bien ueant ses clers mustrer
Que il le purreit bien se il uoleit greuer
Autre legatiun fait lur il n  i aurez
Il fist ses briefs escrire si lur aueit liurez
En
Engleterre uunt al rei les unt mustrez
Quant uit qu  il ne purra faire ses uolentez
Mult aueit poi ces briefs e preisiez e amez
Il en fist nepurquant mainte feiz mustreisun
Quel uirent li euesque li cunte e li barun
Si lur diseit
ueez i  ai la legatiun L  arceuesque puis metre en grant confundeisun
Mais il ne li pot faire nul  altre greueisun
Quant il n  en put faire el griefment li anuia E a pape
Alissandre les letres renueia E clers e saint  iglise durement guerrea E par tut la u peut les clers forment greua E mult mortal semblant l  arceuesque mustra
Entre lui e le rei resurst mult grant meslee
Des fous clers ki esteient par male destinee
Larrun murdriseür e felun a celee
Li reis en uolt aueir la lei de la cuntree
Mais l  arceuesques ad cele lei desturnee
Par tut le munde est leis tut par dreit establie E en cristïenté e nis en paenie
Qui pris est a embler u a tel felunie
La iustise en seit faite e pleniere e furnie
Pur pere ne pur frere n  est a esparnier mie
Pur ço uoleit li reis e il e si barun
Que se nuls ordenez fust pris a mesprisun
Cumme de larrecin u murdre u traïsun
Dunc fust desordenez par itele raisun E puis liuré a mort e a desfactiun
Pruueires e diacnes plusurs en i ot pris
Larruns murdreiseürs en la rei prisun mis
Careté mult suuent erent par le païs
As cunciles mené la u lur ert asis U qu  il fussent desfaiz u penduz u ocis L  arceuesque
Thomas pur els se conbateit
Les hummes sun seignur a estrus demandeit S  il aueient mesfait pur ço nes guerpiseit
Mais bien offre par tut qu  il les aura a dreit
En la curt
Dampnedeu se nuls les chalengeit
De tut iço ne uolt li reis rien graanter
Nes en larra ensi en nule guise aler
Mais tut ainceis les uolt faire desordener A la iustise puis les cumande a liurer A pendre u a ardeir u uifs a desmenbrer
Al tens a sun aioel esteient il desfait
Li clerc qui erent pris a si uilain mesfait
Pur ço uolt or aueir que rien n  en seit enfreit
La custume e les us sun aiwel entresait
Ia mar entendra mais li arceuesques plait L  arceuesques respunt ia einsi ne sera
Ne a laie iustise les clers ne liuerra
Mais sulunc
Deu par tut a dreit les maintendra E sulunc les decrez bien les iustisera
Saint  iglise endreit li abaissier ne lerra
Clerc ne deiuent fait il a uoz leis obeïr
Ne pur un sul mesfait duble peine suffrir
Estre desordené e puis des cors perir
Pur ço les uoil par tut a raisun maintenir
Ne ia pur nule rien ne m  en uerrez flechir
Bien uus otrei que seient li clerc desordené
Tuit cil ki mais serunt a tel mesfait troué
Mais dunc serunt tut quite de lur membres clamé E se puis resunt pris dunc seient essorbé
Escorchié u pendu a uostre uolenté
Essamples de iustise ne deit pas estre pris A cels qui de sei funt tut ço qu  il unt enpris N  a ceaus qui seculer furent e sunt tuz dis
Mais a cels u
Deus a sun saint esperit mis
Altrement en ert hum enuers
Deu entrepris
Dauit li reis qui out en sei saint
Esperit
Quant il out
Salemun sun fil a rei escrit
Grant partie del pueple li aueit contredit E si unt
Adonie sun fil a rei eslit
Abiathar le uolt sacrer al
Deu despit
Pur cel cisme qu  il fist contre
Deu et raisun
Pur iugier fu menez deuant rei
Salemun
Mais li reis nel uolt pas metre a desfactiun
Ainz li dist qu  il alast maneir a sa maisun
Mais de tut sun mestier li fist suspensiun D  un sul mesfait ne deit nuls huem dous feiz perir
Quant li clers pert sun ordre nel pet hum plus hunir
Quant io dei saint  iglise e les clers maintenir
Ies maintendrai tuz dis pur
Deu ki dei seruir
Pur uie ne pur mort ne m  en uerrez flechir
Quant ueit li reis
Henris que ueintre nel purra
Ne que les clers forfaiz desfaire ne lerra
Mult durement uers lui en ire s  enflamba E tresbien li pramet que il l  abaissera E la u il le prist que il le remetra
Lungement ad duré entre els dous cist estris L  arceuesque ne puet flechir li reis
Henris
Tut adès mainteneit les fols clers entrepris
Tut sul se conbateit n  i ot gueres amis
Car tuit pres li euesque s  esteient al rei pris
Li autre l  unt laissié tut sul enmi l  estur E le corn unt baillié en main al pecheür
Ne l  espee
Deu traire nen osent pur poür
Car plus criement asez le terrïen seignur
Que il ne funt
Iesu le puissant creatur
Ahi las e chaitif
Dites mei que cremez
Cremez uus que uus toille li reis uoz poestez
Par ma fei nel fera se tenir les osez
uus n  estes pas euesque le sul nun en portez Ço que a uus apent un sul puint ne guardez
Les autres deurïez mener e aueier E uus les faites tuz chaïr e trebuchier
Nis le rei del païs faites uus desueier
uus ne li deuez pas tut son uoil conseillier
Ainz le deuez suuent reprendre e chastïer
Deus uus ad comandé sun berzil a guarder E s  il est uostre oeille uus le deuez mener
Le pastre deit tuz dis le forain returner E l  oeille malede sur s  espaule porter
Ne la deit pas laissier al larrun estrangler
uus estes mercennier des uerais poi i a
Li reis le ueit tresbien plus uils uus en aura
Deus quil mist el regné le uus demandera
uus l  auez a guarder
Quant se conuertira
Tuz ceus qui cest conseil li dunerent harra
Li reis deit guuerner la terrïene gent E uolt aueir ses leis le plus a sun talent
Li lai uolent aueir lur establisement E lur us si cum orent deuant els lur parent
Deus est celestïen e ses leis ensement E le rei e les clers uoil ore demander
Lesqueles des leis deiuent cristïen mielz guarder U celes qu  establirent
Sarazin e
Escler E les genz par le mund pur les feluns danter U iceles que firent li saint humme enbreuer
Reis purpense te mielz ne creire mal conseil
Mult sunt faus li prelat que tu as pris al breil
Plus sunt fuiant del ros quant il est en tüeil
Quant trechent lur seignur poi te serunt feeil
Ne te creire a la nuit dune tei al soleil
Lai saint  iglise aueir e ses dreiz e ses leis
Ele est espuse
Deu qui est sire des reis
Il s  en corecera se de rien la descreis
Bien tost te sufferra un an u dous u treis U trente u uint u dis semaine u iur u meis
Se or uesquist
Nerun ia truuast tost
Symun
Qui suduist tut le mund e par buche e par dun
Rume fu maisun
Deu or est fosse a larrun
Moÿses est tut suls el regne
Pharaun N  i puet mie trouer de sun frere
Aarun
Li clerc sunt seriant
Deu e de s  electiun
Eslit es sorz des sainz de ço portent le nun
Quel qu  il seient seriant sunt en la
Deu maisun N  i as a metre main nis el petit clerzun
Puis qu  est duné a
Deu s  esguardez la raisun
Reis se tu es enuinz curune d  or portant
Ne deiz estre en orgueil mais en bien reluisant A tun pueple deiz estre e chiefs e lur chalant
Ne la portes adès n  auoec ne fus naissant
La glorie d  icest mund n  est lungement durant
Li clers porte sun merc en sum le chief adès
Ne li est pas al cors mais a l  aneme grant fes
Tunduz est cumme fous e de luinz e de pres
Ne deit estre orguillus uers nului ne engrès
Humbles deit estre a tuz e par tut porter pes
Li clers est trodnes
Deu
Deus deit en li seeir
Aprendre deit tuz dis mult li couient saueir
Discretiun e sens deit en tuz lius aueir
Mais
Deus ne li a pas duné si grant poeir
Que ses pechiez nel pusse cum humme deceueir
Li clers deiuent les lais e lur anemes guarder
Nuls ne deit sun prelat ne clerc ne lai dampner
Pur ç  ad um fait prelat sur prelat aleuer
Cel qui mesfait deit l  un a sun prelat liurer
Par tel lei cum il uit le deit l  um demener
Li clerc forfait serunt as euesques liuré
En quel guise e coment serunt desordené
Coment serunt li mot del sacrement osté E ki puet dessacrer ço que
Deus ad sacré N  est pas dreiz ço m  est uis mais lei a uolenté
Quant est desordenez s  il puet a
Rome aler E il puisse la grace l  apostolie encontrer
Qu  il li duinse cungié sulement de chanter
Erramment li uerrez la messe celebrer E si nel fera pas altre feiz ordener Ço que
Deus a sacré ne puet nuls dessacrer
Ne nul cristïen humme nuls descristianer
Mais que de saint  iglise le puet um bien seurer N  otrei pas s  il est pris qu  um le laist mie aler Q  um le laisse en auant cum il soleit ourer
Le fel ne dute pas le desordenement L  ordre aime e prise poi quant il murdrist la gent E emble altrui aueir e a force le prent
Ne crient hunte ne mort ne furkes ne turment
Qui l  en larra aler puis qu  est pris ia n  ament
Ensi est del felun cum il fu del sengler
Dunt uus auez oï en
Auïen cunter
Qui soleit les furmenz al riche humme guaster
Par dous feiz i fu pris sil laissa l  um aler
Mais ainceis li fist l  um les oreilles couper
Quant il i esteit pris li produem li roueit
Que mais n  i repairast se mais i reueneit
Bien li aseürout que il le conpereit
Puis l  en laissout aler mes primes le merkeit
Tierce feiz i fu pris pas ne s  en castiheit
Idunkes fu ocis e al coeu fu liurez
Li keus mania le cuer
Quant li fu demandez
Fist al seignur acreire que senz quer esteit nez
Car se il eüst quer il se fust purpensez
Le fel est tuz dis fels ne ia mais n  iert senez
Pur c  esguard par raisun e bien l  os afichier
Que se li clers forfait a perdre sun mestier
Face le sis prelaz en sa chartre lancier
Qu  il ne puisse ia mais hors d  iluec repairier
Iluec purra s  il uolt ses mesfaiz adrecier
Quant
Deus ot fait
Adam e mis en paradis
Pur le mesfait qu  il fist ne fu il pas ocis
Mais del dolerus mund fu en la chartre mis
En peine e en tristur fu tant cum il fu uis E pur espeneïr ço qu  ainceis ot mespris E
Adam e li clerc nen unt chief se
Dieu nun
Pur ç  ai fait ço m  est uis dreite comparisun E se li clers est pris mais a tel mesprisun
Face le sis prelaz ieter en sa prisun
Bien se puet apuier li reis a ma raisun
La terrïene leis ne deit nul esparnier
Pur les feluns danter e pur els chastïer
Mais la pitié de
Deu ne uolt nul esluignier
Einz uolt que le fel uiue qu  il se puisse espurgier E sun pechié guerpir e a
Deu repairier Ço parut en
Adam qui tuz premiers mesfist
Deus le uesti de peals lui e nus mortals fist
Es ouraignes
Adam nostre terre maudist
Qui nus germe pechiez e dunt poi de biens ist L  aneme ne maudist pas qu  al ciel ne reuenist
Deus eissilla
Chaïm ki sun frere tua
Les escumenïez od lui des bons seura
La tere maldist
Deus ki le sanc engula
De la main al felun mes a l  anme esparna E cels qui le sanc usent lur presme escumenga
Nabugodonosor fist un  ymage ourer D  or e d  argent mult grant a son semblant former A tuz par sun regné la feseit aürer
Se ceo nun sis feiseit ocire u turmenter
Puis fist
Deu boef de lui e peistre herbe e user
Mes
Deus en refist humme puis après les set anz
Suuentesfeiz ueums que li plus mesfaisanz
Deuient simples e bons e del tut repentanz
Essamples est de bien as petiz e as granz
Glorie del ciel li rent
Deus dunt ainz ert perdantz
Dedenz
Marie aueit set malfez herbergiez
De ses lermes laua as piez
Deu ses pechiez
De ses cheuols les a e ters e essuiez
En quel eé que seit li repentanz iugiez
De sun presme e de
Deu le salue l  amistiez
Seint
Piere li apostre ki la poesté a E en ciel e en tere par treis feiz
Deu nea
Ke il nel conuisseit
Le pechié fors geta
Plura amerement e
Deu li parduna
Cil ki pardon requiert de bon cuer il l  aura
Ne fu unkes oï ne troué en escrit
Que pechiere nen eit merci s  il le deprit
Mes s  il se desespeire u se neie u ocit
Ne pot aueir pardon quant peche en l  espirit
Sur tute riens ad
Deu misericorde eslit E pur ceo que
Deus aime mult mercial iustise E plus misericorde k  il ne fet sacrifise A li bons arceueske cele bataille emprise
Pur les clers maintenir e pur sa mere iglise
Bien ueit que laie mein n  i deureit estre mise
Quant l  arceueske ueit ne purra conquester L  amur al rei kil het cume del chief colper
Car cu  il het une feitz nel uoldra puis amer
Sun eire apareilla si se mist en la mer
Deiuste
Rumenel comencent a sigler
Quant furent luinz en mer e empeinz e siglé
Li notunier k  i ierent unt ensemble parlé E
Adam de
Cherringes dient k  il sunt desué
Ke l  enemi le rei unt del païs geté E il e lur lignage erent desherité A l  arceueske uunt tut ensemble parler
Dient li k  il ne poent cuntre le uent sigler
Ne nuls hum a cel uent ne purreit passer mer
Quant nus estuet fet il pur oré returner
Pernez port la u
Deus le uus uoldra doner L  arceueske l  a puis suuent issi cunté E a sun escïent sunt pur ceo returné N  uncor ne l  aueit
Deus a passer apresté N  il n  ot uncore pas el champ estreit esté N  a la grant eschermie dunt
Deus l  aueit geté
Mes quant li reis oï qu  il dut estre passez
Mult par en fu dolent e forment trespensez
Car il le cremeit mult pur ceo qu  il ert senez E cremi k  il ne fust a l  apostoile alez E que tut ne fust mis en defens li regnez
Mes ainc pur ceo li reis nel pot de rien fleschir
Pur ceo k  il ne s  en pot hors del païs fuïr A
Norhamtune a fet sun concile establir E prelaz e barons par ban i fet uenir
Trestuz ces ki en chief de lui deiuent tenir A cel concile sunt cumunalment alé
Li conte e li baron eueskë e abé L  arceueske
Thomas ne l  ad pas refusé
Ke il n  i seit alez od cel altre barné
Mes li ber i alat od grant humilité
En ses ostels fet orent lur cheuals herbergier
Li reial ki bien sorent tut le conseil plenier E il a dit al rei n  ira a curt plaidier
Tresqu  il li aura fet tuz ses ostels uoidier
Dunc en furent geté cheual e escuier
Li ber i ert sumuns a ior numeement K  il fust prez a respundre iluekes en present
El regne ot fet li reis un establissement
As barons del païs turne a grant grieuement
Ke chascon pert sa curt par un fals serement
Se nul plaidast de terre en la curt son seignur
Od sa gent i uendreit a sun premerain ior E se l  um li fesist de sun plet nul demur A la iustise alast si fesist sa clamur
Ariere reuenist od lui dui iureür
En la curt sun segnur iurast sei tierce main
Que la curt li oüst esluinié sun dreit plain
Par itel serement u desleal u sain
Alast cil en la curt al segnur plus procein
Tant k  en la curt uenist al segnur suuerain
Iohan li
Mareschal pleideiot ensement
En la curt seint
Thomas clamot un tienement
Pur ceo k  il n  i ot dreit e n  espleita neient
Sa curt li ad tolue par itel serement
Al rei s  en est clamez ki quiert sun grieuement
La fist li reis sumundre seint
Thomas pur pleidier K  il i fust prez al ior e pur sei derainier
De ceo k  il n  ot tenu
Iohan sun dreit plenier
Il fu emferms al iur e ne pot cheualchier A dous des suens a fet le ior essunïer
Cel esoine ne uolt li reis pas greanter
Pur ceo fist l  arceueske a
Norhantune aler E li ber i ala ainc n  i uolt eschiuer A
Seint
Andreu se fist as moines osteler L  endemain li couint un mult grief fes porter
Car al rei est alé le cungié demander D  aler a l  apostoile ceo li dist ultre mer
Car
Rogier d 
Euerwiz feseit sa cruiz porter
Par tut en sa paroisse nel uolt suffrir li ber E apelé en orent si l  i estuet aler
En l  endemain pur ceo al rei
Henri ala E a lui errament le cungié demanda D  aler a l  apostoile
Li reis dit n  i ira
Mes de cele sursise errament respundra
Il dit k  il iert enferms e k  il s  esunia
Ainc essunies ne mals ne li pot rien ualeir
Li reis dit k  il en uolt sun iugement aueir
Il uont al iugement n  i uoldrent dreit ueeir L  arceueske unt iugié cume gent senz saueir A duner en merci treis cenz liures d  aueir
Desdire les uoleit li bers del iugement
Mais mult li unt prïé trestuit communement
Qu  il laist cel  ire ester nes desdie neent
Face la uolenté le rei e sun talent
Einsi purra trouer uers lui ameisement
Le iugement li unt fait einsi graanter E de ces treis cenz liures pleges al rei trouer
Erramment les troua n  en pout par el passer E quant troué les out sil funt en plait entrer E del plait cel
Iohan le uunt achaisuner
Ne uolt iluec respundre ço lur respunt li ber
Car cil fu en sa curt e ne solt pas mustrer
Qu  um li fesist nul tort e quant s  en uolt turner
Ne uolt sur altre liure le serement iurer
For desur un tropier qu  il i fist aporter N  est pas us del païs que l  en iurt sur tropier
Mais a quatre ewangelies deit l  um agenuillier
Mais par tel serement quida
Deu enginnier
Mais dedenz cel an porent sa char li uer mangier E les cors ses dous fiz qui li erent mult chier
Nel uolt uncore pas li reis a tant suffrir
Ainz uolt de lui ço dit ses acuntes oïr
Quant sis chanceliers fu de quanqu  ot a baillir L  arceuesque respunt qu  il n  en uolt plait tenir
Iurs ne li ert asis des acuntes furnir
Li reis li a mandé qu  il seit prez l  endemain
De respundre e de rendre sun acunte tut plain L  arceuesque respunt qui n  out pas le quer uain N  iert pas reisnables iurs de tenir plait certain
Li reis iure les oilz uenir li couient main
Quant uit que il n  aura l  amur al rei
Henri
As piez lui est chaü si li cria merci
Fait l  a e eshaucié ço conut e gehi E ço qu  il li ad fait qu  il ne desface ensi
Par les oilz
Deu fait il or m  auez uus huni
En l  autre chambre auant s  en est li reis alez
De maltalent e d  ire e tainz e tressuez
Les euesques aueit tuz deuant sei mandez
Sul remist l  arceuesque cum s  il fust esguarez
Pur les oilz
Deu fait il dites que m  en loez L  arceuesque
Thomas ad esté mis seruanz
Mes rentes ad cuilleites tutes par plusurs anz
Pur ço qu  est arceuesque n  en uolt estre rendanz
Ne d  acunte ne d  el Oïr uoil uoz assanz
Nul d  els ne dist un mot tuz les troua taisanz
Quant les en uit si muz  mult en fu enflambez . 
Pur les oilz
Deu  fait il  ne m  en asenserez  
Dunc s  esteit uers l  euesque de
Wincestre turnez  
Sire pere  fait il  e uus que m  en direz 
Li plus ancïens estes  asenser nus deuez . -
Sire  fait li euesques  quant a mei l  auez quis 
Tut ço uus en dirai que mei en est auis .
Ia puis qu  il ert sacrez  n  ert a uoz leis suzmis .
Ne uus rendra acunte  s  il fu uostre baillis .
Mult bien uus i guardez  ainz qu  il seit a ço pris . 
Dunc par esteit li reis en grant ire muntez 
Quant hum ne li iuga tutes ses uolentez .
Ariere est en la chambre par mautalent entrez .
Li arceuesques est encontre lui leuez 
Cum ço fust uns garçuns  li est al pié alez . E tuit li autre euesque li sunt chaü as piez .
Pur l  arceuesque prient  mes ne s  est puint plaisiez .
Quant les uit tuz ensemble entur li arengiez  
Pur les oilz
Deu  fist il  pur quei me hunissiez 
Ne fu mais par les suens nuls hum si auilliez . 
Or ueit li arceuesques altre respit n  aura .
Quant ço uint uers lu seir  a l  ostel s  en ala .
Li mals del flanc le prist  iur e nuit li dura .
Achaisunus en ert  e suuent lui greua 
Par cel  ire qu  il out  dunc lui renouela .
Mais li reis l  endemain pur lui main enueia  E iure les oilz
Deu que sen acunte aura .
Il dit  n  i puet aler  d  anguisse tressua  E se
Deu plest  ço dit que ses mals tresira  E qu  il irra a curt  si tost cum il purra .
Li reis iure les oilz uenir li estoura  E u il uoille u nun ses acuntes rendra . E cum plus ert malades  de tant plus l  anguissa . L  arceuesque
Thomas encontre li manda 
Pur amur
Deu le sueffre  ki tut le mund cria .
Quant ueit li reis
Henris qu  il nel purra aueir 
Quida qu  il se fainsist tut pur lui deceueir .
Dous cuntes enueia pur s  enferté ueeir 
Celui de
Leïrcestre  qui pris out de saueir  E cel de
Cornewaille  que l  en dient le ueir . E quant il uindrent la  uirent s  enfermeté .
Dient li que li reis li ad par els mandé
Que il uienge a la curt .
Il lur aueit mustré
Que ses mals l  ot la nuit mult durement greué  E encore le tint  mais un poi out sué . E prie lur pur
Deu k  il le leissent gesir  E se li reis le uolt tresqu  al demain suffrir 
Il irra a la curt  si orra sun plaisir .
Ne larra qu  il n  i aut  pur uiure u pur murir 
Ainz s  i fereit porter e sur biere tenir .
De part le rei li unt icel respit duné .
Dient li reis uoldra l  endemain par uerté
Ses acuntes oïr  n  iert pur rien desturné . -
Il i ira  ço dit . E il s  en sunt turné 
Si unt mustré al rei ço qu  il i unt troué .
Le iur meesmes puis li fu bien acuintié  E dui riche barun li unt pur ueir nuncié 
Que s  il alout a curt  si ert apareillié
Il ert mis en prisun  ne uerra mais sun pié  U il sera ocis  ne lui ert purluignié .
Quant il l  oï  la char l  en prist tute a fremir .
Uns sainz huem li a dit  cui il l  ala gehir 
Que l  endemain matin  quant deura
Deu seruir 
Qu  il chant de saint
Estiefne  le premerain martyr 
Ia puis ne li purrunt si enemi nuisir . L  endemain se leua li bers en l  aiurnee 
Car l  anguisse li ert de sun mal trespassee .
En grant deuotiun cele messe ad chantee  E a
Deu sun seignur ad sa cause mustree  E pria qu  il le guard de male destinee .
Purquant pur cele messe que il dunc celebra 
Li euesques de
Lundres  qui pur le rei parla 
Par deuant l  apostolie puis l  en acaisuna E dist pur sorcerie cele messe chanta  E el despit le rei .
Mais le ueir trespassa .
Mais quant il ot chanté  n  esteit pas despuilliez 
Mais iloec est assis ensi apareilliez .
Pur les euesques ad ses hummes enueiez .
Quant il furent uenu  bel les ad araisniez . 
Seignur  fait il a els  pur
Deu me conseilliez 
Car li reis est uers mei munté en si grant ire
Que nuls hum ne purreit ne demustrer ne dire
Cum grant mal il me quiert  od le mielz de l  enpire .
Bien sauez e ueez a quei il tent e tire 
Ne nuls fors
Dampnedeus ne m  en puet estre mire . E pur ço me dut mult  e sui en grant esfrei 
Car io sai le conseil e le secrei le rei .
Li plus priué de lui le m  unt mustré en fei . E pur ço uoil aler a curt en cest conrei  E la cruiz en ma main  pur seürté de mei . 
Dunc respunt li uns d  els  qui rien ne s  en desheite E le conseil le rei e aguise e receite  
Sire  que uolez faire 
Ne freez si grant freite
Que uus algiez a curt  el puing l  espee treite 
Car ia mais ne serreit la medlee desfaite .
Se uus alez einsi  l  espee traite  a curt 
uostre hauberc uestu  en main uostre behurt 
Entre uus e le rei e ire e graigne en surt 
Ne ia mais n  iert qui pes entre uus dous aturt 
Ne ia mais n  iert uns iurs saint  iglise n  en plurt .
Mult estes uers le rei enpeiriez e medlez . S  ensi alez a curt  grant hunte li freez .
uus querez la metlee  s  od armes i alez .
uostre espee est reburse  ses branz est acerez  S  il trait sur uus s  espee  sustenir nel purrez .
Metez ius uostre cruiz  faites uus desparer  E faites uostre cruiz deuant uus la porter .
En grant humilité deuez a curt aler 
Que nuls ne uus en puisse reprendre ne blasmer .
De pes en purra l  un uers le rei mielz parler . 
Mult respundi li bers humblement a cel  ure  
Io n  ai pas trait m  espee  ne io ne li cur sure  N  autrui ne baillerai la cruiz  qui k  i acure .
Pais quier  ço peise mei que nuls la me demure  E mult serrai dolenz  se saint  iglise en plure .
Ne io ne quier al rei ne mal ne deshonur . N  a humme en tut le siecle qui plus desirt s  onur  E mult sui io dolenz que io ai sa haür . E se s  espee trenche  la meie ad grant reidur  E obeïr m  estuet al suuerain seignur .
Or uus pri e comant tel conseil me doinsiez
Que io ne seie a
Deu ne al siecle auilliez . -
Sire  fait li uns d  els  car uus humilïez 
Al rei en sa merci l  arceuesquié laissiez . N  aurez pes altrement  a seür en seiez . -
Mal conseil me dunez  fait il  ia nel freai .
Or alez a la curt  e io m  aturnerai .
Al plus uerai conseil  se
Deu plaist  me prendrai . 
Dunc s  esteit desparé de l  aube senz delai .
En chape e en surpliz remist  car bien le sai . A la rei curt ala  quant il i fu mandez .
Par desus le surpliz s  est de l  estole armez  D  une chape a canoine par desus afublez 
Car bien sot qu  il esteit al rei forment metlez .
Sur sun cheual munta  a
Deu s  est comandez .
Mult reduta le rei e sun fier maltalent .
Del tut le cunut bien senz nul receilement 
Cumme cil qui l  aueit serui mult longement . E sout bien que li reis le haï durement  E que mult poi amis ot a cel parlement .
Mult m  esmerueil pur quei li reis si le haï 
Se pur ço nun qu  il ot sun seruise guerpi  E sun conseil del tut  e de lui departi  E qu  il s  osa drecier uers lui n  einsi n  einsi . N  ert pas tant gentils huem  fieble erent si ami . E pur ço que li reis l  aueit tant eshaucié  E mustré li aueit einsi grant amistié
Qu  en tute rien li out sun conseil acointié 
Ainc ne troua li reis qui plus l  ait corecié .
Grant desdeig li sembla qu  il l  aueit commencié .
Curuz de rei n  est pas gius de petit enfant .
Qu  il comence a haïr  seit pur poi u pur grant 
Ia mais ne l  amera en trestut sun uiuant . Ço que reis uolt est leis  ço dient li alquant 
As terrïens seignurs sunt tuit obeïsant .
Li huem
Deu out guerpi le terrïen seignur E se fu pris del tut a
Deu  sun creatur 
Qui il uoleit seruir en fei e en amur .
Sout bien qu  il suffereit un mult pesant estur .
Plus cremi de prisun que de perdre s  onur . A la curt en ala sainz
Thomas li bons prestre  E prist les armes
Deu  que seürs peüst estre .
La cruiz arceuesqual fist porter a sa destre  E la reisne del frein tint en la main senestre .
Fait out sun auocat de
Iesu
Crist  sun mestre .
Tut dreit deuant la sale est a pié decenduz .
Laienz en est entrez  sis cheuals fu tenuz .
Asez i ad troué e ioeuenes e chanuz .
En sa main prist la cruiz  quant fu laienz uenuz .
En sa chambre ert li reis od ses plus priuez druz .
Laienz entra
Thomas od mult poi conpaignuns 
Poi i mena des suens  si cum nus l  entenduns .
Le rei i ad troué od ses priuez druguns 
Euesques e abez e cuntes e baruns .
Tuz suls entra en champ  cumme bons champiuns .
Li euesque se sunt encontre lui drecié .
De la cruiz l  unt blasmé  qu  il porte  e chastïé 
Car le rei sun seignur en a mult auillié  E uers lui en charra en grant enemistié .
Or la bailt a un altre  ço li unt conseillié .
Robert de
Herefort la li ua demander 
Euesques est  ço dit  bien li puet comander .
Li euesques de
Lundres i ala dreit clamer 
Ses deiens est  ço dit  par dreit la deit porter .
Des mains la li uoleit par uiue force oster . 
Fous  fait il  tuz dis fustes  e estes e serrez 
Quant uus  l  espee traite  desur le rei uenez . S  il trait sur uus la sue  coment uus defendrez 
Car grant hunte li faites  quant en sa curt entrez
Cum en feu e en flambe  de uostre cruiz armez .
Mais metez ius la cruiz  un autre la liurez 
Nostre seignur le rei en ire ne metez . 
Fet cil de
Wirecestre  
Sire euesque  suffrez .
Laissiez ester sa cruiz  car ne la baillerez . N  est trop buens a porter la cruiz que uus ueez . 
Mult se sunt entremis de lui la cruiz tolir 
Mais il ne la uolt pas a nul d  els tuz guerpir  A dous puinz tut adès li ueïssez tenir .
Poi i out des euesques quil uolsist sustenir 
Mais
Rogiers de
Wircestre ne li uoleit guenchir . L  arceuesque
Thomas tut auant s  en ala .
La cruiz arceueskal il meïsmes porta 
Nul ne la uolt baillier  car forment se duta .
Desur un banc s  asist  e a
Deu s  apuia .
En sa main tint la cruiz  en sun quer la porta .
En l  autre chambre auant sist li reis od ses druz  U ses conseilz teneit od les mielz coneüz .
Deuant lui n  esteit pas l  arceuesques uenuz 
Car li reis ert uers lui en ire commeüz .
Le iur unt tuz lur plaiz par amparliers tenuz .
Ire e malueis conseil unt le rei deceü 
Qui l  unt uers le saint humme isi fort commeü .
Li reis aueit ainceis sun estre coneü 
Or quidout qu  il fust tels cum il l  out ainz ueü .
Trestut esteit changiez  sainz
Espirz en lui fu .
Dunc l  i uoleit li reis des clers faire plaidier .
Mais li barun li unt fait tut cel plait laissier 
Car se nul plait uolsist uers les clers comencier 
Les euesques uerreit tuz ensemble alïer  N  einsi ne purreit pas l  arceuesque plaissier .
La u sist sur le banc  entre lui e le rei
Alouent li barun  dui e dui  trei e trei .
Del plus priué conseil li fu dit en requei
Sa mort ert aprestee  presist guarde de sei . E pluisur s  en esteient iuré e pris par fei .
Ie ne sai se li reis l  out fait apareillier
Qu  il uolsist l  arceuesque faire ocire u lïer 
Mais einsi li uint huem le iur souent nuncier .
Puet cel estre li reis le uoleit esmaier 
Que il le peüst mielz par manaces plaissier .
Dunc ad fait deuant sei uenir li reis
Henris
Les euesques  sis ad forment a raisun mis  E uolt que il li tiengent ço qu  il li unt pramis 
Qu  il tendrunt les custumes e les leis del païs  E que li arceuesques n  en sera point eschis . A l  arceuesque en uunt li euesque parler .
Dient que lur estuet les leis le rei guarder 
Quant par obedïence les lur fist graanter
Et in ueritatis uerbo parcunfermer .
En nul sens ne s  en uolent uers lui desleeler .
Lui meïsmes  ço dient  les estoura tenir 
Car il les graanta  ne s  en deit resortir  E serement en fist  ne s  en puet desmentir . E li reis le uolt ore e saueir e oïr
Se de sa leauté uolt enuers lui guenchir .
Quanqu  il unt dit a bien sainz
Thomas esculté .
Puis lur a respundu od grant humilité 
Deus est en lui  fait il  ki aime uerité 
Ne cil n  aime pas
Deu qui n  aime lealté  E
Deus het tricherie e tut  iniquité .  E les leis que uus dites a quei li reis s  alie 
Ne sunt de leauté  ainz sunt de felunie 
Contre
Deu e raisun  pur destruire clergie .
Ne io nes tendrai pas pur rien qui seit en uie .
Par sainte obedïence defent nes tiengiez mie . N  est pas sages qui chiet  quant ne uolt releuer  E mielz uient tost resurdre que trop i demurer . E pur ço que la curt me uolt si fort greuer  E uus  qui od raisun deuriez od mei ester 
Apel io  car ne uoil contre raisun aler . 
Quant ueit li arceuesques  prist sei a purpenser 
La curt a l  apostolie li estut apeler 
Saueir s  il se purreit par issi deliurer . E uit tut entur li les euesques ester 
Uns suls d  els pur le rei ne uolt un mot tinter .
Or ueit bien e entent qu  um uait sa mort querant  E ueit tuz les euesques entur li en estant . 
Seignurs  fait il  i  apel  kar mestier en ai grant 
Car ceste curz me uait mult durement greuant . -
Sire  fait cil de
Lundres  relaissiez mei de tant .
Sire  fait cil de
Lundres  de tant me releissiez . -
Nel ferai  fait li il  mais se io sui tuchiez  A uus tuz le comant la iustice en faciez 
Que uus pur nule rien nului n  en esparniez . 
Dunc fu cil de
Wincestre durement esmaiez . 
Sire  fait il  pur
Deu  car entendez a mei 
Rendez en sa merci l  arceueschié al rei . N  aurez pes autrement  tut clerement le uei . 
Il nel dist pur nul mal  mais en conseil de fei .
Surdre i uit grant peril e mult mortal desrei . 
Nel ferai  fait li il  diuine dignité
Ne rendrai a lai humme en trestut mun eé 
Car cuntre
Deu sereit e contre leauté . 
Fait dunc cil de
Cicestre  
La meie uolenté 
Remaindrïez
Thomas  senz ceste poesté . 
Quant li pluisur entendent q  um quist l  encombrement
De
Thomas l  arceuesque  mult en furent dolent . L  arceuesque
Rogier apelent erramment E l  euesque de
Lundres  quil haï durement  E celui de
Cicestre  qui ne l  ama neent  
Seignurs  pur amur
Deu  nel faites pas einsi . S  un ocit l  arceuesque  uus en aurez le cri 
Car tuz li païs seit que uus l  auez haï .
Se uus nel deliurez  nus sumes mal bailli 
Li reis e saint  iglise e nus iermes huni . 
Dunc alerent ensemble li euesque parler .
Conseillent sei coment le purrunt diliurer  E dient qu  il irrunt al rei
Henri parler
Que  s  il le uunt deuant l  apostolie apeler  K  ensi le purrunt bien de sun sié deposer .
Al rei en uunt parler  si li crient merci . 
Sire  funt il  pur
Deu  nel faites pas einsi .
Laissiez ester cel plait qu  auez ore acuilli 
Kar uus en aurïez a tut dis mais mal cri  E nus en serium suspendu e huni .
Sire  funt il al rei  laissiez nus ent ourer .
Bien sauez qu  il nus ad fait uos leis confermer  E or nus uolt refaire trestuz deslealer . E d  iço l  irum ore tuit ensemble apeler 
Einsi le purrum bien de sun sié deposer . 
Dunc dist li reis
Henris  
Einsi le uus otrei . -
Or nus leissiez  funt il  nus en prendrum conrei 
Car tut li abatrun  uoil  u nun  le desrei . 
Li un i entendirent mal  e li autre fei .
Dunc sunt uenu a lui .
Tuit erent en esfrei . 
Nus apelun  funt il  car trop sumes greué .
Car ço que nus eümes ainz al rei greanté  E par obedïence l  eüstes comandé 
Or l  auez defendu .
Pur tel deslealté  U uus nus uolez metre  uus auuns apelé . 
Al rei
Henri en unt cil del conseil parlé E quant li reis oï qu  il aueit apelé E qu  il alout del tut contre sa uolenté 
Ne uus en sai mustrer sun quer ne sun pensé 
Mais a cels del conseil ne l  a il pas celé . 
Sire  funt il idunc  ço uus estuet laissier .
Car s  a nostre conseil uus uolez apuier  L  arceueschié perdra  tut le ferum plaissier .
Car uers uus nus uolt faire pariurer e trichier  E deuant l  apostolie l  en uoldrum chalengier . -
Alez deliurement  fait il  or en pensez . 
Dunc sunt uenu a lui  il les ad escultez . 
Sire  funt il a lui  quant si nus mesmenez 
uus e nus uers le rei einsi deslealtez 
Apelum nus  car trop durement nus greuez . 
Par cel apel unt mult le rei aseüré E mult a cele feiz de s  ire refrené .
Pur ço qu  or desdiseit ço qu  ainz ot graanté 
Quida  s  en la curt
Deu l  en eüssent proué 
Que pur ço deüst perdre e croce e dignité .
Li prelaz d 
Eurewic  cil de
Lundres  ço qui 
Conseil li unt duné priueement andui
Que  ueant si grant gent  ne li fesist anui 
Mais l  endemain le mant  quant n  i aura nului 
Priueement le mete senz noisse en sun estui .
Par ço s  est mult li reis de s  ire refrenez  E desfaiz li malices qui dunc ert aprestez  E lur mals engins fu a grant bien aturnez .
Car que que li hum penst  fieble est sa poestez 
Deus abat les puissances e les feluns pensez .
Dunc enueia li reis a lui ses cheualiers 
Or uolt que il li rende ses acuntes pleniers
De quanqu  ot en baillie  quant fu ses chanceliers 
De trente mile liures d  esterlins en deniers .
Mais il ad respundu mult bel as messagiers  
Seignur  fait il a els  tut senz en plait entrer 
Ne me deit pas mis sires acuntes demander .
Car tut cest grant aueir que ci uus oi numer 
En ses busoignes l  ai fait metre e aluer 
Si l  ad oï suuent mis sires acunter . E quant io fui a
Lundres esliz e aleuez A ceste dignité  tuz fui quite clamez
Par sun comandement  si que bien le sauez  E d  acuntes e d  el fui iloec deliurez .
Pur ço ne uoil rentrer en plait qui est finez . 
Quant il unt fait al rei ceste parole entendre  D  ire deuint uermeilz plus que carbuns sur cendre . 
Pur les oilz
Deu  fait il  ne uolt acunte rendre  E si est mis huem liges  iugement en uoil prendre  -
Sire  funt il  mais d  el  dunt mult plus uolt mesprendre .
Quant il est uostre huem liges  il uus deit fei porter E tenir en tuz lius uostre honur e guarder . E quant uus uolt tolir uostre curt e fauser  E apele autre curt  de çol poëz greuer 
Car iluec uus uolt il granment desonurer .
De cel poëz iugier  funt li dunc li barun . -
Alez al iugement  fait il  senz targeisun . 
Al iugement en uunt la maisnie
Nerun .
Lur pere espirital iugent comme bricun
Que li reis le presist e mesist en prisun . L  arceuesque
Rogiers d  icel conseil eissi .
Fait il a l  arceuesque  
Aiez de uus merci 
De nus tuz ensement  car mal sumes bailli 
Se ne faites del tut le uoil lu rei
Henri . 
Sainz
Thomas li ad dit  
Satanas  fui d  ici . 
Quant li iugemenz fu e faiz e acordez E deuant le rei fu e diz e recordez 
Dous i ad enueiez li reis de ses priuez 
Li cuens
Reinalz i est de
Cornewaille alez  E cil de
Leïscestre  qui mult par ert senez .
Dreit deuant l  arceuesque sunt andui aresté .
Li quens de
Leïscestre aueit primes parlé  
Sire  fait il  li reis uus ad par nus mandé
Qu  oiez ço qu  il uus unt iugié e acordé . 
Dunc l  aueit li buens prestre fierement reguardé   N  i aura ui par mei iugement esculté 
Fait li buens arceuesques  car io ai apelé . -
Coment  fait dunc li quens  puet estre desturné 
Quant uus li deuez fei  humage e ligeé 
De lui tenez granz teres e granz fius en barné . E quant en barunie de lui granz fius tenez 
Iugement en sa curt e dreit i sufferrez . -
Ne tieng  fait saint
Thomas  de lui fius n  eritez
Ne rien en barunie  mais tut est charitez E parmenable aumosne  tut ço dunt sui fieffez . Ço qu  a saint  iglise unt si ancesur duné 
En parmenable almosne li unt tut graanté 
Ainkes de barunie n  i out un mot suné .
Li reis l  a par sa chartre tut einsi confermé 
Otrïé en almosne  en parmenableté . E pur ço  fait lur il  de part
Deu uus defent 
Par la cristïenté qui de nus uus apent 
Que de mei ne faciez ui mais nul iugement . 
Li quens li respundi  
Sur tel defendement
Ne m  en entremetrai  tut quite uus en rent . 
Fait dunc li quens
Roberz  
Dites dunc  quens
Reinalt 
Io nen os mais parler  quant le defent si haut . -
Nel ferai  fait li quens  se
Damnedeu me saut .
Ne me fu enchargié  ia ne m  en ferai baut .
Dites  se uus uolez  car
Reinalt uus en faut . -
Sire  fait quens
Roberz  suffrez  pur saint
Denis 
Que uostre respuns ait oï li reis
Henris . -
Coment  fait l  arceuesque
Thomas  sui io dunc pris  -
Ne l  estes  par saint
Lazre  fait dunc li quens de pris . - E io m  en uois a tant   respunt li
Deu amis .
Dunc s  en reuunt al rei cil dui riche uassal  E li sainz arceuesques parti de sun estal .
Ingnelement eissi de la chambre real  N  en mena compaignun fors
Deu l  espirital .
En sa main destre tint la cruiz arceueschal . E quant il s  en parti de la cambre le rei 
Iustises e baruns  tels que numer ne dei  L  escrïerent en haut  a hu e a desrei  
Li traïtres s  en uait  ueez lei  ueez lei  
Il s  en ala auant  ne dist ne ço ne quei .
Nis li quens
Hamelins ne s  i uolt taisir pas .
Quant il en uit aler l  arceuesque
Thomas 
Mult l  aueit escrïé  e nel dist giens en bas  
Cumme fel  fait li il  mal traïtres  t  en uas  
Sil hua
Hue
Wac tant qu  il fu pres tut las . A l  eissir de la chambre durement se hasta .
Quant uint enmi la sale  a leigne s  abuissa 
Pur poi qu  il ne chaï .
Idunches l  escria
Randuls del
Broc  e dist  
Li traïtres s  en ua . 
Li sainz huem ne dist mot  mais auant s  en ala .
En la sale fu mult traïtres apelé .
De tutes parz i fu hautement escrïé  N  i eüst greignur cri  se fundist la cité .
Nis torgeluns d  estraim unt après lui geté .
Ne uolt a els plaidier  ultre s  en est passé .
Ensi firent
Giwiu  quant hum ot
Deu iugié 
uilment l  unt escrié  batu e coleié 
Enmi le uis li unt escopi e rachié .
De sun gré le suffri
Deus pur l  umain pechié  E cist pur deliurer de uilté le clergié .
Li maluais qui quidierent le rei seruir a gré  E garçuns e putains  unt saint
Thomas hué E derochié de torges  car
Randul l  out roué .
Mais cil qui
Deu cremirent e qui l  orent amé 
En unt od grief suspir celeement pluré .
Dunc fu al rei nuncié cum hum le fist huer  E que l  um le uoleit e laidir e tuer 
Li reis sereit huniz s  um nel laissout ester .
Dunc comanda li reis e fist par ban crïer C  um laissast quitement lui e les suens aler .
Si tost cum li ber fu sur sun cheual sailluz 
Grant aleüre en est a la porte uenuz .
Fermee la troua  dunc fu mult esperduz .
Poür out qu  il ne fust e pris e retenuz .
Mais
Deus l  en ad ieté  qui fist pur li uertuz .
Li arceuesques out iluec sun esquier 
Un qui ot nun
Trunchez  dunc li ot grant mestier .
Les cles des portes uit luinz pendre a un ramier 
Erramment les saissi  ne s  i uolt rien targier 
La porte desferma  n  i apela portier .
Ne uolt ilueckes
Deus l  arceuesque laissier .
De tant cles cum cil pout a dous mains enpuignier  A la dreite clef est asenez al premier .
Li portiers entendi a batre un pautenier  E li bers s  en eissi  qui
Deus aueit mult chier .
Li quens de
Leïrcestre  qui si oï crïer 
Dist al rei cum l  um fist l  arceuesque escrïer 
Grant hunte fu k  um fist si haut humme huer 
Nel deureit pas suffrir  hum l  en uoldreit blasmer .
Dunc comanda li reis k  um le laissast ester .
Quant il fu descenduz  al mustier s  en alad . S  il esteit de chanter none tens demandad .
Mais ultre none esteit  none e uespres chantad .
Car le seruise
Deu tempre u tart n  obliad 
uolentiers le serui .
Guereduné li ad . E quant il fu eissuz  après ço  del mustier 
Ses serganz apela  demanda a mangier .
Tuit s  en erent fuï e clerc e cheualier  N  en i trouast pas sis  s  il en eüst mestier 
Kar la poür del rei les out fait desfuchier .
Dunc roua qu  um fesist les poures enz uenir .
Les tables en fist l  um del refreitur emplir .
Io crei qu  il pensa d  el que del uentre farsir 
Nepurquant il mania assez  tut a leisir  E ad fait bel semblant pur les suens esbaudir .
Ainceis fu neire nuit que il eüst supé .
Sun lit unt  ueant tuz  enz el mustier porté 
Detriés le grant autel e fait e aturné  E sun chapel d  aigneaus sur l  oreillier leué 
Le couertur un poi par desus reuersé . E quant li moinie uindrent lur complie chanter 
Quidierent il pur ueir que se dormist li ber  E chanterent en bas  car nel uoldrent quiurer . E li uns roueit l  autre par signes a tagler 
Mustreient qu  il ert las  c  um le laissast ester .
Un suen humme i out mis pur le lit a guarder . E quant nul i ueneit  sil faiseit returner  E diseit qu  um lessast sun seignur reposer 
Ia puis n  en trouast un quil uolsist reguarder 
Encore l  endemain l  i quidierent trouer .
Endementres ad fait tut sun eire aprester .
Mais poi i eut des suens qu  il le uolsist mustrer . N  unkes n  en uolt un sul de ses cheuals mener 
Mais quatre forz destriers fist la fors amener 
Cum s  il fussent as ostes qui deüssent errer .
Dunc seeient les genz le plus a lur super .
Dunc uit bien li huem
Deu qu  il s  en deueit aler . E il pluueit tant fort qu  il ne uoleit cesser .
La nuit fist il sa chape une feiz recouper  A enuiz la poeit - issi pesout - porter .
Quant il fu anuitié e tut fu aseri  L  arceuesque
Thomas s  est apresté einsi D  errer celeement qu  a nului nel gehi  N  a priué ne a clerc  n  a parent n  a ami 
Fors sulement a treis qui l  orent ainz serui .
Dous freres blancs mena ouec sei li buens ber 
Robert de
Caue oï l  un des dous apeler  E frere
Scaïman oï l  autre numer . E un suen escuier n  i uolt il ublïer 
Rogier de
Brai  un brun  un prode bacheler . A ces dous freres a sun conseil coneü 
Qui de
Sempingeham furent a lui uenu  E a sun escuier  qui priuez de lui fu .
Par la porte del nort s  en sunt nuitantre eissu  N  i furent encontré  nul d  els  n  aparceü .
Mais um faiseit les portes del burc tutes guaitier  E pur quei um le fist  nel uus sai acuintier .
Purquant sulunc le tens en poum bien iugier .
Mais li ber enueiad pur les portes cerchier 
Cele sule troua senz guaite e senz portier . L  arceuesque
Thomas n  out cure de suiur .
Bien li fu acuintié  s  il atendist le iur 
Il fust mis en prisun  e de ç  aueit poür .
As esteilles s  en uunt e a la tenebrur  E se sunt comandé a
Deu nostre seignur .
Tute la nuit erreient entresqu  a l  aiurner  E le iur se muçowent d  ici qu  a l  auesprer
Od muines  od noneins  en bois  pur els celer .
Mais ne uoleient pas le dreit chemin errer 
Tant que a la parfin sunt uenu a la mer . -
Einz tierce l  endemain l  ala treis feiz haster
Li messagiers le rei  roua l  a curt aler .
Mais cil qui guarda l  uis ne l  i laissa entrer 
Ainz dist qu  il le laissast uncore reposer 
Tant qu  um le hasta mult  k  um nel pout plus celer .
Dunc est li mareschals alez al rei
Henri 
Danz
Willames de
Capes  si li cria merci
Des hummes l  arceuesque  que ne fussent leidi .
Kar li
Brocheis li erent durement enemi  E tuit s  en erent pres alé e departi .
Dunc fist li reis
Henris
Randulf del
Broc crïer
Par tute
Norhantune que l  um laissast aler
Les hummes l  arceuesque quitement de iur cler 
Nuls ne fust si hardi quis osast adeser .
Enuiz le fist
Randuls  mais ne l  osa ueer . -
Mais la premiere nuit qu  il s  en fu si emblez 
Le secunt iur  tut dreit est en
Nicole entrez .
Chiés dan
Iacob s  esteit od les suens ostelez .
Gris dras d  un frere ad pris  k  il puisse estre celez 
Or est
Thomas changiez 
Cristïens est numez .
En un batel ainz iur saint
Thomas s  en entra 
Robert de
Caue od sei priueement mena .
Dreit par desuz le punt de
Nicole passa  E uers
Sempingeham a l 
Ermitorie ala .
Uit iurs en une chambre  u plus  i demura .
Scaïmans e
Rogiers par secche terre alerent  E a
Sempingeham furent e suiurnerent E l  eire l  arceuesque a celee aturnerent 
Ne a haut ne a bas lur conseil ne mustrerent .
Quant il uirent lur aise  par nuit s  acheminerent .
Qui ueïst le saint humme seeir a sun mangier 
Que il n  aueit od lui ne clerc ne cheualier 
Quant
Roberz s  en eissi  ne estrange ne chier 
Senescal ne garçun ne cou ne buteillier 
De pitié l  en poüst trestut le uis muillier .
Quant a l 
Ermitorie orent lungement suiorné 
Que li reis quida bien qu  il fussent mer passé 
Enuers la mer se sunt nuitantre acheminé .
Mais par tut furent ainz li ostel apresté 
Nis parmi
Cantorbire en sunt nuitantre alé . A la mer uint li ber  a
Sandwiz eschipa .
Entre
Graunige e
Merc tart al seir ariua .
Ne pout aler a pié  car mult tost s  alassa .
Uns granz sollers aueit  k  uns freres li presta 
Entur le col del pié a nuals les laça .
Chaüz est el grauier  quant se hasta d  aler .
Leua s  en  si a pris ses mains a reguarder .
Dunc li unt un iument senz sele fait luer 
Car ne porent nul autre a cele feiz trouer 
Nis de fain l  aueit fait sis maistre encheuestrer .
Il orent un uadlet en la greue troué  A cui un cheual unt pur uit deniers lué . E quant puroec ala  mult aueit demuré 
Idunc quiderent estre tuit pris u encusé .
Cel iument amena 
Cristïen unt munté .
Tut a as li unt fait dous liwes cheualchier 
Ne mais que d  une chape qu  unt fait suz li pleier .
Dunc se firent ensemble a
Clermareis nagier 
Puis uunt a
Saint
Omer  ne s  i uolent targier .
Mais par tut se feseient repundre al herbergier .
Dunc uint a
Saint
Omer danz
Richarz de
Luci .
De
Saint
Iame par
Flandres sun chemin acuilli . A l  arceuesque uint  quant parler en oï .
Del tut l  acordereit  ço dit  al rei
Henri 
Se returnout od lui .
Mais il i ad failli . L  arceuesque respunt  ne uolt pas returner 
Car il nel purreit pas en nul sens acorder  N  a lui ne uolt il pas einsi sun cors liurer . A l  apostolie uolt  ço dit  tut dreit aler 
Par ki conseil uoldra del tut en tut errer .
Richarz li respundi par ire e par buffei  
Quant ne uolez uenir ensemble od mei al rei 
Or uus desfi ge dunc e des miens e de mei .  L  arceuesque respunt senz ire e senz desrei  
Richarz  tu es mis huem  si me deis porter fei . 
Richarz li respundi  
Mun humage uus rent . -
Io nel te prestai pas  fait li il erramment 
Mais de mei ne tendras ia mais ueraiement . -
Ne uus rent  fait li il  ne fiu ne tenement 
Mais ne uus afïez des ore en mei neent . 
Dunc enueia li bers al cunte dous abez 
Qu  il li doinse conduit  qu  il seit ultre passez
Par
Flandres  u il est uenuz e ariuez 
Car d 
Engleterre esteit priueement turnez
Pur le rei sun seignur  uers qui il ert medlez .
Li quens li respundi  sun conseil en prendra  E tant est riches huem qu  en la terre qu  il a  Ço dit  qu  un arceuesque retenir bien purra .
Quant l  arceuesque l  ot  a l  euesque en parla 
Celui de
Terewane  qui la nuit l  en mena .
Car mult cremi de sei  quant le respuns oï .
Mult nota les paroles que li quens respundi 
Pur ço que li quens ert cusins le rei
Henri  E erent d  un conseil e durement ami . A l  euesque
Milun sun conseil en gehi .
Il ert le iur uenuz l  arceuesque ueeir . E quant il s  en ala la nuit en l  oscur seir  L  arceuesque
Thomas  ki mult out grant saueir 
Le conueia la fors .
Pur desaparceueir
Fist estaindre les cirges  qu  um nel peüst ueeir . 
Esteigniez  fait lur il  ces cirges alumez .
Laissiez l  aler a
Deu . 
Ensi s  est deliurez .
Il se trestrent ariere  e il esteit muntez
Sur un grant cheual blanc  qui li fu amenez
De la curt cel euesque .
Einsi s  en est turnez .
De ses hummes einsi nuitantre s  en embla .
Par l  euesque
Milun  qui la nuit l  en mena 
De
Flandres est eissuz  a
Seissuns s  en ala . L  endemain a ses hummes ariere remanda
Qu  il alout a
Seissuns  a lui uenissent la .
Mais mult li esteit bien a cel  ure auenu E maint humme l  unt puis a miracle tenu 
Car danz
Henris de
Pise  qui des chardenaus fu  E li reis
Loëwis sunt d  autre part uenu 
Es rues de
Seissuns sunt entreconeü .
Sa cause e sun eissil lur aueit denuntié .
Li buens reis
Loëwis en ad eü pitié  E sil uolt retenir par mult grant amistié .
Et danz
Henris de
Pise li ad couenantié
Par tut li aidera .
Si fist il senz faintié .
Dunc a li reis
Henris ses messagiers tramis
Tresqu  a
Conpeigne al rei de
France 
Loëwis . E dit qu  en la cuncorde  quant hum les fist amis 
Que l  un d  els a l  autre out otrïé e pramis  E que numeement fu en l  acorde mis
Que  se nul de lur hummes fust de lur terre eissuz  S  en l  autrui terre esteit en nul liu coneüz 
Que il fust erramment e pris e retenuz E fust a sun seignur senz desturbier renduz .
De tut le regne fu tuz li plus halz eissuz .
En cel message uint
Gilebert
Foliot .
Des lettres sout asez  e serui
Astarot . (
Mais puis auint tel iur que il s  en tint pur sot
Qu  encontre le saint humme eut parlé un sul mot 
De
Sodome est eissuz e siut les traces
Lot . ) E
Richarz d 
Iuecestre fu l  un des messagiers 
Qui al rei
Henri ert ses priuez conseilliers E de tute la terre e meistre e iustisiers . E al rei
Loëwis porta dous espreuiers . (
Or uait le dreit chemin  laissé ad les sentiers . )
Guillames en fu uns  li buens quens d 
Arundel 
Sages  preuz e curteis e senz nul mal apel .
Mais dunc medla sun or a fundre le ueel  E mesfist  quant el lai uolt metre
Daniel . (
uenuz est a merci al saint a sun tumbel . )
Lur message unt bien dit e lur moz bien asis . 
Ne sai dunt uus parlez  fait li reis
Loëwis . -
Sire  funt il  a uus se plaint li reis
Henris  E d  un des plus hauz hummes de trestut sun païs 
Qui s  en est d 
Engleterre nuitantre alez fuitis . L  arceuesque
Thomas ad uers le rei mespris .
De tut le reaume ad esté poesteïs  E les rentes cuilleites tutes e anz e dis 
Ne uolt acunte rendre de tut ço qu  en ad pris 
Ne suffrir iugement .
Mal los i ad conquis . E quant a sun seignur sun acunte ne rent
Del suen qu  il ad eü  e fuit sun iugement 
uis nus est qu  il s  en uait mult felunessement .
Or uus requiert li reis mult amiablement
Qu  en uostre terre n  ait nul liu recetement . - L  arceuesque
Thomas  fait li reis  bien le ui 
Le chancelier ki tant serui le rei
Henri .
Del regne l  a chacié  sil het encore issi
Que il ne puet aueir recet ne la ne ci .
Mult li a bien rendu que tant bien l  a serui  L  arceuesque
Thomas  certes  bien le conui .
Pur ço est
France franche  par les sainz u ie fui 
Que cil ki mestier unt i uiengent a refui 
Mult seit il bien uenu  ci puet aueir repui . E se io seüsse u  i  alasse encontre lui . 
Fait li quens d 
Arundel  
Sire rei
Loëwis 
Bien saciez que uus mande par nus li reis
Henris
Que cist uus a esté mult mortels enemis 
uostre terre ad guastee e uoz chastaus a pris 
Cist fist que li reis ad adès uers uus mespris . -
Sire quens  fait li reis  bien sai par uerité 
Quant serui sun seignur par si grant leauté  S  eüst esté mis huem  qu  il me seruist a gré . E quant il li conquist casteals e herité 
Tant le deüst il plus tenir en grant chierté . -
Sire  funt il al rei  l  apostolie mandez 
Pur amur nostre rei  que mult amer deuez 
Que
Thomas l  arceuesque  qui si s  en est emblez 
Ne seit de li oïz  maintenuz ne priuez 
Ne seit de ses mençoignes creüz ne escultez . 
Dunc apela li reis frere
Franc l  aumosnier . 
ua tost a l  apostolie  fait il  ne te targier .
Di lui  si uolt a mei aueir nul recourier 
Que l  arceuesque aït e maintienge e ait chier 
Pur rien qui seit el mund qu  il ne s  en leist pleissier . 
De l  apostolie esteit frere
Franc mult priuez  E a s  aumosnerie esteit il aturnez .
En sun seruise esteit nuit e iur aprestez 
Pur ço ert il par tut durement renumez .
Al rei
Loëwis ert a idunches turnez .
De
Compiegne se sunt li messagier turné . E frere
Franc ad bien sun message acheué  L  apostolie l  a dit  il l  a bien esculté . L  arceuesque
Thomas ad ore tant erré
Que uenuz est a
Sanz  u la pape ad troué .
Mais ainceis que uenist a
Sanz li
Deu amis 
Eut li reis a la pape ses messagiers tramis 
Euesques e baruns e cheualiers de pris .
Li apostolies ert de
Rume idunc fuitis  E suriorna a
Sanz meis  semaines e dis . L  arceuesques i uint qui d 
Eurewic ert maistre 
uuit li
Rus  e l  euesque i uint de
Wirecestre  E li quens d 
Arundel e
Richarz d 
Iuecestre 
Iohanz d 
Oxeneford  l  euesque d 
Execestre 
Hue de
Gundeuile 
Hylaires de
Cicestre .
Cil de
Saint
Waleri 
Renals  i est uenuz 
Henris li fiz
Gerold  qui ert des reaus druz 
Gilebert
Foliot  qui ne s  i fist pas muz  E des autres plusurs  e iouenes e chanuz .
Tels i parla purquant qui fu pur fol tenuz .
Deuant la pape esturent li messagier real .
Alquant diseient bien  pluisur diseient mal 
Li alquant en latin  tel buen  tel anomal 
Tel qui fist personel del uerbe impersonal 
Singuler e plurel aueit tut parigal .
Tel i out des prelaz parla si egrement
Que la pape li dist  
Frater  tempreement 
Car mesdire de lui ne sufferai neent . 
Lur paroles n  ai pas tutes ci en present 
Mais ço que unt requis dirrai  mun escïent . 
Sire  li reis
Henris  funt li li messagier 
uus requiert e deprie cum sun pere treschier
Que dous tels chardenals li faciez enueier
Qui bien puissent par tut lïer e deslïer 
Ne par apel nes puisse nuls huem contralïer .
Mais qu  il seient si fort e en tel poesté
Que quanqu  il ferunt seit en estabilité 
Deuant els n  ait apel ne contredit furmé . E se li reis
Henris a de rien meserré
Encontre l  arceuesque  par els seit amendé . E se li arceuesques ad uers li trespassé 
Par els seit adrescié  iugié e acheué . 
Ici semblout aueir par tut grant leauté 
Mais n  i out un sul mot par tut de uerité 
Fors mult grant trecherie e deceuableté .
Li reis ert riches huem  sages e de grant art 
Sout bien que chardenal sunt pernant e lumbart 
Coueitus sunt d  aueir plus que uilain d  essart .
Li reis ad dous priuez 
Sorel e dan
Blanchart 
Tost funt del buen maluais e del hardi cuart .
Ne porent l  apostolie par engin deceueir .
Il lur ad respundu cum huem de grant saueir  
Tel poesté ne puet nuls chardenaus aueir .
Par mei n  aura nul d  els de desraisun poeir 
En poesté de pape ne uoil nul aseeir . 
Mes quant li messager le rei alerent la 
Renald l  arcediacres a
Curbuil seiorna .
Encontre les messages tresqu  a
Paris ala .
Cel  henor li fesissent  par amor lor prea 
Ke od lui herbergassent  grant gré lor en saura .
De bones genz  ço dit  en sun païs esteit 
Mes por sun arceuesque departi s  en esteit .
Se l  onur li fesissent que il lor requereit 
Li boens reis
Loëwis de plus cher l  en aureit 
Ki abé de
Curbuil a cel tens fet l  aueit . 
Por le rei ne uolum  funt il  od uus manger 
Mal gré nus en saureit  car ne uus ad pas chier . -
Ne porrez  fet il  tot a la pape espleitier .
Mes se uolez od mei a mun cust herberger  D  un de ses enemis porrez le rei uengier . 
Dunc sunt auant a
Sanz a l  apostoile alé . E quant ne porent faire ço qu  orent demandé 
Un afaire lor ad la pape graenté 
Que
Rogers d 
Euerwic ert legaz del regné .
Li bref en furent fait  mes ne furent liuré .
Mes
Reinals li
Lumbard fud de la curt priuez .
Quant sout que cist afaires fu issi atornez 
De nuit est a la curt priueement alez .
Car li reis d 
Engletere ert le ior mult dotez 
Ne il ne uoleit pas que il fust encusez . A l  apostoile ad dit  
Sire  ne fetes ia .
Si
Roger d 
Euerwic la legation a 
Les prelaz que li reis het  toz desposera . 
Tant fist que l  apostoile toz les briefs detrencha
Qu  il aueit ainz fet fere  e altres lor liura .
Li messagier le rei se sunt mult entremis
De faire lur espleit  mais il n  i unt plus pris .
Muntent en lur cheuals  ariere se sunt mis .
Cil de
Saint
Waleri ot en la terre amis 
Altrement fussent il mesmené el païs .
Il ne uoleient pas lur arceuesque atendre 
Car il nel porent pas en nul liu entreprendre .
Tost freeit d  els tel chose a l  apostolie entendre
Dunt peüssent mult tost en nuisance descendre  N  il ne se porent pas a tuz les puinz defendre .
Dedenz quart iur après uint a
Sanz saint
Thomas  A l  ostel s  en ala  car de l  errer ert las . A ses clers prist conseil  qui nel deçurent pas 
Liquels dirreit sa cause .
Il s  en firent tut quas .
Nuls d  els ne la uolt dire pur comant ne pur has .
Car nuls ne l  osout dire d  els pur le rei
Henri 
Car s  amistié n  aureient  ço dient  a nul di . L  arceuesques l  enprent  qui
Deu out a ami . L  endemain  quant il out
Nostre
Seignur serui  A l  apostolie ala e as piez li chaï .
Costume est que cil offrent qui uiennent el present L  apostolie  a sun pié  aueir  or u argent 
Riche uaisselement u buen aornement .
Le cyrogrefe al rei li arceuesques prent 
As piez a l  apostolie a ses dous mains l  estent . C  est la cause pur quei m  estuet essil suffrir
Sire ueez la ci bien la deuez oïr
Teles leis uolt li reis en sun regne establir
Sis uolt faire par force sainte iglise tenir
Mais io ne li uoil pas contre
Deu consentir
Sire pur ço uinc ça que iel uus uoil mustrer
Dunc l  a fait l  apostoiles en sun estant leuer E comanda a lire les leis e esculter E li sainz comença mot a mot a prouer U li reis par ces leis uoleit tendre e aler
Un chardenal i out qui mult ameit le rei
uuilaume de
Pauie einsi out nun ço crei
Tuz les chardenaus out treiz li reis pres a sei
Car tant lur out duné e fait bien le purquei
Qu  en apert mainteneient sa cause e en requei E quant li arceuesques comença a parler E sa cause en latin gentement a mustrer
Cil le comença lués par tut a trauerser
Quida qu  um li eüst fait la cause fermer E s  um le desturbast ne seüst parfiner
Sainz
Thomas fu mult sages sainz
Espirz en lui fu E quanque cil diseit aueit bien entendu E mot a mot par tut li aueit respundu
Par bel latin adès a chascun puint solu
Bien l  aueit en sa cause cil demi iur tenu E quant il aueit bien solu ses questiuns
Reueneit a ses poinz cum se fust
Salemuns
Diseit sa cause auant od mult beles raisuns
Bien a duré entre els demi iur la tenchuns
Car cil li ert par tut puint a puint as gernuns
Quant l  arceuesques out sa raisun bel finee E destruites les leis par raisun confermee E par trestut raisun e prouance mustree
Bien unt e clerc e lai sa parole escultee E l  apostolies l  out par tuz les puinz notee L  apostolies l  asiet iuste lui erramment E bien seit il uenuz ço li ad dit suuent E mult li seit bon gré que si grant fais enprent
Qu  encontre rei de terre saint  iglise defent
Par tut li aidera la u raisuns consent L  arceuesque
Thomas souent le mercia
De sun bel acuilleit e que tant l  onura L  apostolies les leis idunc escumenia E celui qui qu  il seit qui ia mais les tendra E desuz anatheme a tuz dis conferma
Se uus uolez les leis le rei
Henri oïr
Qu  il uoleit en sun regne e metre e establir E faire a saint  iglise e guarder e tenir
Ci les purrez aprendre car io n  en uoil mentir
Quant sainz
Thomas les het tuit les deiuent haïr
Se plaiz sursist d  iglise entre lais u letrez
Entre les lais se cil u cil fust auoez
Entre les clers se cil u cil fust presentez
En la curt le rei fust li plaiz faiz e finez
Li dreiz de saint  iglise fu iluec oblïez
Senz le congié le rei ne deüst nuls duner
Iglise en tut sun fiu
Bien poëz ueeir cler
Tuz li regnes est suens tut le deit guuerner
Par cele lei poüst trestuz ensoffimer E tutes les iglises a sun dun aturner A la curt respundreient le rei clerc de tut ret
En curt de saint  iglise resereient puis tret
La iustise le rei sereit iluec el plet
Desordené sereient li ataint e desfet A tort deit um perir dous feiz d  un sul mesfait
Prelat hors d 
Engleterre ne persone n  alast
Senz le congié le rei e dunkes si iurast
Que al rei ne al regne nul mal ne purchaçast S  ensi fust fiebles hum dreit mais ne conquestast
La poesté saint
Piere li reis
Henris guardast
Ne dunassent pas guage li escumenïé
Qu  a saint  iglise fuissent del mesfait adrescié
Ne mais a ço qu  il fussent asols del grant pechié
Mult fuissent a pecher li pluisur deslïé
Quant altrement ne fussent destraint par le clergié
Ne clerc ne lais ne nuls lai en plait ne mesist
Fors par deuant l  euesque n  ilec ne respundist
Se leaus testemonies contre lui n  i oïst
Si que l  arcediacnes le suen dreit ne perdist
Mais selunc cele lei nul d  els rien n  i presist
Se cil fust teus que nul ne l  osast acuser
Dunc l  esteüst l  euesque al uescunte mustrer A duze hummes fereit la uerité prouer
Cum a lur escïent le purreient iurer
Des ore se deit
Deus a saint
Piere clamer
Nuls qui tenist del rei sa terre cheuaument
Ne nuls de ses ministres lur terres ensement
Ne fust mis en deuié n  en escumengement
Se li reis n  en fust mis en araisunement
Se il fust el païs u el regne en present S  um ne peüst le rei dunc el païs trouer
Le prelat esteüst a la iustise aler Ço qu  al rei apartint en la rei curt finer Ço qu  atainst al prelat en sa curt terminer
Qui les pechiez iustise bien en puet confesser L  arcediacnes dut les apeaus ainz oïr D  iluec durent auant a l  euesque uenir E puis a l  arceuesque S  il nes poeit furnir
Li reis les dut puis faire en la curt
Deu fenir
Ne durent de sa curt senz sun congié partir
Dunc fust la curt le rei
Henri mult haut asise
Quant sur la curt de
Rume aueit la sue mise
Dunc fust tut 
Engleterre senz diuine iustise
Ne des duze lignees ne fust ele pas prise
Se
Moÿses ne fust soueraine iustise
Se clers de tenement uolsist lai quereler
Qu  il uolsist le lai fiu a aumosne mener U lais uolsist l  aumosne a lai fiu aturner
Par duze le fesist la iustise prouer
Se deüst a lai fiu u a aumosne ester
Se d  un seignur andui a tenir graantassent U clerc u lai andui en sa curt en alassent
Mais se dous seignurages a cel fiu auoassent
En la curt rei
Henri andui en plaideassent
Mais pur reconissance saisine ne laissassent
Cel capitle ne deit ne clers ne lais suffrir
De saint  iglise en puet la dreiture perir E as clers e as lais en puet perte uenir
Li seremenz des duze puet bien le fiu tolir
Al seignur quant l  estuet a sun humme guerpir
Se nuls fust de chastel de burc u de cité U de maneir le rei de sa demaineté S  a ses prelaz l  eüst nuls de crimene acusé S  a lur dreites somunses ne uenist de sun gré
Al ministre le rei
Henri fust dunc mustré E se cil nel fesist del tut bien adrescier
De la merci le rei l  esteüst alegier E li prelaz peüst celui puis iustisier
Car ainceis ne l  osast nuls escummenïer
Mais qu  um li peüst bien faire iglise uoidier
Persones e prelaz tut de la regiun
Qui tenissent del rei terre e possessiun
Tuit tenissent de lui en chief cumme barun A ses iugemenz fuissent cum si autre drugun
Tresque fust a mort d  umme u a desfacciun
Clers ne deureit le lai ne li lais clerc iugier D  aumosne ne deit nuls fors a
Deu cheueier E se li reis se puet a
Deu parifïer
Dunc puet bien tuz les sainz del ciel la sus chacier
Mais ne sai de quel part il uoldra
Deu laissier
Se deliurast el regne nuls lius cum eueschiez
Priorez abeïe u nuls arceueschiez
Li reis en saisireit les rentes e les fiez
Les espleiz en aureit e tendreit en ses giez
Tresque li lius sereit de pastur conseilliez
Io uing en pluisurs lius que li reis out saisiz N  i esteit nuls des hostes ne poures recuilliz
Io fui defors la porte del portier escundiz
Carité n  i fu pas c  entendi a ses diz
Li reis prist tut fors tant dunt li lius ert furniz
Muine e cou e sergant escuier e garçun
Chascuns aueit sun pain a dreite liureisun
Kar li seriant le rei erent en la maisun
Qui al partir la mistrent en tel destructiun N  i trouisiez d  estor nis le menur chapun
La fait li reis uers
Deu e uers le liu mesprise E as baruns ki pere establirent l  iglise
Car il funt de lur fiu tut plenier le seruise E il prent lur aumosne en sun tresor l  ad mise
Qui deüst estre as poures e en buen liu asise
Quant li reis a l  iglise uoldra pastur duner
Car tut après sun uoil couendra a aler
Treis persones ferad de l  iglise mander E prelaz e baruns i fera asembler
En sa chapele cels qu  il uoldra apeler
Quant um deura l  iglise selunc
Deu conseillier
Scïence e genterise en couient esluignier
Car les baruns uoldreit li sens suruezïer
Genterise e ualurs encontre els ruisteier
La puet le poi uaillant symonie eshaucier
Al rei feïst humage li esliz senz demur
Feelté e ligance cum a lige seignur
De ses menbres e de sa terrïene honur
La fesissent humage li serf al salueür
Qui nul ne l  en fesissent senz la croce a nul iur
Se nuls uolsist lur dreit as prelaz esforcier
Li reis de lui e d  autre lur fereit adrescier
Se nuls par auenture peüst si reideier
uers le rei que sun dreit ne peüst purchacier
Celui durent al rei li prelat iustisier
Li reis deit saint  iglise e les clers maintenir
Ne deiuent porter armes ne granz guerres furnir
Deu deiuent qui qu  il seient e iur e nuit seruir
Ne deiuent pas al rei ses enemis greuir
Ne
Franceis ne
Gualeis pur ço de
Deu partir
Se nuls fust el forfait le rei
Henri chaüz
Ne fust en cimetere sis aueirs retenuz N  en mustier puis que la iustise i fust uenuz
Bien sai se lerre u fel i uenist u faüz
Mustiers e cimitiries li deüst estre escuz
Plait qui fuissent de dete u par fei u senz fei
Tel plait deüssent estre tuit en la curt le rei
De crimene en laie curt par dreit plaidier ne dei
Clerc e de dete e d  el aurunt e curt e lei E tuit cil qui d  aumosne unt e uiure e conrei
Fiz a uilain ne fust en nul liu ordenez
Senz l  asens sun seignur de qui terre il fust nez E
Deus a sun seruise nus ad tuz apelez
Mielz ualt fiz a uilain qui est prouz e senez
Que ne fait gentilz hum failliz e debutez
Tel erent li capitle des leis le rei
Henri
Li buens pape
Alissandres saint
Thomas altresi
Les escumenïerent tut pur ueir le uus di E tuz cels quis tendreient de cel  ore a nul di
Nes deiuent pas tenir cil qui sunt
Deu ami
As fous e as feluns i out plasible lei
Contredire la deit chascuns hum qui ad fei
Car par tut desplaiseit al celestïen rei
Sun champiun en ad mult eshaucié ço uei
Oui enprist la bataille pur uaintre cel desrei
Mais quant li arceuesques ot a
Sanz suiorné E entur l  apostolie bien un meis demuré A
Punteigni l  aueit la pape comandé
Od blans muines qu  i erent e od
Guischar l  abé
Quanque mestiers li fu li aueit cil troué
Or uus ai fait ici mult grant digressiun
Car ne uoil en l  estoire fere corruptiun
Or m  estuet reuenir ariere a ma raisun
La u li sainz s  en fu fuïz de
Northantun E que li reis en fist metrai en mun sermun
Quant ot li reis
Henris l  arceuesque s  en fuit
Durement s  en marri e si conseillier tuit
Tuz les porz funt guaitier e de iur e de nuit
Qu  il n  i puisse passer od plain chalant n  od uuit
Mais pur neent le fait car
Deus l  en ad conduit
Quant nel poent trouer en trestut 
Engleterre
Ne trouer nel purrunt s  a
Sanz ne l  augent querre
Sun mautalent e s  ire li reis mustre e desserre
As parenz saint
Thomas ad prise si grant guerre
Que tuz les fist chacier hors de tute sa terre
Tuz les en fist chacier e hummes e muilliers
Les clers enpersonez burgeis e cheualiers
Od filles e od fiz od enfanz laiteniers
Tut saisi en sa main e terres e mustiers E uif aueir e mort blé rentes e deniers
Tute l  arceuesquié aueit il nis saisie
En rentes e en fius en autre manantie E a
Randuf del
Broc l  a liuree en baillie
Qui tute a l  ués le rei ad la rente cuillie
Del tut n  en pout aueir li sainz une demie
De rien n  i pout aueir li sainz hum recourier
Ne nuls de tuz ses clers n  i osa repairier
Ne nuls des suens n  i out a beiure n  a mangier
Ainz les ad fait li reis fors del païs chacier
Tut ad pris a sun ués tresqu  a un sul denier
Ensi en sunt chacié li parent saint
Thomas
uunt en autre païs dolent chaitif e las E portent lur enfanz lur robes e lur dras
ueir se dit li uilains que de si haut si bas
Ainceis erent manant or n  en i ad nul cras
Li arceuesques sist un ior a sun mangier
Sis mareschals li uint la nouele nuncier
Que li reis out tut fait sun lignage esseillier
Ainz tierz di en aureit plus d  un cent tut entier
Mais pur
Deu l  en priout ne s  en uolsist irier
Guilaume se ueïsse fait li il detrenchiez
Serganz pur ceste cause e parenz eschorchiez E serurs e neueuz n  en sereie esmaiez
Car a seür sereie e bien certefïez
Que salué les aureit la diuine pitiez
Ne pout en lui diables de nule part entrer
Fait l  out de grant richesce e del païs ieter
Par sa char le uoleit e par sun sanc trubler
Par nul ennui ne pout sun esperit muer
Tut le mal qu  il suffri ne uus puet nuls mustrer
Quant li sainz ueit uenir les suens a lui fuitiz E les enfanchunetz pendre as meres as piz E que lui e les suens aueit li reis proscriz
Mielz uolsist estre morz mult fort est amatiz
Mais en
Deu prent confort e es deuins escriz
Prist guarde a
Habraam a qui
Deus comanda
Que de sa terre eissist e li bers s  en ala
Guerpi ses conissanz sa femme od sei mena
Li reis pur sa beauté li toli e roba
Sauuement li rendi
Deus e mult l  eshauça
De
Ioseph li souint qui si altre noef frere
uendirent pur deniers e distrent a lur pere
Que deuorez esteit d  icele beste fere
Puis fu il en
Egipte asez plus qu  enperere E guari ses parenz de la famine amere E de l  enfant
Iesu se prist a recorder
Que li angles del ciel fist en
Egypte aler
Pur la poür d 
Erode qui dunc fist decoler
Les enfanz de dous anz car
Deu quida tuer
Mais es enfanz ne sout la deïté trouer
En teus essamples s  est granment reconfortez
Mais nepurquant mult ert el corage trublez
Quant essilliez esteit pur lui sis parentez
Kar pas n  aueit granz fius ne autres heritez
Qu  il lur peüst duner tant fu plus esguarez
En l  essil nepurquant li ad bien esteü
Car li reis
Loëwis l  a del tut maintenu
Lui e les suens troué quanque mestier lur fu E li barun franceis le runt tant succuru
Bien pout aidier as suens qui la furent uenu
Quant ot li reis
Henris de la pape conter
Qu  il feseit par ses briefs les euesques mander A
Clarendune ad fait sun concilie asembler
Iluec uoleit il faire as euesques iurer
Que nul d  els pur apel ne passereit mais mer E qu  a pape
Alissandre de rien n  obeïreient
Ne pur ses mandemenz nule rien ne fereient
Ne que nul de ses briés des or ne receureient N  a
Thomas ne as suens de rien nen aidereient
Il ne l  unt pas iuré mais ensi l  otrieient
Li lai en furent mis par tut al serement
Rome est a
Eurewic
Rogier a trop argent
Cil ad
Angot od lui dunc ad
Rome en present
Engleterre est enclose e de mer e de uent
Ne crient
Deu ne ses sainz par un poi de turment
Encore aueit li reis comandé e bani
Que s  en tute sa terre eüst clerc si hardi
Qui a
Rume apelast a l  ués le rei
Henri
Sereient erramment tuit si chatel saisi E il mis en prisun cum s  il eüst mal cri
Tuit apeleient dunc la presence le rei
Plaidouent en sa curt n  i aueit mot de lei
Traitié erent iluec poure clerc a beslei
Car l  iglise en porteit li riches ouec sei
Bien puis dire pur ueir ço que io oi e uei E li deniers saint
Piere fu dunkes retenuz
Si fu a l  eschekier e portez e renduz
Li riuages de mer guaitiez e purueüz
Se nuls aportast brief e fust aparceüz
Qui de
Rume uenist tost fust pris e penduz
Mais pluisur en i uindrent par le comandement L  apostolie
Alissandre mais mult celeement
Qui aporterent briefs tel de castiement
De ço que li prelat errouent malement
Tel de suspensiun e tel de damnement
Dunc manda saint
Thomas ses euesques par cunte
Nul d  els n  i uolt aler fors
Rogier fiz le cunte
Erramment passa mer senz cungié de uescunte
Ne fist a sun primat n  a saint  iglise hunte
Set anz fu en eissil mult enprunta a munte
Or oez les capitles que li reis enueiad
As bailliz del païs e sis i aportad
uualters de
Grimesbi li escriz le numad
uuimuns li chapelains qui od li i alad
Tost uus aurai conté ço que escrit i ad
Se nuls brief el païs de la pape aportast U que li arceuesques
Thomas i enueiast
Qui la cristïenté defendist ne ueast
Qu  il fust erramment pris e que l  um le guardast
Desque li reis
Henris sun uoil en commandast
Se clers muines chanuines u conuers passast mer
Le brief a la iustise l  en estuueit porter E se nuls reuolsist en
Engleterre aler
Le brief le rei portast qu  il uolsist la passer
Senz ço le fesist l  um prendre e enprisuner
Ne nuls nul mandement ne tenist ne guardast
Que pape u l  arceuesque
Thomas i enueiast
Ne nuls lur mandement el païs n  aportast E se nul od tel brief clerc u lai encontrast
Qu  il fust pris erramment e qu  um l  enprisunast
Se pape u l  arceuesque nului entredesist
Se euesques u abes lur sentence tenist
Clers u lais ensement hors del païs fuïst
Od trestut sun lignage k  un sul n  i remasist
Rien n  eüssent del lur mais li reis tut presist
Li clerc qui orent rentes e lur possessiuns
Qu  en chascune cunté fuissent treis feiz sumuns
Se repairier uolsissent as rentes n  as maisuns
Ariere reuenissent dedenz treis luneisuns U tuz dis remansissent mais en chaitiuesuns
Tut lur aueir aureit tresqu  a un sul denier
Li reis
Car pur ço out fait cel ban denuncier
Que li clerc saint
Thomas n  osouent repairier E par cele sumunse les uoleit esluignier E a tuz dis del tut proscrire e essillier
Li euesques de
Lundres e cil de
Norewiz
Fuissent sumuns a dreit ço ruua li escriz
Par deuant les iustises que li reis out esliz
Par quel raisun quens
Hue ert par els entrediz
Sur decrez que li reis out el regne establiz
ueez cum grant dolur quel mort e quel iuïse
Suffreit a icel tens la sainte mere iglise
Que sa dreiture faire n  osout ne sa iustise E s  ele le fesist la ueniance en fust prise
Pur les dreiz sa mere a li fiz sa teste mise
Encore a un capitle que dirai ensement U li reis comanda par l  escrit ueirement
Que li deniers saint
Piere fust par tute la gent D 
Engleterre cuilliz e guardez lealment
Tresque il en fesist altre comandement
Grant auancement unt
Engleis en lur païs
Si fu par le rei
Knut qui fu
Daneis asis
Par chascun ostel est cil deniers par an pris U il a de cinc solz de uif aueir le pris A trente deniers est en tels lius i ad mis
Li apostolies sout aueir icel denier E par ço fist gramment les
Engleis alegier
Nes estuet pur pechié de la terre esluignier
Tute lur penitence ferunt lez lur fuier
Idunc le prist li reis e sil fist estuier
Selunc mun iugement li reis auer le deit
Apostolies legaz arceuesques esteit
Se pape u arceuesque sa terre entrediseit
Senz cruiz e senz estole li reis les asoilleit N  i poeit saint  iglise uers li mustrer nul dreit
En cel contemple ad fait li reis
Henris iurer
Henri sun fil a rei e sil fist coruner L  arceuesques
Rogiers qui nel uolt refuser L  aueit enuint a rei
Nel se deüst penser
Car cil de
Cantorbire deit tuz les reis sacrer
Od l  arceuesque i sunt dui euesque asemblé
Gilebert
Foliot de
Lundres la cité E
Iocelins i ad de
Salesbire esté
Pluisur autre ensement qui ci ne sunt numé
Sur ces treis fu li fais e par els fu ouré
Or unt enuint l  enfant icil trei boiseür
Deus li creisse ses anz e uertu e honur
Mais n  apartint a els fait s  en sunt robeür N  en sunt de rien li mot del sacrement peiur
Ne il rien mains sacrez
Deus li doinst sue amur
Senz raisun unt enpris en autrui poesté A faire autrui mestier mais chier l  unt comperé A
Rome en sunt sumuns mais pas n  i sunt alé
Par l  apostolie sunt de lur mestier seuré
Pur la poür del rei unt
Deu tut adossé
Deus quel duel des prelaz qui lur mestier ne funt
Mucie est la lumiere qui esclaire le munt
Il sunt li pullent sels qui l  esperit corrunt
Chien mu n  abaient pas suz le banc lïé sunt
As larruns conioïssent al mesfait od els uunt
Tut de but se teneient par tut cil trei al rei N  il ne uoleient faire pur
Deu ne ço ne quei
En fause trinité erent en un tut trei E de la uerité esteient par tut quei E uoleient turner les custumes en lei
Ne uoleient de rien lur seignur adrecier
Mais contre saint  iglise le faiseient plaidier E se peneient mult des escriz encergier S  il peüssent trouer nule rien n  espïer
Dunt la cause le rei peüssent esforcier
Del tut erent a un plus que uncles e niés E souent enueieient a saint
Thomas lur briés
Diseient qu  il ot tort quant al rei ert si griés
Car des iglises est li reis e sire e chiés E les iglises sunt faites des reaus fiés
As reis deiuent tresbien li prelat obeïr
Bien lur deit hum laissier lur custumes tenir
Quant a lur anceisurs nes peut um ainc tolir
Pur tuz cels qui or sunt ne lur estuet guerpir
Mult deiuent lur seignur e clerc e lai suffrir
Itels briefs enueieient al saint humme ultre mer
Plusurs altres asez dunt rien ne sai conter
Pur mielz plaisir al rei e pur lur sens mustrer
Il refaiseit les suens si lur faiseit porter
Pur destruire les lur e sa cause afermer
Humblement respundeit li sainz a lur escriz E par les escriptures confermout tuz ses diz
Ne pot estre en nul liu pur els tuz contrediz
Herbergiez ert en lui pur ueir sainz
Esperiz
Qui dedenz lui parlout e par qui il ert fiz
As terrïens seignurs deit hum bien obeïr
Tant cum al siecle apent mais s  il uolent tolir A saint  iglise rien ne lur deit hum suffrir E se l  um les esparne qu  um nes uoille ferir
Quant
Deus reuoldra bien ne li purrunt guenchir
Li prelat sunt serf
Deu li reis les deit cherir E il sunt chiés des reis li reis lur deit flechir
Deus est chiés des prelaz pur sa lei maintenir
Deureient il estendre les cols prez de murir
Deus suffri mort en cruiz pur s  iglise franchir
De
Deu tienent li rei de sainte mere iglise A li e as suens deiuent e honur e seruise
Car de li unt il lei e la corune prise
Ele deit bien aueir e tuit li suen franchise
Quant par sa mort li ad
Nostre
Sire conquise E li buen anceisur qui les iglises firent E qui premierement del lur les establirent E de lur propre aumosne les crurent e uestirent
De tutes ces custumes e d  autres les franchirent N  ainc puis a nule rien un des deiz n  i tendirent
Car cil qui fait aumosne la deit del tut franchir
Par tut e contre tuz defendre e maintenir N  il n  en deit seignurie ne nul el retenir
Car ço n  est pas aumosne s  il en fait sun plaisir
Quant l  a dunee a
Deu ne li puet retolir E quant uers saint  iglise uolt li reis rien mesprendre
Qui la deureit par tut e tenser e defendre
Li euesque l  en deiuent mult egrement reprendre
Ne deiuent la endreit rien a sun uoil entendre
Mais n  osent la bufee plus que le ros atendre
Barun e cheualier e sergant e uassal
Qui n  unt rien de nului fors fié anceisural
Se conbatent souent pur lur seignur mortal E sueffrent granz damages mort e mahaing e mal
Car il ne uolent estre tenu pur desleal
Mielz deureient asez li prelat guerreier
Tuz cels qui saint  iglise uolent contralïer
Car de la table
Deu sunt riche e haut e chier
Le fil a mult bas humme fait
Deus si eshaucier
Qu  um li dune eueschié u mult plus haut mestier
Li prelat deiuent estre li plus espirital
Ne deiuent chanceler pur rien de lur estal
Cil qui laissent le munt e se tienent el ual
Bous d  or en gruing de porc sunt e del tut iaal
Ne sunt pas des sers
Deu ainz sunt des serfs
Baal
Des ore uus larrai ces paroles ester
uoldrai uus les epistles e dire e reconter
Qu  al rei e as euesques enueiad li bons ber
Qu  il deüssent la pes saint  iglise guarder E celes qu  il li firent encontre reporter
Al gentil
Rei
Engleis conte d 
Ango
Henri
Duc
Norman
Aquitan sun seignur e ami
Thomas li arceuesques qui iadis le serui
Mais or est suens en
Deu saluz e ourer si
Qu  il guerpisse e ament tuz les mals qu  a fait ci I  ai atendu que
Deus te uolsist uisiter
Que tu de male ueie uolsisses returner E tun felun conseil d  entur tei tut oster
Qui te frea ço criem si parfunt aualer
Que ia mais ne purras resurdre ne munter
Suffert ai tut adès e si m  en sui teüz
Qu  um me desist
Li reis qui ert morz e perduz
Tes fiz e tes sire est trouez e reuescuz
Par conseil de feluns ot esté deceüz
Or est a saint  iglise pur dreit faire uenuz
Encontre saint  iglise ad esté lungement
Mais des ore trarra a sun deliurement
La pitiez de
Deu l  a trait a amendement
Chascun iur prium
Deu pur tei el sacrement
Par sa pitié te mette a dreit aueiement
Pur ço le di que mei qui dei suz
Deu guarder L  iglise del reaume e les mesfaiz oster
As essillié e fait hors del païs aler
Saint  iglise e les suens qu  i sunt mis mesmener
Io l  ai mis en suffrance que nel fis amender
Pur ço sui mult dolenz que tu as tant mespris
uers sainte mere iglise e as suens qu  i sunt mis
Car io part as mesfaiz quant iustise n  en fis
Qui iustise est e iuges e il en est iolis
Il e li pechiere est en uël culpe asis
Saint 
Escripture dit e sil testemonie
Que li consentanz est del mesfait en partie
Parkes cil quil deit faire e puet e nel chastie
Car bien pert que cil ad el mesfait conpaignie
Ki ne uolt contre ester a l  aperte folie
Reis men uoil te uoldreie plainement chastïer
Pur ço t  ai fait mes lettres mult souent enueier
Ne plus qu  un petiz burs puet l  onur abaisier
Del regne plus ne deiz
Reis par nul enconbrier
Les dreiz de saint  iglise abatre ne changier
Li dreit iugement deiuent des proueires uenir
Quels que seit li euesques que
Deus fait establir
Mais religiun uoille e sun ordre tenir
Nis s  um le ueit cum humme en grant pechié chaïr
Ne deit par poesté terrïene perir
Li religius prince qui uolt bonté amer
Deit noueles iglises drescier e aleuer
Celes qui sunt chaües e creistre e restorer E les proueires
Deu e les clers honurer E par tut maintenir se nuls les uolt greuer
Al bon prince deureies
Constentin reguarder
Quant um out fait les clers deuant li amener E um les acusa tuz les laissa ester
Nul ne uus puet fet il fors
Damnedeu dampner
Iugié ne poëz estre par prince seculer
Si cum li saint escrit mustrent e li doctur
Deus roue les apostles e que lur successur E tut cil qui laburent el champ
Nostre
Seignur
Ne seient dechacié n  osté de lur tenur
Car serf
Iesu
Crist sunt e si despensatur
Maistre e pere e pastur sunt li proueire en lei A trestuz cels qui uiuent en cristïene fei
Deus le het qui sun pere uolt metre desuz sei E se nuls bat sun maistre il se maine a beslei
Parkes celui qui tient e carcan e balei
Se bon cristïen es e uols ta fei guarder
Bien creum e uolum qu  en ço uoilles ester
Fil d  iglise te dei nun euesque apeler
Les proueires ne deiz enseignier ne mener
Ensiwre les t  estuet deuant deiuent aler
Tes priuileges as e leis e poesté
Ne toil al deuin ordre rien encontre sun gré
Se par mal conseil as contre
Deu meserré
Que
Deus ne traie a tei chié en humilité
Se tost ne te repenz enuers tei ad tesé
Que que dient li tuen e li
Deu traïtur
Ne te turne a uilté mais a mult grant honur
Se del tut t  umilies uers le puissant seignur
Qui l  orguilus abat met l  umble el sié hauçur E rei e prince deiuent de li aueir poür
De tuz se puet uengier ki li puet contrester
Suuenir te deureit
Reis e bien remenbrer
En quei
Deus te trouad cum il t  a fait munter E creistre e enrichir e tun regne afermer
Tut t  en portent enuie e enemi e per
Deus t  a eslit ço dient e li haut e li bas
Pur les biens que t  a faiz pur tuz que li rendras
Destruiras ses iglises ses clers dechaceras
Par conseil des feluns que tu entur tei as
Par cui encontre
Deu e saint  iglise uas
Li ordené sunt cil qui
Deus dit e apele
Qui uus despit e mei fait cil qui ne chancele
Qui uus het e mei het e contre mei reuele
Qui uus fiert e mei fiert en l  oil en la purnele
Cil qui mesfait as clers
Deus le het e querele
Se tut le mund aueies as poures departi
La cruiz eüsses prise e
Iesu
Crist sewi
Tut n  aureies a
Deu que il t  a fait meri
Saül qui
Deus eslist pur ço que
Deu guerpi E il e sa lignee e sa mesun peri E li reis
Ozias qui mult est renummez
Pur ço qu  il ot suuent ses enemis matez
Ultre mesure en est orguilliz e muntez A
Deu qui li aida par tut n  en rendi grez
Par surquidier enprist l  ofice as ordenez
Del saint encens porter el temple s  enhardi
Deus s  en ert cureciez de liepre le feri
Par les ordenez
Deu qu  i furent establi
Fu getez hors del temple
Unkes puis n  en eissi
Mesaus fu e lieprus tuz les iors qu  il uesqui
Beals
Reis se tu uoleies encerchier les escriz
Plusurs reis trouereies que
Deus out ainz esliz
Quant il les out el mund muntez e encheriz
Mal unt encontre
Deu lur mestiers acompliz
Deus les ad a neent remis e apouriz
Achaz le mestier
Deu ensement enuaï
Encensa cum euesques in domo domini
Reis esteit e euesques uoleit estre altresi
Deus s  en esteit iriez de liepre le couri
Mesaus fu e degez
Par sun orguil peri
Sur un char fist l  um metre l  arche
Deu e courir
Li buef eschalcirrerent l  arche uoleit chaïr
Oza i mist la main qui la uolt retenir L  ire
Deu l  abati sil fist iluec murir
Car cel mestier deueient li proueire furnir
Reis suëf se chastie qui d  autrui se chastie
Cele parole as tu en plusurs lius oïe
Reis li ordené unt saint  iglise en baillie N  as poestez del siecle ne la bailla
Deus mie
Tut feel sunt suz li ele ad la seignurie
Lai ester autrui dreit tut ço qu  autrui apent
Ne chalengier a
Deu sun establissement
De
Deu as poesté e tun corunement
De prince ne de lei ne l  as seculerment
Car as prelaz apendent e ordre e sacrement
As leis eclesiaus deit laie lei seruir
Nuls ne deit plaiz d  iglise se n  est clers maintenir
Ne laie leis ne deit la clergil dauancir
Li cristïen rei solent saint  iglise obeïr
Lais ne deit clerc fuler mais chier le deit tenir
Dous choses a el mund par quei est guuernez
Des reis e des euesques la sainte poestez
Quant pur iugier sera tuz li munz asemblez
Li prelat respundrunt pur les reis corunez
Tant est greindre lur fais e plus pesant asez
Mult des euesques firent iadis escumengier
Reis e enpereürs e d  iglise chacier L  empereür
Archadie fist iglise uoidier
Innocenz l  apostolie nel uolt pur li laissier
Pur ço que saint
Cristone suffri a essillier
Sainz
Ambrosies l  euesque pur ueir escumenia L  empereur
Teodosie e d  iglise seura
Pur un altre mesfait qui mult meindre sembla
Mais a la pardefin dignement l  amenda
Absolutiun prist e a
Deu s  acorda
Dauid reis e prophetes puriut altrui muillier
Sun seignur fist ocire e sun buen cheualier
Natan li enueia
Deus pur li chastïer
Ne li sembla pas hunte de li humilïer
Deuant les piez
Natan ne de merci preier
Quant il cria merci
Deus l  en a fait relès
Bon le troua e humble e de mal en decès
Reis al bon rei deureies essample prendre adès
Returne tei a
Deu met ius le greuus fes
Mesfait as en maint liu dunt encore me tes
Sire
Reis ço t  ai ore aparmaimes escrit E mult ai trespassé que io ne t  ai pas dit
Saueir se tu metreies tun pechié en despit
Qu  um me desist
Tes fiz qui morz esteit reuit A mun uoil metreit
Deus en tei sun esperit E se tu ne me uols oïr ne heshalcier
Qui deuant le cors
Deu soil
Deu pur tei preier
Io prierai a
Deu qu  il se hast de uengier
Les mals e les iniuries e le grant reprouier
Que tu e li tuen funt e nel uolez laissier
Certes io crierai al
Seignur de uertuz
uenge le sanc des tuens
Deus qui est espanduz E lur afflictiuns dunt numbres n  est oüz
De tes enemis est li orguilz si creüz
Qui tei e les tuens heent n  en puis plus estre muz
Reis qui que fet l  ouraigne de tes mains ert requise
Car bien fait le damage qui le mal en atise
Se tu ne lais ester e clers e saint  iglise
Deus le uengera tost ia ad sa uerge prise
Tens est qu  en uëlté en prenge la iustise
Car il set bien as princes lur esperit tolir E puet bien les reis batre nuls ne li puet fuïr
La grace
Deu te uaille a salu partenir S  en ueire humilité te uols tost repentir
Ensi aies salu
Ia n  en puisses partir
Ces letres senz saluz enueia a
Chinun L  arceuesques al rei sil requist par raisun
Quel laissast repairier en pes a sa mesun E a sa mere iglise fesist e rente e dun E a lui e as suens de sa possessiun
Se uolez esculter tost uus aurai conté
Que i out en cel brief escrit e endité
Sire
Reis fait li il forment ai desiré
Qu  une feiz uus eüsse ueü e auisé E que io buche a buche eüsse a uus parlé
Mult pur mei plus pur uus l  ai desiré
Pur mei
Se uus me ueïssiez uus menberreit ço crei
De ço que uus serui leaument e en fei
Si m  aït
Deus al ior del poërus esfrei
Quant
Deus rendra chascun ço k  aura fait pur sei E que uus eüsiez merci e pieté
De mei qui sui mendis en estrange regné
Mais
Deu merci io ai a mun uiure a plenté E li apostles
Pols m  a mult reconforté
Car i  ai en ses epistles e ueü e troué
Que tuit icil qui uolent uiure en
Deu piement
Il lur couient qu  il sueffrent mesaises e turment E
Dauid li psalmistes qui nus dit ensement
Ne uit ainc deguerpi nul qui uit lealment
Ne nului pain querant de bun engendrement
Pur treis choses pur uus que uus uoil denuncier D  od uus parler eü ai mult grant desirier
Mes sire estes dei uus e uoil uus conseillier
Mes reis estes pur ço uus dei aueir mult chier
Mes fiz estes en
Deu si uus dei chastïer
Car ueez cum li peres chastie sun enfant
Par mult dulce parole e par aspre e mordant E mainte feiz le bat de la uerge trenchant
Qu  il le repeaut a bien quant le ueit mesfaisant U par sun chosement u par l  aspre uergant
La grace
Deu uus fist enuindre e coruner
Pur ço uus deuez mult constraindre e guuerner E tute uostre uie de buens murs enformer
Que uus puissiez as autres buen essample duner
Car a uostre faisance uolent tuit esguarder A tels i a suëf e dulz estre deuez
Enpur ço que uus estes e enuinz e sacrez E reddes as plusurs pur le brant que portez
Qui dedenz saint  iglise pur ço uus fu dunez
Que les enemis
Deu detrenchiez e matez
Quant li rei sunt enuint ço deuez bien saueir
Qu  um lur met en treis lius l  enunctiun pur ueir
El chief el piz es braz car il deiuent aueir
En eaus glorie mult grant e scïence e poeir
Metre deuez en bien glorie force e saueir
As reis d  antiquité deurïez reguarder
Qui les comandemenz
Deu ne uoldrent guarder
Nabucodonosor e
Salemuns li ber E
Saül durement trouerent
Deu amer
Car tut ço lur toli quant nel uoldrent amer
Ezechie e
Dauid e maint autre plusur
Quant il orent mesfait uers
Deu lur creatur
Mult sunt humilïé e furent en dolur E repentant es quers
La grace al rei auçur
Lur duna puis asez glorie sens e ualur
Sainte iglise funda
Deus e il l  establi E par sun propre sanc deliura l  e franchi
Escopi e batuz en fu e mort suffri
Sun essample a nus tuz e laissa e guerpi
Que nus siuum les traces qu  il ala e siwi
Car ki uolt a la glorie celestïel partir
Li couient estre el cors pur amur
Deu martir
La uolenté del cors e les eises guerpir
Ensi cum sainz
Pols dist
Pur
Deu deuum murir
Se od li uolum uiure e pur li mort suffrir
En dous ordres de gent est faite saint  iglise
Del pueple e del clergié est e faite e asise E par dreit aünie est en ceste diuise
La cure unt li prelat de la part
Deu conquise
Qui a salu des anemes seit e traitie e prise E
Deus dist a saint
Piere e as clers bien le sai
Tu ies
Pieres e sur ceste piere ferai M  iglise e ma maisun i edefierai E les portes d  enfer par li depecerai
Ceste poesté unt li clerc nïent li lai
Al pueple sunt li rei e l  autre baronie
Qui les lais unt suz els e en lur mainburnie E les leis seculers e poesté saisie
Mais si deiuent traitier ço qu  il unt en baillie
Que saint  iglise seit tut  en pais aünie E lur poesté prennent li rei de saint  iglise
Mais el n  a pas la sue de nul de uoz reis prise
Fors de
Deu sun espus qui li aueit conquise
Sur les prelaz pur ço n  auez pas comandise
De faire u de laissier la clergille iustise
Ne deuez as prelaz defendre u comander U d  asoldre cestui u de cestui damner
Ne les clers ordenez ne traire ne mener
Un sul a uoz iuïses ne a lei seculer
Nului de noz iglises ne des dismes causer
Ne deuez as prelaz faire defendement A plaidier de lur plaiz cum de trespassement U de fei u de crime u de faus serement E d  us e de custumes e de plaiz ensement
De tels que uostre aiols tint ancïenement
Deus nostre
Sires dit
Les meies leis guardez
Li prophetes redit
Wai uus qui estorez
Les leis de felunie e en escrit metez
Les torz e les eniuries e uus qui apremez
Les poures
Deu e force faites as humbles fez
Receuez le conseil
Sire e l  asensement
De celui qui uus est fedeilz ueraiement E de uostre arceuesque sun amonestement
Oez de uostre pere sun bon chastiement N  od les puruers n  aiez mais nul cumunement
Car par tute la terre est proef manifesté
Que l  apostolie auez mult granment honuré E l  iglise de
Rume nurri e aleué L  apostolie uus a e saint  iglise amé
Fait uus unt od raisun ço qu  auez demandé
Sire se le salu de l  aneme desirez
Saint  iglise del suen nule rien ne tolez
Par aucune raisun n  encontre dreit n  alez
Saint  iglise laissiez tutes ses franchetez
Si cum ele ad par tut es alïens regnez
Souenir uus deureit de la professiun
Qu  offristes sur l  autel a uostre enunctiun E del uou que fesistes a
Deu en sa maisun A s  espuse dunastes uostre defensiun
De tute sa franchise li fesistes le dun
La sainte mere iglise de
Sainte
Ternité
Sire dunt receüstes corune e realté
Restablissiez del tut en cele dignité E en icel estat e en l  entierreté
Qu  el  out as ancesurs e par antiquité E ses possessiuns e ses autres baillies E uiles e chastaus e fiez e mananties A noz clers e as lais qu  auez tutes saisies E a uostre plaisir dunees e parties
Que tutes les rendez tut en tut rentieries
Laissiez nus repairier en pes e franchement E nus uus seruirum cum a rei leaument E si cum a seignur tant cum a nus apent
Se uus ensi nel faites saciez certainement
Que uus en sentirez le deuin uengement
Li euesques de
Lundres une epistle enueia
Saint
Thomas ultre mer mes sun nun i cela E el nun des euesques del païs le dita E des autres persones mais nul n  en i numa
Amur subiectiun e saluz li manda
Pere quant uus partistes del regne sudement
Mult par en fu trublez li regnes erramment
Mais par uostre humbleté e par uostre escïent
Esperames par grace de
Deu omnipotent
Qu  en la pais reuendreit u fu premierement
Primes nus en poümes conforter e aitier
Que par le regne oïmes nuueler e nuntier
Qu  ultre mer erïez ne uolïez plaidier
uers le rei ne si haut encontre li drecier
Nul mal ne nul engin el regne purchacier
Ainz uolïez pouerte de uostre gré porter
En oreisun adès e en estudie ester
Les mesfaiz e la perte del trespas amender
En ueilles e en plur e en mult ieüner
Que l  amur al haut rei peüssiez conquester
Teus oures erent bones a la pais refurmer
Quidames que par ço peuissiez recourer
La grace al rei e s  ire uus uolsist parduner
Les torz que li eüstes faiz ensi ublïer
Senz sun congié partistes e passastes la mer
Nis cil qui uus uoleient amer e maintenir
En poeient al rei parler e auenir E quant le requereient de uus dous amaisir
De concorde e de pais entre uus establir A la feiz les soleit benignement oïr
Or auum el oï dunt mult sumes irié
Car brief auez al rei senz saluz enueié
Ne l  auez de sa grace requis ne depreié N  entenduns en teus lettres un sul puint d  amistié
Quant a escumengier l  auez ia manacié E s  ensi le parfaites cum uus l  auez pramis
Tut ço que est trublé e meslé el païs N  iert ia mais en amur ne en concorde mis
Ainz en crestra haenges qui durera tuz dis
Ne qui n  iert apaisiez pur hume qui seit uifs
Parfitement se deit sages hum purpenser
Quant il comence rien bien puisse parfiner E en ço deuez mult uostre grant sens mustrer
Saueir se uus purrez en tel guise mener Ço qu  auez comencié la u uolez aler
Pur cest grant hardement que l  auez manacié
De la bone esperance sumes tuit esluignié
Car ne ueum coment seiez mais amaisié
Quant uus alez sur li od uostre brant sachié
Que nuls prit mais pur uus n  i a liu aeisié
Pur ço uus conseillum en fei e en amur
Ne faites tort sur autre n  i ait trauail greignur
Comandez uostre cause a
Deu le creatur E laissiez uoz manaces suffrez uostre seignur
Pur uostre humilité aura de uus tendrur
Ensi poëz aueir s  amur e sa chierté N  i auez par manaces nule rien conquesté
Plus purrïez conquerre par uostre humilité E de gré uus uendreit mielz suffrir poureté
Que tenir granz honurs de lui par engresté
Tuit seuent qu  il uus ad durement honuré
Del poi u uus troua hautement aleué
Bailla uus del realme tute la poesté
Que cil qui eüssiez de bon oil reguardé
Se tenist a cel  ure pur mult bon eüré
De poi uus crut en halt e mult uus honura
Tut encontre sa mere qui li desconseilla
Encontre tut le regne cui il mult anuia
Encontre saint  iglise qui grief en suspira L  onur que uus auez uus conquist e duna
Quida nel uolsissiez de rien contralïer
Mais conseillier le regne e par tut auancier
Quant le uolez abatre quil deuez conseillier
Malement li uolez ses bienfaiz mercïer
Mal en puet tuz li munz reconter e nuncier
Ne perdez uostre pris pur ço ne uostre honur
Par amur conquerez le rei uostre seignur
Se conseil ne creez que uus donent pluisur
Al conseil l  apostolie clinez e a s  amur A l  iglise de
Rume qui ne flechist d  un dur
Hum uus deit bien mustrer que ne faciez tel fait
Dunt saint  iglise chiece en plus dolerus plait
Qui maint ior a esté en plur e en deshait E que cil nel conperent qui rien n  i unt forfait E portent la colee de ço qu  altre a mesfait
Que dirrez se li reis qui li regnes apent E qui a desuz li e les clers e la gent
Se part de l  apostolie par uostre anguissement E ne uoldra mais estre a sun comandement
Car encontre le rei pur uostre amur se prent
ueez cum hum l  en prie quels duns um l  en presente
Mais pur si granz pramesses n  i met un puint s  entente
Ferms est cume la piere encontre la turmente
Mais cil qui tuz li munz ne remue ne tente
Io criem
Sire ne turt
Mais ia
Deus nel consente
Mais se ç  auient par uus uus le purrez suffrir
Mais tuz li uis de lermes uus en deura courir E pur ço uus deuez de conseil bien guarnir
Qu  il ne deie a la pape a damage uenir A l  iglise de
Rume e a uus mult nuisir
Mais uostre sage clerc nel uolent graanter
Tut ço que poëz faire uus rouent espruuer E al rei e as suens la poesté mustrer A celui qui mesfait qui mult fait a duter E a criendre a celui ki ne uolt amender
Ne dium que li reis n  ait mesfait e mespris
Mais il est par tut prez de l  amender tuz dis
Pais deit guarder el regne pur ço l  i ad
Deus mis E pur ço que mielz puisse pes guarder el païs
uolt aueir leis e us qui sunt el regne asis S  entre uus e le rei auez esté medlé L  apostolies l  en a souent araisuné
Li prelat del reaume l  en unt amonesté S  iglise u persone a ço dit de rien greué
Par l  iglise estera a dreit de sun regné
De dreit faire e de plus est prez se nul l  en prie E s  il mesfait uers
Deu liez est s  um l  en chastie E quant a saint  iglise e a
Deu s  umilie N  i ad lei ne decré ne rien qui l  entredie N  espee eclesial quil depiest ne ocie
Metez enz uostre espee iugement ensiwez
Tuit uus en requerum ne uus desmesurez
Ne pur ignel conseil n  ocïez ne tuez
As oeilles qui sunt desuz uus purueez
Qu  en bone seürté e en peis les metez
Une chose auez fait dunt mult sumes dolent
Que l  euesque auez mis en escumengement
Celui de
Salesbire sun deien ensement
Mais ainz deit l  um la cause saueir certainement E oïr e traitier qu  um face iugement E qu  ensi ne faciez e al regne e al rei
Iglises e parosses qui sunt en nostre otrei
Que nes escumengiez a tort e a beslei
Al damage la pape e al uostre ço crei
Apeluns pur remedie e refui de l  esfrei E a l 
Ascensiun metum de l  apel iur
Mais tuit uus requerum pernez conseil meillur
Ne uus metez en eire ne en si grant labur
Ne faites a uoz fiz si despendre le lur
uostre salu uolum en
Deu nostre
Seignur A l  euesque de
Lundres unes lettres itaus
Enueia saint
Thomas tutes continuaus
En liu de saluz out paroles amials
Que il trespast einsi par les biens temporaus
Qu  il ne perde la ioie qui est espiritaus
Merueille est de sage humme e des lettres apris E qui saint abit ad de religiun pris
Qu  il la cremur de
Deu a si ariere mis
Contre uerité uait e medle bien en pis
uolt saint  iglise abatre e cels qu  i sunt asis D  enfer puet saint  iglise les portes depecier N  est mie sages hum qui la uolt trebuchier
Semble humme qui a corde uolt le munt ius sachier
Pur ire u pur haïne ne deit nuls leidengier
Euesque ne sun frere al
Damnedeu mestier
Mais a uoz lettres puis e ueeir e sentir
Que ne puis pas les grapes des espines cuillir
Ne des runces les fiches
Mais quil uoldreit oïr A l  escorpiun semblent al chief e al partir
Qui uolt deriere puindre e deuant conioïr
Obedïence offristes ainz e subiectiun
En refui de ço faites puis appellatiun
Tost turnastes uostre est en la negatiun N  est od mei fait l  apostles
Pols est est e nun nun
En la buche al produme n  en deit aueir s  un nun
Deus dona ses disciples poesté ço sauons
Del calchier sur serpenz e sur escorpiuns
Ezechïel uncore maint entre les feluns
Quel remedie uus fait uostre apellatiuns
Deu ensiuuez ço dites mais ne l  i entenduns
Remedie de tuz mals
Iesu
Crist nus dona
Obedïence
En sei bon essample en mustra
Car obedïenz fu a
Deu qui tut cria
Desqu  en la sainte cruiz par la mort deuia
Tu apeles remedie la u grant nuisance a
Quides tu que la pape te uoille maintenir A ço que tu ne deies a tun maistre obeïr
Dous feiz l  en as requis ne t  en uolt pas oïr
Car il deit la maistrie e le feis sustenir
De saint  obedïence faire par tut tenir
Primes l  en requesis par ta uiue parole
Puis après par tes lettres par suggestiun mole
Plus est ferms que la piere qui siet sur uiue mole
uicaries est saint
Piere bien seiz n  est pas uentuole
Duns presenz ne preiere nel commuet ne afole
Mais la tierce fïee le deiz bien asaier
Qu  il ait al tierz asalt le triumphe plenier E que tu me peüsses plus forment agregier
As esluignié l  apel pres d  un an tut entier
Ne nule pitié n  as que me ueiz eisillier
Ne n  as nule pitié de sainte mere iglise
Que nostre
Sire
Deus a par sun sanc conquise
Qui sueffre tel trauail e si mortel iuïse
De ço qu  obedïensce as a tun dit pramise
Nostre seignur le rei n  as nule guarde prise E tant cum il uoldra uers nus ensi errer E enuers saint  iglise que deureit honurer
Ne purra en bataille seürement aler
Ne en pes ne en guerre ne uiure ne ester
Que le peril de s  aneme ne puisse mult duter
Or uoil de ço respundre qu  en tes lettres desis
Que quant io departi del regne e del païs
Li regnes fu trublez e en grant esfrei mis
Poür poent aueir tuit cil qui l  unt purquis E qui l  unt conseillié qu  il n  en seient suppris
Del bon comencement sui mult loez de tei
Ki despise sun los nul sage humme ne uei
Mais de ço ne deit creire nul autre plus de sei
Des torz me blasmes mult que io ai fait al rei
Nul n  en nummes ne sai delquel respundre dei E de ço t  esmerueilles que i  osai manecier
Nostre seignur le rei a escumennïer
Qui se taist quant sun fil ueit granment foleier N  entent en lui nul bien quant nel uolt chastïer
Mielz est qu  il le chastit quel ueie detrenchier
Bien sai que li reis uolt chastiement suffrir
En escumengement ne uolt il pas chaïr Ço que
Deus ad planté ne larra pas perir
La nef ueiz tutes parz en tempeste gesir I  en tieng le guuernail tu me roues dormir
Les buntez que li reis m  a fait me mez deuant
En halt m  a mis de poi e granment mis auant A ço te respundrai cum a guise d  enfant
Io n  iere pas si poure cum tu uas ci disant
Quant li reis nostre sire me fist sun haut seruant
De
Cantorbire aueie l  arcediachené E de
Beuerlei oi idunc la prouosté
Prouendes e iglises pluisurs par le regné
Possessiuns e rentes e autre richeté N  iere del tut si tenues cum tu as ci mustré E se tu uols parler de mun poure lignage
Des citehains de
Lundres fui nez en cel estage
En lur uisnez senz plainte mestrent tut lur eage
Ainc ne quistrent l  autrui ne ne firent damage
Ne furent cum tu diz d  einsi tresbas parage
Qui uoldreit clerement a la raisun guarder
Mielz uient de basse gent e bon estre e munter
Que de halte gent estre e en enfer aler
Les mains honestes menbres deit l  um plus honurer
Sulunc l  apostle e plus d  onur enuoluper Ço ne deureit pas dire huem cristïen letrez
Religius euesques
Mais uus me reprouez
Puet cel estre que i  ere de sens poi aürnez
Qui sun pere hunist pechié fait ço sauez
Fait
Deus
Tun pere honure plus lung ert tis eez
Ne les bienfaiz le rei ne t  estuet pas mustrer A testemonie en puis
Deu prendre e apeler
Qu  en tut le munt ne poi rien plus de lui amer
Mais qu  il laissast les dreiz de saint  iglise ester
Altrement ne puet il seürement regner
Tuz les biens qu  il m  ad fait ne purreit nuls nuncier
Nis s  um les poeit tuz en cent multiplïer
Ne dei io la dreiture de
Deu pur ço laissier
Ne tei ne uoil i  en ço ne autrui esparnier
Ne a l  angele del ciel s  en ço uoleit pechier E se nuls m  araisneit de ço tost li dirreie
Fui d  ici
Satanas ta buche
Deu reneie
Ia
Damnedeu ne place que si hors del sens seie
Que del cors
Iesu
Crist marcheanz estre deie
Ne mis sire li reis seit pris en cele ueie
Quant fui fait arceuesques e
Deu m  i aleua
Tu diz que li regnez encontre ço cria E la mere le rei le desamonesta
Saint  iglise tant cum li lut en suspira
Nel desdist pas li regnes ainceis m  i apela
Se la mere le rei le uoleit desturber
Nel fist pas en apert n  auant nel fist mustrer N  en oï saint  iglise fors sul cels suspirer
Qui a l  onur tendirent quant n  i porent entrer
Unches puis ne finerent de mei al rei mesler
Puet cel estre qu  ensi se uoleient uengier
De mei quant lur curage ne porent auancier
Unkes puis ne finerent de mei contralïer
De la descorde sunt autor e conseillier
uuai celui par ki uient escanles d  encunbrier
Maint engin pur mei nuire souent auant mis unt
Mais la force
Deu est plus fort que il ne sunt
Qui en cest degré m  a aleué ça amunt E
Deus qui est iustise me comande e sumunt
Qu  ariere dos nel mete pur rien qui seit el munt
Ne me tairai de ço que tu uols enpeirier
Ma cause e uols le rei einsi iustefïer
Diz qu  il est tuz dis prez e fu de l  adrescier
Quel adrescement est de tuz dis enpeirier E qu  a nul  amendance ne uolt hum repairier
Innocens orphenins uedues ueiz essillier
Ceaus qui culpes n  i unt hors del païs chacier E maint tolir le lur e forment laidengier
Enprisuner mes hummes e tenir e lïer E esseillier les clers e ne lur uols aidier
Tu ueiz ta mere iglise e rober e tolir
Biens e possessiuns ne la uols maintenir E mei qui sui tis peres qui tu ne deiz faillir
Espees pur ma mort desur mun chief tenir
Qu  a grant paine escapai ainc n  en uolsis fremir
Mais encore fais pis e mult greignur mesprise
Qu  od cels qui mal me quierent as uers mei guerre prise
Encontre
Damnedeu e encontre s  iglise
Mais a celé le fais e en couerte guise
Tu n  en as nule hunte ariere dos l  as mise
Est dunc adrescement de neent restorer
Tut adesseement e pis e pis ourer
Mais le contraire uols puet cel estre noter
Que seruir as feluns a gré c  est amender
Ainceis est ses saetes de sanc iuste eniurer
Mais bien me puez respondre la uerité prouee
Guarder uols ta cotele pur ço n  as puint d  espee N  iert owan se tu puez pur espee donee
Ne faiz cum fist saint
Piere qui dona la colee
Al serf al prince aueit l  une oreille coupee
Tu diz que li reis est tuz prez de l  adrescier
Al iugement del regne ne m  i uoil apuier
De la uolenté
Deu ne purreit nuls iugier
Des terrïenes choses puet l  um a dreit plaidier
Mais les deuines choses couient a
Deu laissier
Bien deureies le rei adès amonester
Qu  entendist a la pes saint  iglise guarder
Tut ço qu  a lui n  apent laissast del tut ester E les proueires
Deu pensast mult d  onurer
Ne deit pas qui il sunt mais ki sunt esguarder
Des dous que i  ai ço diz des cristïens seuré A tort mais tut a dreit as meü le pensé
Car qui ueit le bordel sun ueisin alumé
Il ad poür del suen
La meie uolenté
De ço meüz sereies u tu n  as bien esté Ço sace bien li reis e tu li deiz mustrer
Que cil qui puet les angles e hummes guuerner
Dous poestez suz sei fist en terre ordener
Des proueires est l  une a
Deu deit minestrer
Cil sunt espirital um les deit honurer
Des princes en est l  altre del tut sunt terrïen
Seignur les unt sur els e nostre e alïen
Cremir deiuent lur princes paien e cristïen
Qui tout a nul des ordres rien del dreit ancïen L  ordenement desfait al rei celestïen
Honurer cels ne deit li reis pas desdeignier
Qui
Deus es sainz escriz uolt pur
Deus denuncier
Deus les apele
Deu ço trouum el psaltier
Le prophete fist
Deus sur
Pharaun drecier
Nis mesparler des clers roue
Deus a laissier
Un Gïeu qui aueit per
Moÿsen iuré
Aueit um as proueires pur cel pechié mené
Amenez le as
Deus fait li reis de bunté
De
Deu sunt li proueire
Deu dit e apelé
Car sur les genz sunt mis el liu
Deu e sacré
Ne puet li reis de cels faire nul iugement
Ki lui deiuent e poent iugier ueraiement
Les leures del proueire sunt guarde d  escïent
Li prestre est angeles
Deu ço dit
Pols qui ne ment
Nus iugerum les angeles les genz meesmement A prince terrïen ne uolt ainc
Deus baillier
Les clefs del ciel qui poent lïer e deslïer
Mais as ordenez fait sa poesté traitier
Bien deureies al rei mustrer e esclarier L  ouraigne
Costentin qu  um deit mult eshalcier
Al rei
Constentin furent li proueire encusé E del crime l  en furent li escrit aporté E deuant li en furent li proueire amené
ueant els ad l  escrit el feu ardant geté N  estes par mei fait il ne iugié ne dampné
uus estes
Deu
Iugiez uoz plaiz si cum uus place N  est pas dreiz que nuls huem de
Deu iugement face
Cil fu bons emperere
Deus li duna sa grace
Saint  iglise l  eshauce il ueit
Deu face a face
Li reis deureit ensiure e ses mors e sa trace
De la manace
Deu puet altrement fremir
Qui qu  unques s  orguelist que il ne uolt oïr
Sun proueire e sun iuge lui estuura murir A ço fait
Deus le rei sur le regne establir
Qu  il deit la peis que
Deus nus tramet maintenir
Altrement ne puet pas li reis aueir salu
Pur tute sa grant force ne pur sa grant uertu
Nis se tuit li regne erent par li sul maintenu E ço que i  ai a tei par cest brief respundu
Ai io dit a tuz cels qui sunt od tei tenu
Or uus pri e requier freres par igal guise
Qu  entre nus n  ait enuie descorde ne faintise
Mais en nus seit en
Deu uns quers un  aneme asise
Oiuns
Deu qui nus roue a murir pur iustise
Pur nus ad la bataille uers noz enemis prise
Frere n  ublions pas cel uerai iugeür
Quant uendrunt deuant li e iuste e pecheür A la fin de cest siecle e al deerain iur
Il iugera le munt ia n  i aura poür
Ne de rei ne de prince ne de halt emperur
Tels letres enueierent al saint humme ultre mer
Li prelat qui deueient saint  iglise tenser
Les custumes del regne uoleient aleuer
En sainte mere iglise
Mais li saintisme ber S  en conbati adès e pur li deliurer
Custume n  est pas dreiz bien le poëz ueeir
Kar chascuns riches hum qui
Deu ne uolt cremeir
Alieue sur sa gent custume a sun uoleir
Une custume ad ci la en uei altre aueir
Mais
Deus n  aime custume mes fundement de ueir E mult par est la uie del chaitif humme brieue
Or est chalz or est freiz cume cele eue tieue
Pur ço fait grant pechié cil qui custume alieue
Dunt nuls huem ad damage u ki nul humme grieue
Kar nel puet pas oster la u li quers li crieue
Se li reis
Henris uolt les custumes aueir
Qu  orent si ancesur or uoil dunches saueir
Lesqueles il uolt mielz en sun regne aseeir U celes al
Rus
Rei ki ot poi de saueir U al
uiel rei
Henri ki fu de grant poeir
Li
Rus
Reis ne laissa as iglises neent
Les rentes en perneit l  aueir l  or et l  argent E les clers raemeit
Deus en prist uengement
Al berser fu ocis e fina malement
Li cors en est purriz e l  aneme est en turment E se li reis
Henris ad sa custume enprise E uoille guerreier e clers e saint  iglise
Ainz qu  il en sace mot ert la ueniance prise
Deus ad ia en sun arc certes saete mise L  aneme e le cors ocit fiere est mult sa iustise
Li reis
Henris li
uielz les espuses perneit E a lur dreiz espus del tut les defendeit E pur les mues bestes les hummes ocieit E enuers saint  iglise mainte feiz mesperneit E se sis niés l  ensiut entre lui e
Deu seit
Un mult felun proueire nel poum pas neier
Fist li
uielz
Henris pendre e pur cels esmaier
Ki ne uoleient pas la malueistié laissier E s  um par mesprisun uolt custume afichier
Males custumes funt e mal us a laissier
Or mais larrum ici des custumes ester E de ces treis prelaz que m  oïstes nummer
De lur contienement ne uoil or mais parler
Mes del saint arceuesque uus uoldrai recunter
Qui sis anz demura en eissil ultre mer
Dous anz a
Punteigni li sainz hum suiorna
Mais a clerc ne a lai sun estre ne mustra
Neïs a ses priuez quanque pout se cela
Les eises de sun cors fuï e esluigna E el seruise
Deu ior e nuit se pena
Dunc comença sun cors durement a greuer E les grosses uiandes chous e nes a user E les bons mes se fist priueement embler E sis faiseit as poures en la uile porter
Car si clerc l  en uolsissent sel seüssent blasmer
Mult souent le blasmeient que tel uie meneit
Kar il ert granment fiebles e trop se destraigneit
Les testes a ses hummes ço diseient coupeit
Cacié erent pur lui e se il lur moreit
Ia mais en lur païs un sul n  en reuendreit
Iluec curreit un  ewe de mestier en mestier
La se baignout les seirs pur sa char refreidier A
Willame de
Capes se fist un seir guaitier
Sire uus nus uolez fait il les quers trenchier
Ainc puis ne l  i mena quant l  en uolt castïer
Mais l  une de ses faces idunc li a festri
Si que dedenz la buche tresqu  as denz li purri
Mult grant enfermeté lungement en suffri
Dous osselez l  en traist
Willames sil guari
Pur ço qu  um le seüst amentiueir l  oï
Une nuit quant mult fu penez en oreisun E il fu endormiz uit en auisiun
Entre lui e le rei quil haï senz raisun
Erent deuant la pape en plait e en tençun
Tuit li cardenal erent contre li a bandun E ço li fu auis uoleient li tolir
Hors del chief a lur deiz les oilz e effuïr L  apostolies tut suls le uoleit maintenir
Ki bien cunut sa cause mais nel poeit oïr
Car lur criz e lur noise l  orent fait enroïr
Al consistorie od lui ne remist nuls hum uis
Ocisëur felun li furent dunc tramis
La corune li unt ço li esteit auis A lur espees rese
Bien li ad
Deus pramis
Qu  il sereit en sa cause pur saint  iglise ocis
Uns des conuers as monies ne le m  unt pas nummé
Out mult esté greué de grant enfermeté E out d  idropisie le uentre mult enflé
La mere
Deu priout e iuer e esté
Qu  ele preiast sun fiz qu  il li donast santé
Tant requist nuit e iur la mere al creatur
Qu  ele li tramesist santé de sa dolur
Qu  a lui uint une nuit la dame de dulçur
Dist li que il alast a
Thomas senz demur
Fesist li manïer sun uentre tut entur
Li freres l  endemain al saint humme en ala E en sun escritorie la u il le troua
Pur la pitié de
Deu tant li quist e preia
Que li ber od sa main sun uentre mania E cil li traist par tut la main e demena A beiure li duna mais ne sai quei de fi
Guaires ne demura que li freres chaï
uenim e pureture grant merueille uomi E iut mult lungement
Tuz greilles sus sailli
Par les mains al saint humme de s  enferté guari
Mulz malades guari de sun relief demaine
La fille a un riche humme en deuint tute saine
Qui out esté fieurose mainte lunge semaine N  out el païs nul humme si plain de fieure uaine
Par sun relief n  eüst santé tute certaine
Mais quant li reis
Henris uit bien e entendi
Qu  il purreit remaneir tuz dis a
Punteigni
Ne a lui ne as suens nule rien ne failli E li reis
Loëwis e
Franceis l  unt cheri
Al plus tost qu  il purra l  ostera de cel ni
Custume est ancïene si l  ai oï cunter
Que tuit li blanc abé de ça e de la mer
Chascun tierz an se solent a
Cistaus asembler
Car a celui se deiuent tuit li altre acliner E de trestut lur ordre par sun conseil errer L  an secunt que li ber icel eissil suffri E qu  il out pres dous anz esté a
Punteigni
Li reis qui mult le het ne l  ad mis en obli
Ses briés a cel abé ad tramis dunt uus di
Manda lui qu  il retint sun mortel enemi Iço seüst il bien e pur ueir li mandeit
Que s  il sun enemi plus lunges reteneit E se nul recourier en tut lur ordre aureit
Blancs monies e abez tuz li enueiereit K  en trestute sa terre un sul n  en remandreit
Quant li brief furent lit oiant tuz e mustré
Tuit li altre chaïrent as piez le grant abé
Pur sei e pur tuz ad chascun merci crié
Prient li qu  il ne sueffre que seient deserté
Ne perdent pur un homme quanqu  il unt laboré
Ensemble en unt parlé si unt lur conseil pris
Ne sufferunt qu  il seient en si grant perte mis
Qu  il perdent lur catels e celles e païs K  um destruie les lius qu  il unt a
Deu conquis
Mielz est k  um en face un que tanz hummes chaitis E a lui e as suens uolent mielz purchacier
En altre liu loinz d  els quanqu  il aura mestier
Io crei bien que li reis lur out fait denuncier
Qu  il les fereit tuz fors de sa terre chacier S  il ne faiseient d  els l  arceuesque esluignier
Quant li abes
Guarins ad cel conseil oï K  um uoleit l  arceuesque chacier de
Punteigni A l  abé de
Cistaus fierement respundi
Par noz ordres fait il ne puet pas estre einsi
Que nus chaçum de nus pur ço le
Deu ami
Car
Alissandre pape le nus ad comandé E il a ia od nus pres de dous anz esté
Ne nus aparceümes que fuissum rien greué
Pur lui ne pur les suens ne en uin ne en blé
En altretant de terme n  i out ainc mains guasté
Pur la cristïenté qu  il uoleit maintenir L  a fait li reis
Henris fors del païs fuïr
Ne pur el ne fist l  um le nostre ordre establir
Fors pur les suffraitus aidier e sustenir
Ne ne deuum cestui pur nule rien faillir N  unt pas purquant laissié pur dan
Guarin l  abé
Ne facent qu  el commun conseil ourent troué
Kar li abes
Guicharz ki ainz i out esté
Ert dunc fait arceuesques de
Leons la cité
Car saint
Thomas l  aueit l  apostolie loé
Mais l  abes de
Cisteaus a saint
Thomas manda
Par dan
Guarin l  abé tut ço qu  el brief troua
Que li reis les manace qu  il les desertera
Or li doinst tel conseil pur
Deu li deprea
Que lur seit profitable e de ça e de la A l  arceuesque out um ainceis tut ço mustré
Car si messagier orent a cel capitle esté E orent le conseil oï e esculté
Mult sereit grant pechié fait il dunc a l  abé
Se tant produme esteient pur mei sul deserté
Mais li pius
Iesu
Crist uus sace gré des biens
Que uus e li uostre unt fait a mei e as miens
En uiande e en dras unc ne nus failli riens
Deus me conseillera qui tuz dis m  est prochiens
Qui l  orguillus abat le poure oste des fiens
Sire fet li li abes ne uus en cureciez
Ia pur cest mandement n  en serez esluiniez
Ke uus e tut li uostre a grant plenté n  aiez
Kanke mestier uus est mielz k  ainz ne solïez
Gré fet il uus en sace la diuine pitiez
Al rei de
France ad un cel afaire mustré
Coment li reis l  aueit de
Punteigni osté
Quant li reis l  ad oï
Deu en ad mercïé
Or dunra l  arceuesque s  il l  a en uolenté Ço qu  il li out souent offert e presenté
Car quant il fu de primes d 
Engleterre fuitis
Li reis de
France l  a souentefeiz requis E par li e par autres par clers e par amis
Qu  entur lui remansist el regne saint
Denis
De quanqu  aureit mestier ne sereit point mendis
Mais les offres le rei n  a il dunkes pas pris
Car il cremi forment que li fiers reis
Henris
Ne desist qu  il se fust e alïez e mis
Tut pur li guerreier od le rei
Loëwis
Mais de ses offres prendre ne sera mais eschis
Quant ot li reis de
France qu  ensi l  en chacerunt
Or le purra aueir iuint ses mains contremunt
Deu en a mercïé qui guuerne le mund
Io crei fait il encore que angeles meskerrunt
Pur les monies le dist ki ensi ouré unt
Mais li reis
Loëwis sur sun cheual munta
Prist ses hummes od li a
Punteigni ala
Od le saint arceuesque dedenz capitle entra L  abé e tuz les monies durement mercia
Del honur que li ber entur els troué a
Car mult unt fait ço dit a
France grant honur
De ço k  unt receté entr  els cel bon seignur
Ne uolt des ore mais qu  il aient la haür
Del rei
Henri quis uolt deserter pur s  amur
Or uolt qu  il ait od lui des ore le suiur E dit qu  il le uoldra a
Sanz od sei mener
Quanque mestier li ert li fera tut trouer E a lui e as suens quanqu  il deuront user
Quant li seignur oïrent qu  il s  en deueit aler
De pitié comencierent tut li plus a plurer
Dunc fist li reis a
Sanz ses homes enueier
Tresqu  a
Sainte
Columbe e fist apareillier
Maisuns u li sainz huem se peüst herbergier
Dunc furent apelé sergant e buteilier
Que del suen li trouassent kank  il aureit mestier
Quant li reis
Loëwis fu bien aseürez
Qu  il aureit l  arceuesque en
France est returnez E l  arceuesques s  est de sun eire aprestez A
Sainte
Columbe est od sa maisnie alez
Tant cum il fu od els mult i fu honurez
De
Sainte
Columbe est iuste
Sanz l  abeïe
Qui de neirs monies est e faite e establie
Quatre anz i fu li ber qui en
Deu sul s  afie N  a empeirié de rien ne ses murs ne sa uie A l  abé e as monies plut mult sa conpaignie
Quant ueit li reis
Henris qu  il purra remaneir
Od le rei
Loëwis qui tut sun estuueir
Li troua e as suens de sun demeine aueir
El quer en fu dolenz iel uus di tut pur ueir N  i remaindra s  il puet
Tut i mist sun poeir
Dunc fist sun fil
Henri en
France al rei aler E hume al fiz le rei deuint cumme sis ber
Que il tendreit de lui la terre d  ultre mer
Dunc ueïssez entr  els les beaubelez duner E les chiens enueier e les oisaus porter E as baruns de
France duna tant reis
Henris
Que par granment doner les fist tuz ses amis E tut quida aueir le conseil del païs
Dunc unt entr  els li rei un parlement asis
Qui fu a
Saint
Legier en
Iueline pris
Iluekes sunt andui lïé e aiusté
Qu  il serunt mais amis en estabilité E d  ambes parz i furent li serement iuré
Que nul d  els ne tendreit des ore en sun regné
Nul enemi a l  altre
Dunc s  en sunt returné
Un altre parlement unt a
Turs purparlé
Mais n  i sunt pas
Franceis a cele feiz alé
Car al rei
Loëwis fu pur ço desloé
Qu  il n  aueit el païs castel ne fermeté
Ne sorent que li reis d 
Engleterre ot pensé
Dunc l  a li reis
Henris de couent apelé
Dit que ne li tint pas ço qu  il li out iuré
Sun enemi mortel quant tant l  a receté
Felun e traïtur de trestut sun regné
Li reis dit que d  iço n  i out ainc mot soné
Ne que li arceuesques n  i fu amenteüz E qu  il li out tresbien ses couenanz tenuz
Mais se de felunie fust nuls huem conuencuz E par iugement fust de sun païs eissuz
Qu  en nul liu de lur terres ne sereit retenuz
Quant l  arceuesques ot que chacier le uoldra
Li reis
Henris  de
France  e que tant s  en pena 
Ses briés ad fait escrire  e puis si li manda
Que pur neent s  en peine  ia pain ne li toldra 
Deus l  en durra asez  qui ia ne li faldra .
Car uns huem uint a li qui mult le conforta 
Qui tut sun estuueir  ço dit  li trouera  E a uint homes plus encore qu  il n  en a . E cinc cenz liures ultre de deniers li durra 
Dunt ses altres busoines priuees furnira .
Uns altres li pramist altresi grant honur 
Que ia ne li falsist pur nul humme a nul iur . N  il ne cremi les reis  l 
Engleis ne le
Francur 
Aleman ne Tïeis  ne duc n  empereür .
Mais li buens reis de
France le retint a suiur .
Par un iur quant mult fu penez en oreisun E par deuant l  autel iut en afflictiun 
Cum il esteit a us  od grant deuotiun  S  aparut
Deus a lui en ueire mustreisun 
Si l  apela dous feiz
Thomas  par sun dreit nun . 
En tun sanc  fist li il  m  iglise eshauceras . -
Qui es 
Sire  fait il  qui ci uisité m  as  -
Io sui
Iesu  tis frere .
Tu glorifieras M  iglise par tun sanc  e eshaucié seras . -
Einsi iert a mun uoil   ço respondi
Thomas . E a
Sainte
Columbe un  autre feiz sunga 
Sil me mustra pur ueir cil qui il le conta 
En consistorie estut en plait  ço li sembla  E encontre le rei d 
Engleterre plaida  E li reis durement en cause le greua .
Hylaires de
Cicestre le greua durement 
Gilebert
Foliot de
Lundres ensement 
Li cardenal se tindrent al rei communement 
Si qu  en tute la curt n  out nul maintienement 
Fors de pape
Alissandre  kil maintint sulement .
Mais tant cria uers els  il uers li altresi 
Que tuz fu enroez de la noise e del cri .
Hylaires de
Cicestre en la cause amuï  A l  euesque de
Lundres tute la char purri 
Que par menues pieces tuz sis cors dechaï .
Dunc fist saint
Thomas prendre li reis senz nul demur E escorchier le chief a cutaus tut entur .
Mais li ber n  i senteit anguisse ne dolur  E pur ço qu  il s  en rist  fu li reis en irur . E li sainz s  esueilla  qui fu en esfreür .
En la cause ueïmes l  apostolie afeblir 
Qu  il ne pout l  arceuesque contre tuz maintenir 
Hylaire de
Cicestre ueïmes amuïr E repentir del mal qu  il out fait al martir .
Or se guart cil de
Lundres  ne uienge al dechaïr 
Mais io quit dire ueir de cele decaance 
Petit e petit est uenuz a repentance  E ço est de la char par parz l  amenuissance .
Mais guart sei qu  il en face la pleniere amendance 
Altrement en prendra
Deus la dreite uengance .
Li sainz huem fu sis anz en estrange contree .
Mult aueit dure uie e sufferte e menee 
Neïs a ses priuez l  aueit il mult celee .
Poi i ot  e des lais e de la gent letree 
Fors sul treis  ki il ait sa uie demustree .
Li sainz huem ne fist mie ses seruanz esueillier
Al main a sun leuer  n  al uestir n  al chalcier . A sun premier labur en alout al mustier 
Honestement faiseit le
Damnedeu mestier 
Cel ne uoleit il pas pur altre rien laissier .
Entur midi chantout sa messe chascun iur 
Del tut ert ententifs a seruir sun
Seignur .
Tut le plus del iur ert en un suen oratur 
Dedenz une chambrete  u faiseit sun labur . E fermout l  uis sur sei .
Mes n  ert pas a suiur .
Quant ert entré laenz  dunc iut en oreisun E en plur e en lermes e en afflictiun .
Ne sout nul la maniere de sun mal  se
Deu nun 
Que il faiseit al cors  ne de la passiun .
Del tut esteit li bers en contemplatiun .
De cele chambre isseit a ure de mangier 
Ne mie pur sun cors emplir ne encreissier 
Mais pur ço qu  il uoleit sa maisnie haitier 
Les poures fameillus ueeir e aaisier .
Car sun estre uoleit e courir e muscier .
Le meillur uin usout que il trouer poeit 
Mais pur le freit uentrail eschaufer le beueit 
Car le uentrail aueit  e le cors  forment freit . E gingibre e girofre a puignies mangeit 
Nepurquant tut adès l  euue od le uin medleit . E quant leuez esteit li sainz huem de la table  N  aueit cure d  oïr de chançun ne de fable
Ne de nul  altre chose  s  ele ne fust uerable .
Mielz ameit a oïr del rei espiritable E guarder as escriz qui erent parmenable .
Quant ueneit que li iurs ert en la nuit plungiez  E li liz saint
Thomas esteit apareilliez 
Desus un chaelit qui tut esteit quiriez  D  une cuilte purpointe  d  un poi d  estraim iunchiez  E de chiers linges dras e blancs e delïez .
Dunc ert en oreisun l  arceuesque
Thomas E en afflictiun  tant qu  il esteit tut las  E a la nue terre se culchout en ses dras
Que il aueit le iur  ne changout altres pas .
Ne cunurent sa uie ne li halt ne li bas . D  aspre haire aueit braies  de peil de chieure gros  D  un  altre haire aueit trestut sun cors enclos  E les braz e les chutes e le uentre e le dos .
La uermine i esteit a torkes e a tors 
Qui ne laissout aueir a sa char nul repos .
Encor faiseit il plus al cors mal endurer 
Chascune nuit faiseit sa char discipliner 
As curgies trenchanz e batre e descirer .
Robert de
Meretune en sot le ueir cunter 
Qui saint  obedïence n  en osout trespasser .
Robert de
Meretune sis chapelains esteit .
Mult li esteit priuez  en sa chambre giseit .
Mais quant uint a la mort  e uit le grant destreit 
Dunc a primes gehi  car afïé l  aueit
Qu  en trestut sun uiuant sun estre ne dirreit .
Quant
Robert ert culchiez  e deüst reposer 
Tantes afflictiuns  ço dist  perneit li ber 
Bien le tierz de la nuit ne uoleit il cesser 
Dunc ueneit a
Robert e sil faiseit leuer 
Baillout lui les curgies a lui discipliner .
Quant tant l  aueit batu qu  il esteit tut lassez E de pitié conpunz  d  anguisse tresuez 
Getout ius les curgies od tuz les chiefs nuez . 
Chaitif  faiseit il dunc  pur quei fui unches nez 
De tuz les chaitifs sui li plus mal eürez . 
Mais quant li chapelains s  esteit alez culchier 
Sainz
Thomas nel uoleit encor a tant laissier 
Il meïmes perneit sun cors a depescier  A l  une de ses mains sa char a detrengier .
Poi li fu de la char  tant out le quer entier . E cil
Roberz gehi  quant dut estre confès 
Puis que li sainz reçut del sacrement le fes  K  ainc puis ne fu un iur u nuit qu  il eüst pes 
Que il ne fust batuz cinc feiz u quatre adès  U treis a tut le mains  n  en uolt aueir relès .
Tele uie mena li huem
Nostre
Seignur .
Mais rebainnez esteit al quarantisme iur 
Sa haire remuot pur uers e pur suur 
Un  altre reperneit  qu  il out mis en suiur .
Pur
Deu suffri adès e mesaisse e dolur .
Tele uie mena li sainz huem e suffri  N  a nul humme suz ciel nel mustra ne gehi 
Fors a
Brun sun uaslet  si cum dire l  oï 
Qui ses haires laua e de ço le serui  E
Robert sun proueire  qui les nuiz le bati . -
Mais li honurez reis de
France 
Loëwis 
Endementieres s  est durement entremis
Que il fesist le rei e saint
Thomas amis . L  apostolies i ad souent ses briefs tramis
As concilies qu  il unt de l  acorde entre els pris .
Un parlement dut estre a
Punteise asemblez .
Tresqu  a
Paris en est l  apostolies alez  L  arceuesques i fu  pur qui fu purparlez .
Mais quant li reis
Henris en fu bien acertez
Que la pape i sereit  ariere est returnez .
En
Nuiem le
Rotrout out un parlement pris
Entre le rei
Henri e le rei
Loëwis 
Pur sa besuigne faire l  out pris li reis
Henris . L  arceuesque i mena li reis de
Saint
Denis 
Qu  il feïst  s  il peüst  lui e le rei amis .
Mais li reis d 
Engleterre n  out suing de l  acorder 
Preia le rei de
France qu  il l  en laissast ester
De
Thomas l  arceuesque  qu  il n  en uolsist parler  E il li frea tut quanqu  il uolt demander .  E iel larrai tresbien  fait
Loëwis li ber .
Io ne sui pas de lui ne des suens anuiez  E de lui retenir sui ie tut aaisiez 
Car de sun grant sens est mis regnes enhauciez 
Li uostres suffreitus e forment enpeiriez 
Greignur mestier que io certes en aurïez . 
Quant uint a l  arceuesque li gentilz reis de
France 
Fait il  
De uostre acorde n  aurai ia mes fiance 
Mais ainceis en oi io tut adès esperance .
Car al rei d 
Engleterre truis io si grant bobance
Qu  il ne m  en uolt oïr  n  en conseil n  en oiance .
Alcune feiz uus ai e preié e requis
Que uus remansissiez el regne saint
Denis 
Or uus abandoins io mun regne e mun païs 
Estampes e
Orliens e
Chartres e
Paris 
Del mien e de mes rentes ert uostre estuueir pris .  A
Muntmirail unt puis un parlement eü .
Dui chardenal de
Rume i sunt al rei uenu 
uuillames de
Pauie e dan
Iohans i fu
De
Naples  qui al rei se sunt del tut tenu  E l  arceuesque eüssent uolentiers deceü .
Li reis lur dist que tant se uolt humilïer
Qu  il frea l  arceuesque quanqu  il uoldrunt iugier  E quanque saint  iglise en uoldra otrïer 
Se c  est que l  arceuesques s  i uolsist apuier . 
Si fera  funt li il  ço ne puet il laissier . 
La nuit que l  endemain dut estre l  asemblee 
Iut saint
Thomas a
Chartres od gent qu  il ot menee .
Un  itel uisiun li aueit
Deus mustree
Qu  il sout certainement  sil dist sa gent priuee  A quel chief la parole sereit le iur finee .
uis li fu qu  en un liu il e li reis esteit .
Un mult bel hanap d  or  u doré  li offreit
Li reis  tut plain de uin  e beiure li roueit .
Il esguardout le uin  si truble le ueeit
Que beiure ne l  osout ne prendre nel uoleit .
Quant il ot esguardé le hanap tut entur E uit le uin si truble qu  il en out grant hisdur 
Dous iraignes uit surdre des funz d  une tenur 
Sur l  un ur s  asist l  une  e l  altre sur l  autre ur . 
Ostez  fait il  ne uoil beiure ceste puur . 
Al matin ses priuez e ses clers apela 
Cel sunge que la nuit out sungié lur cunta . 
Bien sai  fait il  coment cest parlement prendra .
Mult beaus offres  fait il  li reis nus offerra 
Mais io nes prendrai pas  car grant engin i a .
Li beaus hanas dorez qu  il me uoleit puirier  Ço erent li bel offre que ne uoldrai baillier 
Li trubles uins  engins qu  il uolt apareillier  E les dous granz iraignes sunt li dui paltenier
Cardenal  qui nus uolent  s  il poent  enginnier . 
Quant il uint al concilie  les cardenals troua .
Li reis dit qu  en ces dous uolentiers se metra  E quanqu  il iugerunt uolentiers ensiwra  E quanque saint  iglise esguarder en uoldra .
Il uit bien les engins e tresbien se guarda .
En ces laz le uoleient li cardenal buter 
Dient que lur esguard ne pet il refuser 
Ne ço que saint  iglise en uoldra esguarder . E dit qu  a saint  iglise ne uolt il contrester 
Ne al rei ne uolt il fors raisun demander 
Mais il ne uolt  ço dit  n  en plait n  en cause entrer 
Tresque li reis li ait fait del tut restorer  E a lui e as suens  e rendre e renformer
Lur chose  ensi cum il la laissierent ester A l  ure qu  il les fist d 
Engleterre turner .
Car dessaisiz ne uolt pur nule rien plaidier . Ço ne uoleit li reis en nul sens otrïer 
Mais a ces dous uoleit qu  il se laissast iugier .
Mais il ne se uolt pas a lur diz apuier .
Ensi s  en departi  n  i pout plus espleitier . -
Un altre parlement out a
Muntmirail pris 
Si fu par l  apostolie e par ses briés asis .
Od les barons franceis i fu reis
Loëwis 
Od mult riche barnage i fu li reis
Henris .
Mult i out grant clergié e mult baruns de pris .
Car de part l  apostolie de
Rume i sunt alé
Danz
Bernarz de la
Coldre  sainz hum de grant bunté 
Li priurs del
Munt
Deu  huem de grant honesté 
Arceuesque e euesque e priur e abé 
Pur faire cele pes . E mult s  en sunt pené .
Saint
Thomas demandeit les dreiz de saint  iglise 
Possessiun e rente que li reis en out prise  E li reis  la custume qui el regne iert asise 
Ses custumes ne uolt laissier en nule guise .
Saint
Thomas ne uolt faire  ço dit  si grant mesprise .
Tant alerent entr  els clerc e lai tute iur 
Que li reis dit  ne quiert mes qu  il en ait honur 
Face li ço que firent as suens si anceisur 
Lui couient que ses genz aient de li poür  E pur ço uolt mustrer e fierté e reidur .
Car felenesse gent a mult a guuerner  E pur ço li couient mult fier semblant mustrer .
Mais se li arceuesques li uolt tut graanter Ço que si anceisur uoldrent as suens guarder 
Lanfrancs e sainz
Ansealmes  ne uolt plus demander . L  arceuesque respunt  ia
Damnedeu ne place
Que il deie tenir chose dunt rien ne sace 
La u il firent bien  dreiz est que il le face  E la u il mesfirent n  en uolt siure lur trace 
Car n  a en cest siecle humme a la feiz ne mesface .
Sainz
Pieres li apostles  que
Deus tant honura
Que en ciel e en terre poesté li dona 
Iesu
Crist sun seignur par treis feiz reneia . E ço ne fereit il pur quanqu  en cest mund a 
Ne ia contre raisun custume ne tendra .
Des custumes ne set  ço dit  nule numer
Que li suen anceisur durent as reis guarder .
Li reis dit qu  a dous cenz les li fera iurer
Cheualiers e proueires .
Dunc respundi li ber
Qu  il li purreit asez des iureürs trouer 
Ne metra saint  iglise en lur serement mais . 
Seignur  fait dunc li reis  il n  a cure de pais .
ueez cum io li faz amur e grant relais  
Dunc unt tuit escrïé l  arceuesque a un fais  E clerc e lai li crient que trop esteit engreis .
Quant l  arceuesque ueit que tuit li curent sure 
Nul ne s  en uolt a lui apuier a cel  ure 
Del quer parfunt suspire e des oilz del chief plure  E prie
Iesu
Crist  qui saint  iglise aüre 
Qu  il ne face tel plait dunt enuers
Deu encure .
Dunc dist li reis
Henris qu  en cels treis se metreit
Des euesques de
France que il en eslirreit  E quanqu  il en fereient qu  il le graantereit .
Dunc li crïerent tuit que asez en faiseit .
Saint
Thomas dist qu  en
France mult produmes aueit  E ço que il ferunt uolt il bien graanter 
Sauf sun ordre  uoldra les custumes guarder .
Li reis iure cel mot en estuura oster 
Par cel mot le uoldreit  ço dist  ensoffimer .
De tutes parz li dient qu  il laist cel mot ester .
Mais li sainz arceuesques idunc li graanta
Que  salue la fei
Deu  les custumes tendra .
Li reis iure les oilz ia cil moz n  i sera 
Car sofisme  ço dit  e grant engin i a . -
Mais ia mais nul engin en la fei
Deu n  aura .
Dunc dist li arceuesques que tut ço li fereit
Que nuls des arceuesques sun rei faire deueit .
Li reis iure les oilz ia cel mot n  i sereit 
Trecherie  ço dit  e engin i aueit . -
Mais ne quiert nul engin qui fait que faire deit .
Li reis dit qu  il ne quiert mes qu  il li face honur 
Face li ço que firent as reis si anceisur 
Que tuz li mieudres d  els fist a tut le peiur .
Dunc respundirent tuit li sage e li meillur
Que li reis dit asez  pais uolt e offre amur .
Quant l  arceuesque uit tuit se tindrent al rei 
Li priurs del
Munt
Deu e
Bernarz del
Coldrei E nis li reis de
France  u il ot greignur fei 
De ses beals oilz plura e se tint tut en sei  
Seignurs  fait il a els  sa uolenté otrei . 
Quant l  arceuesques out al rei tut otrïé E se furent a ço d  ambes parz apuié 
Dunc ad li arceuesques sun capel ius sachié 
Li reis
Henris  le suen  dunc se sunt aprescié 
Qu  en pais s  entrebaissassent e en ueire amistié .
Fait dunc li arceuesques  qui
Deus esteit mult pres  
Sire  a l  onur de
Deu e la uostre uus bes . 
Fait dunc
Gefrei
Ridel  
Ci ad soffisme adès . -
ueire  par les oilz
Deu  fait il  n  a soing de pes . 
Dunc turna sun cheual  si s  en poinst a eslès .
Quant le rei d 
Engleterre en uirent si partir 
Clerc e lai comencierent l  arceuesque a laidir  E dient qu  il out tort  qu  il ne se uolt tenir
En ço qu  ot graanté  e k  um nel puet greuir 
Ne uirent unches pais pur si poi deguerpir .
Tuz perdi les
Franceis saint
Thomas a cel iur 
Par
France l  apeleient felun e traïtur . A l  ostel s  en ala li huem
Nostre
Seignur .
Si clerc furent uers li e murne e en irur  E dient qu  il les a tuz morz senz nul retur . 
Grant tort auez  fait il  io uus tieng tuz pur orbs .
De grant hunte nus a
Damnedeus wi estors 
Car li reis nus soleit demander granz estors 
Apeler traïturs e malueis de noz cors 
Relaissié nus en ad  e tut c  en a mis fors .
Or ne nus demande el mais qu  il en ait honur 
Que tenum les custumes si cum nostre anceisur  E nus li graantames .
Mes ia mais a nul iur N  i auendra pur humme .
Merci al creatur
Que sumes eschapé de si grant desonur  
Dunc fist ses briefs escrire . L  apostolie a mandé
Tut ço qu  il out al rei pur la pes graanté  E pur quei li reis l  a guerpi e refusé E a
Deu de sa pais par couenant osté .
Or li prie e requiert mant l  en sa uolenté . A la
Ferté
Bernart iut li reis cele nuit .
Deuant ses priuez a
Gefrei
Ridel aduit . 
Cestui uoil io  fait il  que uus honurez tuit .
Mielz s  est ui esmerez de l  or set feiz recuit .
Guari m  a par sun sens  li fel ne m  a suduit . 
Quant il se fu culchiez e il s  out purpensé
De ço que l  arceuesque li aueit graanté  E que pur un sul mot l  out ensi refusé 
Dit qu  il est enginniez e que mal a erré 
Car l  arceuesques out faite sa uolenté . E iure les oilz
Deu e uolt bien afichier
Que ia mais a cel puint ne purra repairier .
Tuz ses seruanz ad fait erramment esueillier  E ad fait pur l  euesque de
Peitiers enueier 
Tost uienge a li parler .
Il ne s  i uolt targier . A mienuit ala al rei
Henri parler . 
uus estuura  fait il  a l  arceuesque aler .
Enginniez sui  quant pais ne li uoil graanter 
Car il m  out otrïé quanque soi demander .
Par les oilz
Deu  ia mais n  i purrai recourer 
Or alez après lui  pensez de l  espleitier .
Dites lui qu  or prendrai ço que il m  offri ier . 
Dunc munta li euesques  ne s  i uolt plus targier  E enueia auant sa uenue nuncier .
Quant saint
Thomas l  oï  fist ses sumiers cargier .
El chemin s  esteit mis  ne l  a pas atendu . L  euesque le siwi tut a col estendu  E quant il uint a lui  si li ad respundu
Que ia mais a cel point u il l  orent eü
Ne uendreit pur nul humme  car contre raisun fu . A oreisun ala une feiz reis
Henris A
Saint
Denis de
France .
Mes li reis
Loëwis
Ala a lui parler entresqu  a
Saint
Denis 
Preia lui  pur les sainz que il aueit requis 
Que l  um le peüst faire e l  arceuesque amis .
Dunc furent a
Munmartre li dui rei asemblé .
Un afaire unt entr  els ilueckes purparlé
Qu  il unt en
Iueline a
Saint
Ligier finé .
Dunc l  a li reis de
France dulcement aparlé
De
Thomas l  arceuesque  qu  il fuissent acordé .
Fait li reis d 
Engleterre  
Se tut m  ert adrecié
Qu  il ad mespris uers mei e uers cels de mun fié 
Dunc porrium bien estre  sel loez  amaisié . 
Fait li buens reis de
France  
Se tut ert retraitié  E de ça e de la  n  i aureit amistié .
Laid est qu  entre uus ad si grant enemistié 
Mais d  une part e d  altre seit del tut relaissié 
Que d  une part ne d  altre n  i ait rien calengié . 
Fait li reis d 
Engleterre  
Io m  en met el clergié . 
De
Paris dunc ad un pur les clers enueié .
Quant il furent uenu  si l  a un dit al rei .
Mais li reis d 
Engleterre ne lur dist ço ne quei .
Mais li buens reis de
France ne l  en laissa pas kei 
Dist lui qu  il se menout uers
Deu a grant beslei 
Quant a sun arceuesque ne porte amur ne fei .
Tant li dist li bons reis e tant le bastuna 
Que li reis d 
Engleterre li dist e graanta
Que de tute sa rente la meitié li rendra  E a lui e as suens  de quanque pris en a  E en la curt de
Rume de l  altre se metra . E dit bien e pramet qu  il li fera aueir  E a lui e as suens  senz faille cel aueir 
Qu  a lur besuing l  aurunt tut e a lur moueir 
Pais e amur aurunt de lui e de sun eir .
Fait li reis
Loëwis  
Io li ferai saueir . 
Dunc l  a einsi li reis l  arceuesque nuncié .
Dunc l  unt d  ambesdous parz ensi couenancié .
Fait dunc li reis de
France  
Se uolez l  amistié 
Or n  i ad mais que uus seiez entrebaisié . 
Fait li reis
Henris   N  iert de ma part otrïé 
Io ai iuré  fait il  que ia nel baiserai .
Baisier cent feiz pur mei a mun fiz le ferai  E a lui e as suens pais e amur tendrai E lur possessiuns e rentes lur rendrai 
Ne ia menur amur ne lur en porterai . 
Dunc l  ala li buens reis l  arceuesque nuncier .
Saint
Thomas respundi  poi li fu del baisier 
Mais qu  il li uolsist pais e amur otrïer  E quel peüst trouer d  or en auant entier .
Dunc unt pris altre ior de la pais alïer .
Deiuste
Freteual  uers la
Boce  fu pris
Li parlemenz qui fu pur cele pes asis .
Od les
Franceis i fu li bons reis
Loëwis  E od le suen barnage i uint li reis
Henris E li mielz del clergié d  ambesdous les païs .
Mais le seir  quant il furent a l  ostel repairié 
Si clerc l  unt durement blasmé e enchalcié 
Qu  il ne fait pes al rei e qu  il n  ad d  els pitié .
Maistre
Guntiers l  en a ensement chalengié  E li sainz arceuesques einsi l  en respundié  
Maistre
Guntier  fait il  uus desirez forment D  aler en
Engleterre  ne m  en merueil neent .
Mais n  i aurez esté  ço sachiez ueirement 
Quarante iurs entiers  tut adesseement 
Que n  i uoldrïez estre pur cinc cenz mars d  argent . 
Dunc a li arceuesques l  apostolie mandé
Qu  il out fait uers le rei  coment il out finé .
Or li mande e requiert  pur sa sainte bunté 
Al rei mand que tuit seient si pechié pardoné 
Que l  arceuesque baist en pes e seürté . L  apostolie manda li ber de grant scïence
Que il li comandast  par sainte obedïence 
Le rei baisast de pais  uenist en sa presence .
Madoc bailla les lettres  qui de l  aler contence 
Il les bailla la pape  quant il en out licence .
Erramment fist ses briés l  apostolies escrire 
Manda le rei
Henri  qui d 
Engleterre ert sire 
De pais baist l  arceuesque
Thomas de
Cantorbire E del tut li parduinst e maltalent e ire 
Que
Iesu
Crist li seit de tuz ses pechiez mire 
Rende lui tut le suen  que rien n  en seit a dire E a lui e as suens  quanque il purrunt dire .
Raisun e puissance ad de sa terre entredire 
Ne mie d  une sule  mais de tut sun empire 
Ne puet mais pur nului la iustise escundire .
Par sainte obedïence a mandé saint
Thomas
Que  s  il puet faire pes  qu  il ne la refust pas 
Mais prenge s  en mult pres  ne s  en face puint quas .
Car l  apostolies ert de la guerre tut las  N  eut de tut 
Engleterre qui ualsist un sul as .
Dunc ad fait l  apostolies al rei
Henri aler L  arceuesque
Willame de
Sanz  qui mult ert ber (
De bunté e d  onur n  out en
France sun per )  L  euesque de
Neuers  a la pais enformer  E des altres plusurs  que io ne sai nummer .
Li reis
Henris lur ad pramis e graanté
Qu  il fera uolentiers ço qu  il li unt loé E ço que l  apostolies li aueit comandé . A la pardefin unt asis e purparlé
Que deiuste la
Boche reserunt asemblé . L  arceuesques i uint
Thomas od sa partie  E li reis
Loëwis od mult grant baronie  E li reis d 
Engleterre od riche conpaignie 
Arceuesque e euesque e clerc de grant clergie 
Pur faire cele pais  se
Deus l  ad establie .
Tant a reis
Loëwis rei
Henri enchalcié 
Arceuesque e euesque od cel altre clergié 
Dit qu  or frea tut ço qu  il li unt conseillié . (
Il cremi l  apostolie  qui l  aueit manecié . )  N  i falt  funt il  fors ço que ne l  auez baissié . 
Li reis dit  pur nul humme uiuant nel baisera
Nel puet faire nel deit  serement fait en a  E le rei
Loëwis sun seignur le uea .
Mais contre le baisier tel honur li fera 
Ainz qu  il s  en turt d  iluec  qui cent baisiers ualdra .
Tant se sunt d  ambes parz de l  acorde pené
Li bons reis
Loëwis e euesque e abé 
Qu  ensemble sunt li reis e saint
Thomas alé .
Si tost cum s  entreuirent  lués se sunt encontré  E li reis
Henri l  a  e il li  salué .
Quant d  ambes parz quidierent e clerc e cheualier
Que li reis le uolsist de bone pais baisier 
Fait il  
Sire arceuesque  a uus uoil conseillier . 
Emmi le champ tut hors le mena del puldrier 
Nului n  i apelerent  nuls n  i uolt aproscier .
Tant esturent ensemble li reis e saint
Thomas 
Parlerent d  un e d  el  ore halt e or bas 
Que d  ambesdous parz furent d  els atendre tut las .
Nis dous feiz descendirent ius des palefreiz cras  E dous feiz remunterent  que tuit distrent   C  est gas  
Sun estriu li teneit li reis al remunter  E quant li arceuesques le uoleit refuser  
Nel larrai  fet li reis  a ceste feiz ester 
Mes pere estes en
Deu  io uus dei honurer . 
Grant bien i porent tuit qui ço uirent  noter .
La u parlout al rei saint
Thomas a cheual 
De quisse en quisse sist  souent changot estal  L  une quisse en la sele e l  autre contreual 
Car les braies de haire li firent si grant mal . A grant orguil le tindrent cil qui ne sorent al .
Saint
Thomas e li reis furent mult lungement
Enmi le champ tut sul a estreit parlement 
Un sul n  i apelerent de trestute lur gent .
Tut ço dunt il parlerent ne sai plenierement 
Mais partie dirrai del ueir  mun escïent .
Quant li reis l  out tut sul enmi le champ mené 
Fait il  
Sire arceuesque  mult m  auez demuré 
Car altre conseil m  unt a grant damage esté 
Puis que parti del uostre  ainc puis n  ai amendé 
Ainz en ai mult del mien despendu e guasté . 
Fierement respundi li uerais ordenez  
Sire reis  fait li il  tels conseilz guerpirez  E altres conseilliers d  or en auant aurez 
Tels qui tut uus dirrunt contre uos uolentez .
Ia n  i aura un mot de quanque uus uoldrez . -
Tuz conseilz uoil des ore  fait li li reis  laissier .
Fors sulement le uostre  u me uoil apuier . E nis tut mun reaume uus uoldrai io baillier 
Henri mun fil uus uoil  e la guarde  chargier 
Plain pié de terre n  ai  si m  irai purcacier . -
ueire  fait saint
Thomas  ço deit um bien quidier 
Que laissiez uostre regne  que uus auez si chier  E uoz petiz enfanz  qui de uus unt mestier 
Augiez en altres terres autrui dreiz chalengier  Ço ne uus uoil io pas loer ne conseillier . -
Par les oilz
Deu  fait il  tute la guerpirai  E mun fil e mun regne tut uus comanderai . -
Certes  fait saint
Thomas  ia ne la baillerai .
De terrïene honur mais ne m  entremetrai 
Car trop sui io chargiez de celi que io ai .
Mais se uolez la terre e le regne laissier
Pur le seruise
Deu  e uus uoilliez cruisier  A
Huun de
Beauchamp  cel leal cheualier 
uus lo io uostre regne e uoz fiz a baillier  E io lur aiderai al regne conseillier . 
De multes choses unt entr  els dous desputé
Dunt um ne m  a encore acointié n  acerté 
Ne tut ne puet pas estre en mun liure noté .
De mainte chose l  ad li reis achaisuné  E il aueit le rei durement querelé 
De lui e de ses clers  qui erent eissillé 
Ne de tutes lur rentes n  aueient demi pié 
De ses hummes  qui sunt leidi  pris e lïé 
Nis des petiz enfanz  qui erent dechacié
Od peres e od meres  il n  en aueit pitié .  C  est par uostre mesfait  fait li li reis
Henris 
Qui hors de mun realme en alastes fuitis 
Senz ço que nuls eüst uers uus de rien mespris 
Pur ço uus enueiai e parenz e amis .
Mais tut ert adrecié  quant uendrez el païs . -
Sire  fait l  arceuesque  e de uostre fiz quei 
Que fesistes enuindre e coruner a rei
Par haste e senz nul preu  pur nuissance de mei  -
ueirement i mespris  fait li reis  bien le uei 
Mais bien ert adrecé  se i  amender le dei . 
Fait il  
Des treis que dites  qui si l  unt coruné
Pur tolir la dreiture e cele dignité
La sainte mere iglise de
Sainte
Terneté
Que tuz dis ad eüe par ancïeneté  L  enunctiun des reis  pur uus seruir a gré  
Fait li li reis
Henris  
Ne m  entremetrai mais
De uus ne des euesques  d  or en auant m  en tais .
uostre dreit en pernez  tut quite uus en lais .  D  ambesdous parz diseient qu  entre els dous aueit pais 
Car li reis li faiseit mult bel semblant adeis .
Quant a l  arceuesque out li reis asez parlé 
Un parlement lur ad a
Turs aterminé 
La ert  ço dit  parfait e tut par amendé 
La aura l  arceuesque briés a sa uolenté .
En pes e en amur s  en sunt d  iluec alé .
Li reis li tint l  estriu purquant  quant il munta .
Dunc unt le rei preié  e de ça e de la 
Qu  il baisast l  arceuesque .
Mais il dist nel fera 
Nel uolt ore baisier  serement fait en a .
Quant il uendra a
Turs  idunc le baisera . L  euesque de
Lisewis est dunc a lui alez .
Fait il  
Sire arceuesque  se uus plest  entendez .
uus e le rei ad
Deus par sa grace acordez 
Ci est
Gefrei
Ridel  qui est uers uus meslez 
Or uus en requerum que uus li pardunez . -
Sire euesque  fait il  pur suspendu le sai  E s  il uolt adrescier le mesfait  iol prendrai  E quanque li deurai puis faire  li ferai . 
Fait dunc
Gefrei  
Suffrez  s  il me het  iol harrai  E s  il me uolt amer  fait il  ie l  amerai . 
La nuit que l  endemain dut estre l  asemblee  A treis liwes de
Turs  la u fu purparlee 
Iut saint
Thomas a
Turs ouoc sa gent priuee .
Par
Rotrout l  arceuesque a cele ueie alee .
Par ç  ad la uolenté le rei mult espruuee .
Kar li reis li mustrout defors mult bel semblant 
Pur ço diseient tuit  li petit e li grant 
Que ia mais nel harreit li reis a sun uiuant .
Pur ç  ala saint
Thomas a
Turs la nuit deuant 
Saueir s  i entendist ço qu  en alout disant .
Pur ço s  ala a
Turs cele nuit herbergier E saueir se li reis le uoldreit la baisier .
Mais il ne porta la maaille ne denier 
Ses guages li couint rachater u laissier .
Ne li reis nel baisa  n  il nes fist desguagier .
Forment en fu trublez li huem
Nostre
Seignur .
Ses sumiers fist chargier en la puinte del iur 
Roua qu  il se mesissent erramment el retur .
Li reis estut as estres en cel palais auchur  E uit si tost errer les hummes sun pastur  E après els le uit grant aleüre errer .
Après li fist li reis ignelement aler 
Roua qu  il l  atendist  qu  il uolt a lui parler .
Ainz erra une liwe  qu  il uolsist arester .
Hors ueie esteit turnez pur ses hures chanter .
Desur une uert place unt le rei atendu . E chanterent lur hures  ne sunt pas descendu . E li reis uint a lui  si tost cum l  a ueü .
Li reis e l  arceuesque se sunt entreuenu  E li uns aueit l  autre encontré de salu . 
El nun des treis persones  fait li reis  sumes trei . 
Car saint
Thomas aueit ilueches ouoec sei
Le prelat de
Ruem (
Rotrout ot nun  ço crei ) 
Einsi furent dunc trei  entre els dous e le rei . E lur clerc se teneient ariere en un conrei . 
Reis  fait li sainz
Thomas  mal estes enseigniez .
uus n  estes mie tels cum estre solïez
Al tens que uus serui  ainz estes tuz changiez 
Quant en uostre cité ai mes guages laissiez .
Nel fesist
Loëwis pur enguagier ses fiez . 
Dunc ad li reis surris  ne sai s  i out faintié .
Fait il  
Sire arceuesque  or uus uei mult irié 
Mais or suffrez a tant  car bien ert adrescié .
Altres besuignes m  orent le quer si enlascié 
Ne poi entendre a uus pur terre ne pur fié . 
Quant il orent ensemble  tant cum uoldrent  parlé 
Muntent sur lur cheuals e sunt acheminé .
Li reis ala ariere  il sunt auant alé .
Mais l  endemain se sunt a
Anbaise asemblé 
Par semblant e par diz la se sunt acordé .
Tutes les couenances unt iloec recordees  E li reis les ad bien  oiant tuz  graantees .
Ses lettres a pendant seel l  en ad dunees 
Qui sunt a ses iustises e a sun fil alees .
Richarz
Malban e
Hue li
Clers les unt portees . S  oïr uolez les letres  ies uus sai tresbien dire 
Si cum li reis les fist e diter e escrire   D 
Engleis e de
Normanz
Henris e ducs e sire
Saluz a sun chier fiz
Henri  rei de l  empire .
Saciez que l  arceuesque
Thomas de
Cantorbire S  est a mei acordez tut a ma uolenté .
Pur ço comant que il e tuit  lai e letré 
Li suen qui pur li furent hors del païs alé 
Pais aient  e le lur  - rien n  en seit recolpé  -
Aient plenierement par trestut mun regné  E que li arceuesques e li suen ensement
Tiengent bien e en pes e honurablement E terres e iglises e altre tenement 
Tut isi cum il tindrent treis meis derrainement
Deuant ço qu  il eissist d 
Engleterre od sa gent .
Les plus uielz cheualiers faites dunc asembler E les plus ancïens que uus porrez trouer
El fiu de
Salewode . Ço qu  il purrunt iurer
Qu  a l  arceueschié deie  de tut cel fiu  aler 
Faites a l  arceuesque e baillier e liurer .
Quant les aurez ueües  les letres retenez . 
Mais li sainz arceuesques  qui mult par ert senez 
Comanda que li briés fust escriz e mustrez
Altresi as estranges par tut cum as priuez 
Car del retenir fu li moz forment notez .
Li briés fu a
Ambaise saint
Thomas graantez 
Mais a
Chinun fu puis a ses hummes liurez . L  arceuesques i fu testemonies numez
Qui de l  arceueschié de
Ruem ert chasez .
Par tut les a li reis  tant cum pout  traïnez . D 
Ambaise fist en
France saint
Thomas returner E cum sun messagier en sa besuigne aler . E a
Ruem se durent andui entrecuntrer 
La li dut li reis faire cinc cenz mars aporter 
Dunt il porreit ses detes a cel  hure aquiter .
Car li reis li dut rendre par fine couenance
Quanqu  il out pris del suen e des suens a uaillance 
Ne l  en uolt sainz
Thomas faire nul  alegance .
Mais li premiers deniers est encore en balance 
Li reis l  ad mis encore en mult bele suffrance .
Bien trente milie liures out de l  arceueschié 
Estre tut ço qu  il out eü e purchacié
Des rentes a tuz cels qui erent dechacié .
Car mult furent raienz li humme de cel fié  E li bois l  arceuesque uendu e essillié .
Li humme l  arceuesque en
Engleterre alerent 
Les letres al uiel rei al iouene rei porterent .
Assez firent transcriz e par tut les mustrerent E les plus gentilz hummes del honur asemblerent 
Al rei as iustises ouoec els le menerent . E quant les ourent fait deuant le rei aler  E durent la parole l  arceuesque mustrer 
Il s  alerent seer  n  i uoldrent mot suner 
Pur sun seignur ne uolt nul d  els en place ester .
Faintié uirent par tut  en faintié furent per .
Les iustises le rei firent lunge traïne .
Tute l  arceueschié remest einsi frarine 
Ainz que cil dui eüssent des maneirs la saisine 
Ne remist buef ne uache ne chapuns ne geline 
Cheual  porc ne berbiz  ne de blé plaine mine . A la
Sainte
Marie
Magdalene en esté
Furent li arceuesques e li reis acordé .
Tresqu  a la
Saint
Martin l  unt par respit mené 
Ainz qu  il eüst saisine de sa proprieté 
Tant que
Randulf del
Broc out tut pris e fulré .
Liqueus rendra raisun de ço qu  en ad eü  U li reis u
Randufs  al grant iur irascu 
La ierent coueitus senz fin mort e perdu 
La ne purra nul d  els faire de l  autre escu .
De quanque
Randuls fist  adrecement n  en fu .
Deus adrecera tut  qui tut seit e tut ueit 
Deus est si dreiturels ne poet faire fors dreit  E il het tut malice  e iustisier le deit .
Les iustises erranz ferunt la poi d  espleit 
Cil les iugera tuz qui nuls d  els ne deceit .
Deus  cum par est mainz huem pur le siecle auoglez  N  i est amurs ne fei ne pais ne charitez .
Se tuz les biens del mund aueie conquestez 
Si que mes fiz en fust après mes iurs chasez 
Ia n  en sereie mielz deuant
Deu apelez .
Se i  achat abeïes u haltes eueschiez
Dunt io seie en cest siecle leuez e eshalciez 
Deuant
Deu en serai asprement chalengiez .
Ia de tuz mes parenz n  i serai point aidiez .
Mult achate l  onur quin est a mort iugiez . -
Si tost cum saint
Thomas fu acordez al rei 
De sun fuc li souint  qui petiz ert en fei 
Qui aueit meserré par seignuril desrei .
El païs enueiad sun angele deuant sei 
Qui sa ueie esneast e ostast le fangei .
Iohan de
Salesbire i aueit enueié 
Qui le sene ad tenu mult plenier del clergié  E de part l  arceuesque lur aueit denuncié
Qu  il les asoleit tuz  clers e lais  del pechié
Qu  as escumenïez orent communïé .
Kar ne uoleit baisier clerc ne lai ensement
Qui as
Brokeis eüst eü cumunement .
Ensement ad asols les moines del couent
Qui rien orent eü a cels parchunement 
Les suens uoleit baisier senz enpeechement .
Quant saint
Thomas s  en dut en
Engleterre aler 
Li reis
Henris le dut a
Ruem encontrer 
Si cum il out pramis  faire deniers liurer .
Unes iteles lettres li ad faites porter 
Bien les uus saurai lire  ses uolez escuter  
Henris  reis des
Engleis  des
Normanz ducs e sire 
Saluz a l  arceuesque
Thomas de
Cantorbire .
Loëwis reis de
France  si cum i  ai oï dire 
Ad somuns tute s  ost par trestut sun empire 
uolt aler en
Auuerne pur ma gent desconfire .
Mes hummes uolt destruire e ma terre essillier . E mi ami de
France le m  unt fait bien nuncier 
Auuernaz m  unt mandé que io lur uoise aidier .
Encontre uus dui estre a uostre repairier  A
Ruem  saciez bien que mei l  estuet laissier . E pur ço uus enuei un mun clerc mult priué 
Iohan d 
Oxeneford  qui io ai comandé
Qu  il uus maint el païs . E par lui ai mandé
Al iouene rei
Engleis 
Henri mun fil l  ainzné 
Bien e en pais aiez uostre proprieté . S  il i ad rien mespris de ço qu  a uus apent 
Mes fiz uus en fera aueir adrecement . A mei e a mun fil nouelë un gramment
De uostre demurance  puet cel estre u l  um ment 
Pur ço uus uendreit mielz haster  men escïent .  A
Lokas furent faites tels letres cum ci a .
Li reis
Henris meïsmes les testimonia .
Quant sainz
Thomas les uit  sun eire apareilla 
As
Franceis prist cungié  en
Engleterre ala .
Iohans d 
Oxeneford l  i conduist e mena .
Li trei prelat qui n  orent l  arceuesque point chier .
Mult duterent  quant sorent qu  il deueit repairier . A
Cantorbire uindrent parler e conseillier A dan
Randulf del
Broc  e pur lui enticier
Qu  il deüst l  arceuesque e les suens maistreier .
Dunc firent ses serianz e cheualiers armer  E od els les menerent tresqu  a
Duure sur mer .
Firent les porz cergier e guaitier e guarder 
Que  se li arceuesques i uolsist ariuer 
Qu  il li fussent encontre  prez de lui desturber 
De destrusser ses hummes  de ses coffres cergier 
De prendre tuz les briefs que il pout purchacier A
Rome  ia un sul ne l  en uoldrunt laissier .
Les porz firent issi cil trei prelat guaitier 
Mal encontre uoleient lur pere apareillier . E qu  il fuissent plus fort a la grant felunie 
Dan
Rainald de
Warenne unt pris a compaignie 
Geruais de
Cornehelle  qui dunc ne l  ama mie 
Randulf del
Broc .
Tuit trei iurent le fiz
Marie 
Se l  arceuesque encontrent  il i perdra la uie .
Tut ç  a hum l  arceuesque e mustré e nuncié 
Car si ami l  oïrent  qui l  en unt acointié .
De nule rien purquant ne s  en ad esmaié 
Mais de sun païs out e tendrur e pitié  E des francs qui li ourent en sun eissil aidié .
De sun païs ueeir aueit grant desirier  E des suens ramener od lui e conseillier 
Que li reis
Henris out sis anz fait essillier . A
Witsant est uenuz  ala par le grauier
Pur esguarder l  oré e pur esbanïer .
Li deiens de
Buluigne  -
Milun l  oï numer  -
Est dunc uenuz a lui un message mustrer . 
Sire  fait il  ne uieng passage demander 
Mais de part mun seignur un message aporter 
Le cunte de
Buloigne  qui ça me fist aler . Ço uus mande mis sires que uus bien uus guaitiez .
Mult auez enemis d  armes apareilliez 
Par tuz les porz de la estes forment guaitiez .
Se uus i ariuez  tuz serez detrenchiez U mis en grant fermine e en chartre lanciez . -
Beals fiz  fait sanz
Thomas  bien le puis afichier
Que  s  um me deueit tut par pieces detrenchier 
Ne uoldreie io l  eire qu  ai comencié  laissier 
Ne pur poür de mort ne pur autre encombrier .
Ne turmenz ne perilz ne m  en puet mais chacier .
Trop a pluré m  iglise sun pastur  ço m  est uis 
Qui set anz l  a pluré e les nuiz e les dis .
Mais or requier les miens  se ainc fui lur amis 
Qu  a m  iglise me portent  se n  i puis aler uis 
Se si hastiuement de cest siecle partis . E si faites mes liures ensemble od mei porter 
Se io ainz nes serui dunt se puissent loer 
Pur ma possessiun m  i uoillent honorer . N  um ne puet en la fin a l  umme plus doner
Que ço qu  il plus desire  s  um li uolt graanter . 
Quant l  arceuesque sout  e bien li fu nuncié 
Qu  a
Doure erent li trei qui tant l  unt guerreié 
Les briés a l  apostolie baille un uaslet a pié  U cil trei prelat erent suspendu e lacié 
Comande qu  il past mer .
Cil n  i ad rien targié .
Cil est uenuz a
Doure  les euesques troua .
Lur ures ourent dites . L  arceuesque araisna  
Sire  fait il  la pape  qui m  a enueié ça 
Cum auez deserui  par mei uus salua .
Tenez  lisiez ces letres  k  enueïes uus a .
Hastez uus  la besuigne de
Rome demorez  D  apel e del deuin mestier estes seurez . 
Dunc se turna as dous  
Seignurs  fait il  tenez  I  ai le transcrit des lettres  einsi n  eschaperez 
Qui uus ad de commune ecclesial getez . 
Il lur bailla le brief .
Quant il i unt troué
Qu  il esteient einsi de lur mestier seuré 
De duel e de coruz furent descoluré .
Pur poi
Randulf del
Broc n  out le uaslet tué 
Mais il nel pout trouer  car
Deus l  ad desturné .
Roberz li segretains rest a
Doure ariuez
Pris fu pur ço qu  il n  ot briés del rei aportez E qu  il ert senz congié en
Engleterre entrez
El message ço dit le primat ert alez
Pur sa cruiz aporter contre lui s  est hastez
uient il funt il Oïl fait
Robert ueirement
Funt il
Mais tu deüsses uenir plus sagement D  altre seignur deüsses aueir auoement
Le segrestain unt mis par fiance erramment
Qu  al premier flot irad ariere s  il a uent
La pais le rei
Henri ot saint
Thomas seüre
De raler el païs de raueir sa dreiture
Mais s  ele fust bien clere e senz nule emposture N  eüssent fait as suens desonur ne eniure
Mais conuistre i pout l  un mult tost l  encloeüre
Sainz
Thomas l  endemain en sa nef en entra
Deus li dona boen uent a
Sanwiz ariua
Car l  ariuer de
Doure pur l  aguait eschiwa E a
Sanwiz qui suen esteit se herberga
Mult granz pueples des suens encontre li ala
Mais quant as treis reals fu mustré e nuncié
Qu  il esteit ariuez mult en furent haitié
Od lur hummes se sunt d  armes apareillié
Si cum li trei prelat lur orent conseillié
Dreit uers l  arceuesque unt lur chemin adrescié
Iohans d 
Oxeneford quant il les uit armez
uenir uers l  arceuesque mult en fu trespensez
Car bien sout que fols fu e malueis lur pensez E sout bien que li reis en sereit mult blasmez
Se
Thomas l  arceuesque i fust point mesmenez
Dunc est alez a els qu  il n  en fist targeisun E mustra lur l  acorde del rei e del barun
Dist lur de part lu rei e comanda par nun
Que il ne li fesissent ne as suens se bien nun
Car li reis en sereit retez de traïsun
Dist lur que il alassent a lui tut desarmé
Il mistrent ius lur armes quant ço lur out mustré
uindrent a l  arceuesque si l  unt araisuné
Dient que l  enemi al rei ad amené E l  establissement le rei ad trespassé
Pur dan
Simon l  unt dit qui esteit nez de
Senz
Sin ert arcediachenes uns halz uns beaus e genz E esteit alez la pur ueer ses parenz
De lui uolent aueir li real seremenz
Qu  a lur rei se tendra encontre tutes genz N  en unt pas l  apostolie ne nul altre seuré
Mais sainz
Thomas ne uolt qu  il fesist feelté
Qu  altretel ne fesissent tuit li clerc del regné
Ne li poeient faire rien encontre sun gré
Car des suens out od li mult grant pueple asemblé
Ne uolt rien pur els faire
Dunc s  en sunt returné E li sainz arceuesques ala a sa cité
uolentiers i ala car mult l  out desiré
Li muine e la gent l  unt reçu a grant chierté A grant processiun sunt contre lui alé
Tant cum il uesqui puis sainte uie mena
De seruir sun
Seignur quanqu  il pout se pena
uedues e orphenins e poures guuerna
Dras uiande e sollers e deniers lur dona E trop poi en ueneient a lui ço li sembla
Ne nuls huem de iustise deueier nel poeit
Neïs as clers le rei les iglises toleit
Quis aueient purprises e a cels les rendeit
Quis aueient perdues e al dreit se teneit
Bien sout que pur iustise murir li couendreit
Mais poi après iço qu  il reuint d  ultre mer
Ne uolt pas longement en sun sié demurer
Que il n  alast al rei de la terre parler
Mais ainz i fist un moine en sun message aler
Richar qui de
Doure out l  iglise a gouerner
Le iouene rei aueit a
Wincestre troué
La erent del païs li barun asemblé
Deien arcediachene persones e abé
Par le conseil des treis qui esteient seuré
De comune de gent e
Gefrei l 
Espusé
Sis eglises aueit el regne senz pastur
Pur c  erent asemblé celes genz a cel iur E li prince e li conte e des baruns pluisur
Pur eslire e sortir pastur a cele honur D  iluec durent passer ultre mer senz demur
La durent les persones e eslire e doner
Par le conseil des quatre que m  oïstes nummer N  i uoldrent arceuesque ne primat apeler
Ne pluisurs des euesques que io n  i uoil celer
Ces qu  il sorent qui uoldrent en lealté ester N  i uoldrent pas aueir l  euesque de
Wincestre
Ne dan
Bertelemeu l  euesque d 
Execestre
Le gentil e le buen
Rogier de
Wirecestre
Ne l  euesque d 
Ely qui n  i out cure d  estre A tel sacre ne dut produem metre sa destre
En nul liu ne deit estre euesques ordenez
Tant n  i aura euesques uenuz ne asemblez
Senz conseil del primat ço roue li
Decrez
De treis euesques seit se besuig surt sacrez
Senz comant del primat ne deit estre aleuez E s  um deit el pais nul euesque ordener
Hum i deit les euesques del reaume mander E ceaus qu  um n  i purra aueir ne asembler
Lur message od lur letres i deiuent faire aler
Saueir mun s  il uoldrunt cel sacre graanter S  euesques u prestre est esliz e aleuez U diachenes par prince que il seit degradez E se nul ad tenu seculers poestez E par celes purchast diuines dignitez
Ostez seit de comune e del tut deposez
Io ne uei clerc ne lai tenir lei ne decré E cil qui pis le tienent ço sunt li ordené
Car pur ço que il criement perdre lur dignité
Se sunt del tut suzmis a laie poesté
Quel part que li uenz turt se plessent od l  oré
Ne sunt pas fil
Iesu ainz sunt tuit forslignié N  erent uan s  il poent pur
Deu crucifïé
Mult enuiz perdereient ço qu  il unt enbracié
Ne sunt pas né del ciel n  i unt lur uis drecié
De terre sunt furmé uers la terre enbrunchié
Li euesque deureient tut le munt adrecier
Buen humme deiuent estre buen clerc né de moillier
Bon  ente en bon estoc deit bien fructifïer
En maluais estoc uei bon  ente mal fruchier
Qui maluais arbre aluche maluais fruit deit mangier
Diables ad les princes e les reis auoglez
Cil qui ad maluais pere maluais  est s  eritez
Cil qui ad fieble chief souent est flaelez
Quant li filz fait le pere li ordres est muez
Li ciels est suz la terre n  est un point estelez
Quant li reis fait pastur tel le deit esguarder
Qui il puisse sun cors e s  aneme comander E quant de gré le fait tel qui tost uolt uerser E fait pure esmeralde en plum encastuner N  en uoil altrui que lui iugement demander
Um deit a saint  iglise doner si net pastur C  um li puisse sun chief suzmettre par honur
Saint  iglise est espuse al soueraing
Seignur E s  um done a s  espuse maluais guuerneür A
Deu e a s  espuse en fait um deshonur A
Wincestre est li mes l  arceuesque uenuz
Mais li uis de la chambre li fu mult defenduz
Car de clers e de lais fu dutez e cremuz
Qu  il n  aportast tels briés u n  eüst pas saluz E par quei alchuns d  els ne fust dunc suspenduz
Li messagiers parla mult enseignïement E dist qu  il n  aportout nul malueis mandement
Li primaz aime mult e le rei e sa gent
Tant ad fait que il out le iouene rei present
Parfunt li enclina e parla humblement
Thomas li arceuesques fait il de
Cantorbire
Legaz del sié de
Rome primaz de tut l  enpire
Salue rei
Henri qui d 
Engleterre est sire
Asez l  auez par altres
Sire reis oï dire
Par mes lettres purquant le uus ai fait escrire E pur ço que io uoil que par mei le saciez
Que mei e uostre pere qui ert uers mei iriez
Que
Deus li pius nus ad par sa grace amaisiez
En concorde e en pais e en amur lïez
Mais pluisurs en i ad qui en uei coreciez E me uolent uers uus mesler e mal tenir E l  amur e la pais desfaire e enuanir
Dient que io uus uoil la corune tolir
Mais einsi m  aït
Deus qui tuit deiuent seruir
Si me doinst
Deus la ioie celestre partenir
Cum io pluisurs reaumes od cel que uus auez
uus uoldreie aueir ia par ma char conquestez
Si que mis sancs i fust en partie wastez
Mais si que io n  en fuisse de
Deu achaisunez
Si m  aït a la fin la sainte
Ternetez E coment uus quereie ne mal ne deshonur
Qui io tienc e dei faire pur rei e pur seignur E de tut le reaume e eir e successur E qui i  aim sur tuz hummes en fei e en amur
Senz mun seignur le rei qui me mist en l  onur
Mais de c  est en mun quer grant amerté asise
Que ne uus ai el chief la corune d  or mise
Sulunc la dignité de nostre mere iglise E pur ç  ai par mes lettres uostre bunté requise
Que puisse a uus parler d  el d  iceste mesprise
Bien aueit cil
Richarz sun message conté
Mais ses conseilz aueit al iouene rei loé
Qu  il n  at a l  arceuesque a cele feiz parlé E danz
Gefreiz
Ridel li ad dit e iuré
Que li uielz reis l  en ad sun curage mustré
Il ne uolt pas qu  il deie a cel humme parler
Qui le uolt del reaume s  il puet deseriter
La corune del chief e tolir e oster
Dunc fist a l  arceuesque dous cheualiers aler
Thomas de
Turnebug en oï l  un nummer E
Iocelins i est de part le rei uenuz
Tuz les recez le rei li aueit defenduz
uiles burcs e chastaus mar i sereit ueüz
Ia ert li arceuesques tresqu  a
Lundres meüz
Alout parler al rei A
Suerc est descenduz
Coment fait saint
Thomas auez me desfïé
Nenal fait
Iocelins mais ço uus ad mandé
Li reis
Car trop auez enuers lui meserré E leis e us uolez oster de sun regné
La corune tolir al iouene coruné
uus menez par sa terre les cheualiers armez E clers d  estrange terre el païs amenez E auez ses prelaz de lur mestier seurez
Or uolt li reis
Henris que uus les asolez
De ço e d  autres choses granz torz fait li auez
Dunc respundi li ber ne s  i uolt pas plus taire N  est pas dreiz fait lur il ne nel ui ainc retraire Ço que li plus halz fist plus bas peüst desfaire
Parkes ço que la pape fait conferme e fait faire
Nel puet plus bas de lui par dreit metre en repaire
Dunc li unt respundu a uoiz li forssené
Se uus ne faites ço que li reis a mandé
Il en aura tut dreit mult iert chier comparé
Tut cest conseil aueient furni e aturné
Li trei prelat qui erent de lur mestier seuré
Mult dulcement idunc lur respundi li ber
Se l  euesque de
Lundres uoleit a lui aler E cil de
Salesbire e uoleient iurer
Al dreit de saint  iglise e a la pais ester
Il en uoldra grant fais sur li prendre e porter E al conseil le rei s  il se uolt apuier E al conseil l  euesque de
Wircestre
Rogier E as autres euesques a qui deit conseillier
Al honur l  apostolie les uoldra bel traitier E en humilité e mult li erent chier
Fait li dunc
Iocelins
Quant en ço uus tenez
Que les prelaz le rei asoldre ne uolez
Or uus defent li reis ses burcs e ses citez E uiles e chastals que mar i enterez
Faire uostre mestier a
Cantorbire alez
Quant ne puis fait li sainz par ma parole aler
Paroses e eglises conseillier e guarder
Ne puis pas mun mestier faire ne celebrer
Par iteles paroles entendi bien li ber
Qu  il deueit par martire hastiuement finer
Dunc comanda a
Deu qui des bons est saluz
Les
Lundreis e la cit
Puis s  en est reuenuz
Maint miracle a fait
Deus la u fu descenduz D  auogles de contraiz e de surz e de muz
De leprus cui reuient e santez e uertuz
Comandé s  est a
Deu e puis s  en returna
Enz emmi le chemin la u il mielz erra
Es uiles e es burcs les enfanz conferma
Del cheual descendi la u hum les porta
En nul liu de seruir
Deu grief ne li sembla
Deu serui uolentiers N  i estuet alumer
Par tut la u s  estut as enfanz confermer
Les chapeles poum qu  i sunt faites trouer
La fait
Deus cius ueer surz oïr muz parler
Leprus munder les morz e reuiure e aler
Einsi s  en repaira saint
Thomas a sun sié
Tant cum uesqui se tint puis en s  arceueschié
La u il uit les poures en a eü pitié
El seruise
Deu s  a iur e nuit traueillié
Bien saueit sun martirie si l  aueit denuncié
Mais le iur de
Noël quant il out sermuné
De saint  iglise aueit
Robert del
Broc seuré
Qui l  autre iur deuant li eut fait tel uilté
Qu  il li eut sun sumier de la coue escurté E altres qui aueient enuers lui meserré
De l  euesque de
Lundres ra al pueple mustré
De cel de
Salesbire
Iocelin l  unt nomé
De celui d 
Eurewic qui par s  auctorité
Out sustrait a l  iglise de
Sainte
Terneté
Des reis l  enunctiun e si grant dignité E de
Randulf del
Broc qui l  out forment greué E out maint de ses hummes souent enprisuné
Dunc ad maudit tuz cels par qui out mal esté
Del rei e qui a tort li aueient meslé E qui le meslereient mais a sun auoé
De
Iesu
Crist fait il seient il tuit maldit
Dunc a geté aual quant il out cel mot dit
Desur le pauement la candeille en defit
Que lur memorie seit ostee de l  escrit E il mis hors del regne u li bon sunt eslit
Rogier del
Punt l 
Euesque quant uit e entendié
Qu  en escumengement fu mis e en deuié
Ne uolt uenir a dreit ne n  a merci prïé
Car mult out felun quer e gros e surquidié E li diables out dedenz lui pris sun sié
Mais li autre prelat e si dui conpaignun
Gileberz
Foliot e
Iocelins par nun
uoleient repairier a satisfactiun
Faire a lur arceuesque e dreiture e raisun
Bien conurent entre els tute lur mesprisun
Mais cil del
Punt l 
Euesque les ad fait meserrer
Contre
Deu e raisun e drecier e aler
Compaignuns uolt aueir al malice mesler
Cele ueie fait il uus pri laissiez ester
uostre religiuns ne uus face turner
Il uus porreit mult tost turner e deceueir
Mais i  ai dis milie liures en mun tresor d  aueir
Ainz les despenderai tuz ço saciez pur ueir
Que io ne face tut l  orguil
Thomas chaeir
Ne porra pas grant force encontre mei aueir
Or passerum la mer irum al rei de la
Qui nus a maintenu encore tresqu  en cha E nus e nostre cause contre lui maintendra E s  en uus ne remaint tresbien l  acheuera
Se uus le guerpissiez sauez que il fera E s  a sun enemi uus turnez e pernez
Ia n  aureiz mais s  amur tant cum uiure porrez
Ne sa grace a nul iur ia ne recouerrez E dirra que raisun fuiez e trespassez E uoz possessiuns si dreit uus fait perdrez
Que porrez uus puis faire U irez mendïer E s  al rei uus uolez tenir e alïer
De quei uus porra plus
Thomas contralïer
Mis uus ad en sentence qui ne uus puet lïer
Car a nule uerté ne se puet apuier
Tant les ad enchantez qu  od sei les fist aler A la nef sunt uenu e entrerent en mer
Rogiers del
Punt l 
Euesque n  i pout sun quer celer
Thomas
Thomas fait il mar m  i faites passer A uostre chief ferai mal cheuez aturner
Mais si tost cum il furent de la mer essawié
Le brief a l  apostolie unt al rei enueié
Par quei lur mestier eurent e perdu e changié E quant li reis le uit mult out le quer irié
Ses mains feri ensemble e se plainst senz faintié
En sa chambre en entra d  ire desculurez
Dit qu  il ad malueis hommes nurri e aleuez
En malueise gent est sis pains mis e guastez A ses dolurs ne part nul de tuz ses priuez
Mult aueit tuz les suens par ses diz esfreez
Funt il
Que s  a li reis si fort a dementer
Se il ueïst ses fiz u sa femme enterrer E trestute sa terre ardeir e enbraser
Ne deüst il tel duel ne faire ne mener S  il eüst rien oï bien le deüst mustrer E tut ço que l  um ot ne deit um maintenir
Tuz ses comandemenz sumes prez de furnir E chastals e citez brisier e asaillir E perilz de nos cors e des anemes suffrir A tort se plaint de nus quant nel uolt descourir
Uns huem fait lur li reis qui a mun pain mangié
Qui a ma curt uint poures e mult l  ai eshalcié
Pur mei ferir as denz ad sun talun drecié
Trestut mun lignage ad e mun regne auillié
Li duels m  en uait al quer nuls ne m  en a uengié
Lués en comença tute la curt a furmïer
Eaus meïsmes enpristrent forment a auillier E le saint arceuesque forment a manecier
Par fei s  en comencierent pluisur a alïer
Que la hunte le rei hasterunt del uengier
Mais li trei conpaignun quant il furent passé
Tut dreit a
Bur alerent
La unt le rei troué
Al pié li sunt chaü merci li unt crïé E deuant lui se sunt mult griefment desmenté E en plainte e en lermes unt grant duel demené
Dunc ad li reis
Henris mult changié sun semblant E roua les euesques drecier en lur estant E comanda a dire de quei funt duel si grant L  arceuesques
Rogiers aueit parlé auant
Qui mult seut mal mesler e deriere e deuant
Sire
Reis fait li il bien deuum doluser E iel puis si cum si e dire e demustrer
Mais a ces altres dous ne puet nuls huem parler
Qu  en sentence nel facent e gesir e ester U
Thomas les ad mis puis qu  il uint d  ultre mer
Tuz cels ad mis
Thomas en escumengement
Qui a uostre fiz furent a sun corunement E cels qui consentant en furent ensement
Dunc n  en sui io pas fors fait li reis erramment
Par les oilz dunt
Deus uit car iel uoil e consent
Sire fait l  arceuesques quant uus estuet partir A la greuance od nus mielz le poum suffrir
Il fait de saint  iglise uoz francs hummes eissir
En escumengement uoz euesques gesir N  a ço ne se uolt il encore pas tenir
Puis qu  il fu el païs uenuz e repairiez
Par uostre terre uait de granz genz espeisiez
Cheualiers e serianz d  armes apareilliez
Maine e crient qu  il ne seit autre feiz essilliez
Quiert aïdes par tut qu  il seit plus esforciez
Nus ne nus plaignum pas ne n  en sumes greué
Que nostre aueir auum despendu et guasté E en uostre seruise trauaillié e pené
Pur ço que uus auum serui en lealté
Mes que nus ne seum de uostre amur seuré
Mais de ço qu  il nus ad a tel tort demenez
Comme maluaises genz huniz e defamez
Se uus en faites el n  en serez mais blasmez
Mais or atendez tant qu  il seit aseürez
Bien e tut choiement uengier uus en purrez
Le brief a l  apostolie fu auant aportez
Qui out ces treis prelaz de lur mestier seurez
En oiance fu liz e de tuz escutez
Dunc fu li mautalenz tutes parz enbrasez
Saint
Thomas maneciez e forment uergundez
Li iurs de
Noël fu cel an par uendresdi
Mais le iur de la ueille ço fu par un iuesdi S  asembla cil concilies e li
Deu enemi E aueient iuree la mort al
Deu ami
Lui quiderent abatre mais il s  en sunt huni
Dunc iurerent sur sainz e entre afïé sunt
Qu  en tuz les lius del siecle u trouer le purrunt
Par desuz le mentun la lengue lui trarunt E les oilz de sun chief ansdous li creuerunt
Ia mustier ne altel ne tens n  i guarderunt
La chambre de
Bur a estrange destinee
Mainte dure nouele a souent escultee
Rainilz i fu
Harald par serement donee L  ost d 
Engleterre i fu del
Bastart afïee E la mort saint
Thomas afïee e iuree
Tut li mielz de la curt se sunt entrafïé
De faire e de furnir cele grant cruelté
Mais en mun liure n  erent ne escrit ne nomé
Quant par amendement lur ad
Deus pardoné N  erent par mun escrit el siecle uergundé
Tant furent espiré del felun susduiant
Tut li mielz de la curt e tut li plus uaillant E tut li plus sené e
Engleis e
Normant E sunt alé as porz cha li un la alquant
Diepe e
Winchelesé
Barbeflué e
Witsant
Tuit uolsissent passer s  il peüssent la mer
Pur guaitier tuz les porz d 
Engleterre e guarder
Que nuls huem ne peüst en
Engleterre aler
Qui seüst l  arceuesque cel afaire mustrer
Par quei il s  en peüst fuïr ne desturner
Puet cel estre s  il fuissent a cel  hure passé
Il eüssent fait el qu  il n  unt puis demustré
Mais a cele feiz n  orent bon uent ne bon oré
Ne
Deus nes haï tant qu  en ço fuissent troué
Ne diables n  out pas en els tel poesté
Mais cil quatre felun e li
Deu enemi
Pur lur maluaise uie furent de
Deu haï
Hue de
Moreuile
Willaumes de
Traci E
Reinalz li fiz
Urs e li quarz altresi Ço fu
Richarz li
Brez sunt de la curt parti
Rogiers del
Punt l 
Euesque les aueit conueiez E a faire le mal les ad mult enticiez
Par
Thomas est li regnes trublez e empeiriez S  il esteit mort ço dit tut sereit apaisiez
De quanqu  il en ferunt prent sur sei les pechiez
La cause e tuz les moz lur a dit e formez
Qu  il unt puis l  arceuesque en sa chambre mustrez A chascun des quatre ad sessante marz donez
La fu li iustes sancs uenduz e achatez
As Gïeus est
Iudas li coueitus alez
Cil firent saint
Thomas ocire e detrenchier
Qui deüssent al bien le rei mielz conseillier E de la male ueie turner e raueier E cels en deit hum plus blasmer e chalengier E li reis les deureit de sei mult esluignier
Nes deit pas apresmier se il bien se repent
Car lur conseil li fu a mult grant damnement E mult en est blasmez de ço qu  a els s  entent E il l  unt conseillié tuz dis a sun talent
Conseil a uolenté ne uait pas lealment
Li dui des quatre sunt a
Doure mer passé
Dui a
Wingelesé
Ne furent desturbé
Pur nef ne pur passage pur uent ne pur oré
Tut lur est auenu selunc lur uolenté A
Saltewode sunt uenu e asemblé E dan
Randulf del
Broc fu encontre els alez
Al chastel les aueit conduiz e ostelez
Les cirges fist estaindre c  um i out alumez
Lur conseilz tute nuit unt tenuz e menez
Cil qui i peut entrer fu del conseil priuez
Al iur furent d  entur li cheualier mandé
Qu  après uenissent d  armes bien prest e aturné
De la besuigne faire le rei tut apresté E dan
Randulf del
Broc l  aueit ainz comandé E encontre cels furent par ban tut asemblé
uenu sunt al quint iur de la
Natiuité A
Cantorbire cil quant gent orent digné
En l  endemain que furent
Innocent decolé
Que
Herodes ocist par sa grant cruelté
Car es enfanz quida murdrir la
Deïté D  entur furent somuns seriant e cheualier
Pur la hunte le rei d 
Engleterre uengier S  um uolsist l  arceuesque desturner ne mucier
Que l  iglise uolsissent l  endemain asegier E de fu enbraser e tute trebuchier
Li prouoz fist par ban par la cité huchier
Que que il ueïssent u oïssent nuncier
Nuls ne petiz ne granz ne s  en osast drecier
Si cum chascuns aueit sei e sun aueir chier A la besuigne fuissent le rei tut prest d  aidier
En la curt l  arceuesque uindrent li enragié
Tut dreit deuant la sale sunt descendu a pié L  arceuesques aueit a cel  ure mangié
En sa chambre seeit od sun priué clergié
Nis li sergant s  esteient des tables ia drecié
Li quatre sulement sunt en la sale entré E uns archiers
Randulf qu  il unt od els mené
Mais le seneschal unt deuant els encontré E il uint encontre els tresqu  al pié del degré
Il a els e il lui baisié e salué
Li seneschals esteit de la contree nez
Bels cheualiers e granz riches e bien feffez
Al mangier out serui e puis s  esteit dignez
Puis esteit en la chambre a l  arceuesque alez
Sire fait il un poi se uus plaist m  entendez
Par uostre conseil uoil
Sire fait il aler A la curt nostre rei e iluec suiurner
Car del rei ne des suens n  estes mie bien cler
Pur ço n  os mie bien entur uus demurer
Que li reis ne m  en hace e uoille achaisuner
uuillames fait li il buen congié en auez
Ne uus uoil retenir quant aler i uolez
Dunc s  en esteit partiz e uint sur les degrez E les quatre reals i aueit encontrez
Par lur comandement est en la chambre entrez
Sire fait il laenz sunt quatre bacheler
Des cheualiers le rei
Mais nes uolt pas numer
De part le rei
Henri uolent a uus parler L  arceuesques respunt
Faites les enz entrer
Erramment les ala
Willaumes amener A un conseil se sunt tuit li quatre apuié
Deuant saint
Thomas sunt asis dreit a sun pié E li archiers s  asist deriere els el planchié
Mais n  unt pas saint
Thomas salué n  araisnié
Ne l  arceuesques els ki as clers ad plaidié
Io ne sai se li bers le fist a escïent
Qu  il nes uolt saluer a l  entrer erramment
Quant ne uoldrent parler qu  entendist lur talent U pur ço qu  il parla si ententiuement
De sun conseil as moines e as clers ensement
Sur sun cute a un moine li sainz huem s  apuia
En sun seant s  asist les baruns auisa
Mais mult pitusement tuz quatre reguarda E si cum alquant dient sul
Willaume i numa E lui sul par sun nun des quatre salua
Dunc se sunt enbrunchié li quatre forsené N  acuillent ses saluz ne ne l  unt salué
Cil qui les conduiseit haï lur salueté E chascuns d  els aueit l  un l  altre reguardé
Dunc s  esmerueilla mult li bers qu  il n  unt parlé
Itels i ad qui dient que
Reinals li ad dit
Quant tuit li trei se turent faintement
Deus t  aït
Dunc deuint li sainz hom plus uermeilz quant ço uit
Que nen est escarlate que l  um d  autres eslit
Car bien sout qu  il out dit cel mot par mal affit
Li reis fist dunc
Reinalz auches irïement T  a mandé d  ultre mer par nus ueraiement
Paroles
Di ses uiuz oïr priueement U tu les uiuz oïr oiant tute ta gent
Li bers lur respundi
Tut a uostre talent
Mais al uostre funt il
Mais as uoz fait li ber
Dunc en unt comencié entr  els a estriuer
Dunc ad fait sainz
Thomas en la grant chambre entrer
Tuz les suens fors celui qui fu as uis guarder
Tant qu  il ad entendu dunt uoleient parler
Mais dunc fist sainz
Thomas
Lai me cel uis ester
Les paroles que i  oi ne deit um pas celer
Mais fai me tost chaenz tuz mes clers rapeler
De mun priué conseil nes en uoil pas seurer
Dunc sunt enz reuenu mais nes sai tuz numer S  il ne fuissent ariere isi tost reuenu
Se li felun eüssent arme u cultel eü
Entr  eaus l  eüssent mort car puis l  unt coneü
Nis pur poi qu  il ne l  orent ocis e abatu
Del bastun de la cruiz
Mais
Deus l  ad destolu
Li reis fait dunc
Reinalz t  a d  ultre mer mandé
Qu  il out pais fait uers tei e quite t  out clammé
Tu uers lui ensement mais ne l  as bien guardé
Car n  as pas sagement en sun reaume entré
Mais od uassals armez par ses chastaus passé E ses hummes qui furent a sun fiz coruner E un suen arceuesque qui dut a li aler E dous de ses euesques a cui deueit parler
As escummunïez e fait de
Deu seurer
Les custumes del regne uols abatre et oster E al iouene rei uols sa corune tolir
Or uolt saueir li reis se tu t  en uolz uenir
En sa curt deuant li faire dreit e suffrir I  ai fait fait il al rei quanque li dui furnir
Que riens en seit ariere ne m  en puet souenir N  al rei fait il ne uoil sa corune abaissier
Treis l  en aidereie ainz par dreit a purchacier E en sa terre entrai par sun congié plenier
Ne de rien ne m  en deit mis sires chalengier
Se m  i unt conueié mi humme e mi terrier E de lui estre a dreit sui io tuz aprestez A sa curt e par tut se sui rien meserrez
Mais il m  ad defendu ses burs e ses citez E uiles e chastaus mar i serrai trouez
Saint  iglise ad li reis ses dreiz quites clamez N  est pas de mei la surse de la suspensiun
Mais d 
Alissandre pape e pur l  enunctiun
Del iouene rei qui
Deus duinst sa beneïçun
Pur ço que il le firent a tort e senz raisun E n  en uoldrent uenir a satisfactiun
Mais par uostre purchaz
Reinalz li respundié
Sunt li prelat le rei tut trei escumengié E pur ço uolt li reis qu  il seient deslïé
Que uus les asolez que rien n  i ait targié
Si cum il sunt par uus suspendu e lacié
Ne defent pas fait il ne seit par mun purchaz
Mais de mei n  i aurunt aïde ne solaz
Mais a nostre apostolie uoisent tuit trei uiaz
Car par uiue raisun sunt chaü en ses laz
Sis obedïenz sui sun comandement faz
Funt li fil al
Sathan
Belement manaciez
uus serez mielz guardez que uus ne solïez
Ne uus en fuirez pas cum ainceis faisïez
Ne s  en est sainz
Thomas esfreez n  esmaiez N  en serai par nul humme fait il ia mais chaciez
Ia mais n  iere pur humme fors del païs getez
Coment funt li il dunc pur le rei n  en istrez
Nun fait il de la mer n  iere ia mais trouez N  en istrai pur nul humme ici me trouerez
En ire les aueit cil moz mult enflambez
Ne me deuriez fait il tel message aporter E mis sires li reis est tant leals e ber
Qu  il ne me uolsist pas teus paroles mander
Ne il nes uoldra pas guarantir ne tenser
Si fera funt il dunc bien les osum mustrer
Mult me plaig de ses hummes sainz
Thomas respundié
Qui noz iglises tienent a force e a pechié
Mes hummes unt batuz mun somier escurcié
Mes tuneaus e mun uin tolu e esforcié
Que mis sires li reis m  i out acharïé
Fait
Reinalz
Se li humme al seignur del regné
Orent de rien uers uus mespris e meserré E pur quei ne l  eüstes primes al rei mustré
Qui l  eüst al conseil des baruns amendé
Dunc respundi li sainz si ad le chief leué
Se mei en estoueit testemonies uochier
Reinald ia fus tu la e dui cent cheualier U li reis m  otreia que deüsse uengier
Les torz de saint  iglise
Ies ferai adrescier E mei le couient faire ç  apent a mun mestier
Dunc deuindrent rouent cume feus embrasez
Coment funt li il dunc a uus abandunez
Li reis tuz cels par qui ses filz fu corunez E quanqu  il en unt fait par li fu ço sauez A traïtur funt il nus oiant le tenez
Adès li auez fait e faites deshonur
Nel faz fait sainz
Thomas nel tieng pur traïtur
Ne sa hunte ne quier ainz uoil sa grant honur
Mais la iustise a faire m  otriad d  els al iur
Que
Deus entre nus dous mist concorde e amur
Car io me plains a lui de cels nomeement E il me graanta si l  oïrent dui cent
Que io presisse d  els mun dreit plenierement
De mei ne de mes clers ne s  entremet naent I  en ferai la iustise tel cum a mei apent
Ne puis pas curre a curt a chascune mesprise
Ainz ferai cume prestre la diuine iustise
De cels qui mesprendrunt uers sainte mere iglise
Ci ad funt il manaces
La uengance en ert prise
Se uus n  asoilez ceaus sur qui sentence est mise
Se uus estes fait il de part le rei uenu
Ne serez par manaces plus duté ne cremu
Ici poëz ferir en cest col tut a nu D  un cultel de maalle ne uus ert defendu
Mist sa main a sun col E cil s  en sunt eissu
El i ad que manaces funt il mult haltement E le saint arceuesque desfient bassement E comandent a tuz par ban communement
De part le rei que tuit s  en issent erramment
Car chier le compera se nuls plus i atent E comandent as moines qu  il unt laienz trouez
De part le rei qu  il fust e tenuz e guardez
Car se il s  en fuieit il lur ert demandez
Rendre lur estoura
Dunc s  est li sainz leuez
Lur defiemenz ad entenduz e notez
Tresqu  a l  uis de la chambre les cheualiers siwi
Quant l  orent desfïé car tresbien l  entendi E cria après els
Huge qu  as tu dit
Di
Ne li distrent un mot A tant s  en sunt parti
Mais sun uoil l  i eüssent e ocis e murdri
Sainz
Thomas returna si s  asist sur sun lit
Deuint tels cum s  il fust trestuz en esperit
Iohans de
Salesbire li aueit dunches dit
Sire tuziurs auez nostre conseil desdit
Fors ço qu  auez tuzdis en uostre quer eslit
Que uolez que io face dan
Iohan fait li ber
uostre conseil fait il deüssiez apeler
Quant li cheualier uindrent chaienz a uus parler
Fors achaisun ne quierent de uus a mort liurer
Mais de uostre corine ne uus puet nuls geter
Fait li dunc sainz
Thomas
Tuz nus estuet murir
Ne pur mort de iustise ne me uerrez flechir E pur l  amur de
Deu uoil la mort sustenir
Ne il ne sunt pas mielz apresté del ferir
Que mis curages est del martire suffrir
Fait li maistre
Iohans
Ne sumes apresté
Que uoillum mes encore estre a la mort liuré
Car en pechié gisum e en chaitiuité N  un sul ne uei fors uus qui muire de sun gré
Or seit fait sainz
Thomas a la
Deu uolenté
Endementres s  armerent la fors li cheualier E osterent les cotes ceinstrent les branz d  acier
Car tut uindrent armé chascuns sur sun destrier
Tost furent apresté de grant mal comencier
Asez fu qui l  ala l  arceuesque nuncier
Sire funt li li moine alez en cel mustier
Il chantent ore uespres nes deüssiez laissier
Cil cheualier uus uolent e prendre e detrenchier
Ne me uerrez pur ço fait il rien esmaier
Ci atendrai tut ço que
Deus m  i uolt iugier
Quant se furent armé li quatre bacheler
uunt as uis de la sale mais n  i porent entrer
Car um les out ainz fait après els bien barrer
Dunc comencent as uis durement a buter
Car il uoleient prendre le saint e decolper
Quant ne porent les uis par force depecier
Roberz del
Broc qui sout le mal mult enginnier
Or me siwez fait il seignur franc cheualier
Io uus metrai laienz par un altre sentier
Par deuers la quisine sunt entré el uergier A l  uis de la chambre out un oriol fermé
Dreit deuers le chardin qu  i out maint ior esté
Pur refaire erent dunc abatu li degré E li carpentier erent a lur disner alé A cel oriol sunt li cheualier turné
Par iloec est es chambres
Roberz del
Broc entrez A eschieles i ad les cheualiers muntez
Les ustilz as ouriers qui firent les degrez
Besague e cuignies en unt od els portez
Pur depecier les uis ses trouassent fermez
Quant la gent saint
Thomas les oïrent uenir
Cume berbiz pur lous s  en pristrent a fuïr
Si cume li apostle quant il uirent saisir
La maisnie
Pilate
Iesu qui pur murir
Esteit uenuz el mund pur s  iglise establir N  i remest uns tuz suls de trestuz ses serganz
Fors un poi de ses clers dunt i out mult uaillanz E maistre
Eduuarz
Grim e moines ne sai quanz
Qui pristrent saint
Thomas qui encor ert seanz E atendeit iluec mort e fin de ses anz
Car puis qu  il repaira d  essil d  ultre la mer
Dist il oiant plusurs qui l  ai oï cunter
Qu  il murreit en cel an bien le uolt afermer
Or n  i out mais de l  an que dous iurs a passer
Li tierz ert pres alez u il deueit finer
Nis le iur de
Noël li oï um gehir
Oiant pluisurs qu  i erent pur sun sermun oïr
Ci sui uenuz fait il entre uus mort suffrir
Or ert uenuz li iurs quel couint acumplir E sa uie e sa mort l  unt fait mult halt martir
Nis idunc a la fin de sun sermonement
Ad dit un de ses clers en prophetizement
Alissandre de
Wales oiant mult de la gent
Chaienz ad un martir saint
Alfe ueirement
Un altre en i aurez se
Deu plaist a present
Pur ç  atendi iluec e ne uolt pas fuïr
Car il ert a seür e tuz prez de murir
Quida qu  um ne l  osast el mustier asaillir
Pur ç  atendi iluec ne uolt la mort guenchir
Mais
Deus le uoleit faire en plus bel liu chaïr
Idunc l  en comencierent al mustier a mener
Mais proef par uiue force lur en estut porter
Les uns ueïssiez traire e les altres buter
Mais parmi l  entier mur lur estoueit aler U par les uis fermez s  il uolsissent passer
As altres chambres out une chambre aiustee
Par unt la ueie esteit al cloistre plus priuee
Mais a cele ure esteit a un grant loc fermee
Mult par fu esbaïe la gent chaperunee
Quant il uirent lur ueie tutes parz estupee A l  uis de la chambre est uns des moines uenuz
Le loc prist a dous mains la a
Deus fait uertuz
Quant le loc uolt estuerdre es poinz li est chaüz
Cum se il fust aers a un petit de gluz L  uis ad ouert li moines puis les ad esmeüz
Dunc l  en unt al mustier u uoille u nun mené
Ensement cum la mort atendist de sun gré
Li un i unt saché e li altre buté
Tant qu  il sunt le grant pas dedenz l  encloistre entré
Mais il se sunt dous feiz enz el cloistre aresté
Car si tost cum li sainz peut la terre atuchier E il peut a la terre ses dous piez afichier
Tuz les empainst de sei comença a plaidier
Que me uolez fait il detraire e desachier
Laissiez mei
Dunc l  unt pris e porté al mustier
Quant l  orent al mustier li moine einsi porté
Dunc sunt li cheualier dedenz l  encloistre entré
Les espees es poinz e des haubercs armé E uns
Hue
Mauclerc einsi l  a um numé
Clers ert
Robert del
Broc mult plains d  iniquité
Auant uindrent li quatre pur le mal comencier
Mais de loinz les siwirent quatre altre cheualier
Cil
Hue alad od els e entra el mustier
Cil n  i entrerent pas car li fil l  auersier
Encontrez les aueient el cloistre al repairier
Contre els unt les uis clos des moines li alquant
Ourez fait sainz
Thomas quis ala atendant
Par sainte obedïence fait il le uus comant
Lur uoil lur laissiez faire ciu sunt e nun sauant
Tant cum tendrez les uis n  irai un pas auant
Nuls hum ne deit chastel ne fermeté ne tur
Faire de la maisun
Deu le uerai seignur
Mais nus clerc qui en sumes ministre e seruitur
En deurium adès estre defendeür
Faire del cors escu contre le malfaitur
Les uis ad il meesmes ouert e desbarez
Buta le pueple ariere qui i ert asemblez
Pur ueer l  auenture
Fait lur il
Que cremez
Funt li il
ueez ci les cheualiers armez I  irai fait il a els
Funt li il
Nel ferez
Tresque sur les degrez del
Nort l  unt fait aler A guarant as cors sainz le uoleient mener
Seignur fait il as moines car me laissiez ester
uus n  auez ci que faire
Deu en laissiez penser
Alez la sus el quer a uoz uespres chanter
La maisnie al
Satan est el mustier uenue
En sa destre main tint chascuns s  espee nue
En l  autre les cuignies e li quarz besague
Un pilier ot iluec la uolte ad sustenue
Qui del saint arceuesque lur toli la ueüe D  une part del pilier en sunt li trei alé
Le traïtur le rei unt quis e demandé
Reinalz de l  altre part un moine ad encontré
Demanda l  arceuesque
Dunc ad li sainz parlé
Reinalz se tu me quiers fait il ci m  as troué
Le nun de traïtur sainz
Thomas n  entendi
Mais al nun d  arceuesque restut e atendi E encontre
Reinalt del degré descendi
Reinalz se tu me quiers troué fait il m  as ci
Par l  acor del mantel l  aueit
Reinalz saisi
Reinalz tanz bienz t  ai fait fait li buens ordenez E que quiers tu sur mei en saint  iglise armez
Fait
Reinalz li fiz
Urs
Certes uus le saurez
Sachié l  aueit a sei que tuz fu remuez
Traïtres le rei estes fait il ça en uendrez
Car fors del saint mustier traïnier le quida
Bien crei que sainz
Thomas a cele feiz s  ira
De ço que cil
Reinalz le detraist e buta
Si ad enpaint
Reinalt qu  ariere rehusa E l  acor del mantel hors des mains li sacha
Fui malueis hum d  ici fait li sainz corunez
Io ne sui pas traïtres n  en dei estre retez
Fuiez fait li
Reinalz quant se fu purpensez
Nel ferai fait li sainz
Ici me trouerez E uoz granz felonies ici acumplirez
Deuers l  ele del
Nort s  en est li bers alez E a un pilier s  est tenuz e acostez
Entre dous alteus est cil piliers maiserez A la mere
Deu est cil de desuz sacrez
El nun saint
Beneeit est li altre ordenez
La l  unt trait e mené li ministre enragié
Asolez funt il cels qui sunt escumengié E cels qui sunt par uus suspendu e lacié N  en ferai fait il plus que ie n  ai comencié A oscire l  unt dunc ensemble manecié
Fait il
De uoz manaces ne sui espoentez
Del martire suffrir sui del tut aprestez
Mais les miens en laissiez aler nes adesez E faites de mei sul ço que faire en deuez N  ad les suens li bons pastre a la mort oblïez
Einsi auint de
Deu quant il ala orer
Desur
Munt
Oliuete la nuit a l  auesprer E cil li comencierent quil quistrent a crïer U est li
Nazareus
Ci me poëz trouer
Fist lur
Deus mais les miens en laissiez tuz aler
Dunc l  unt saisi as puinz li fil a l  auersier
Sil comencent forment a traire e a sachier E sur le col
Willaume le uoldrent enchargier
Car la hors le uoleient u oscire u lïer
Mais del pilier nel porent oster ne esluignier
Car sainz
Thomas s  esteit apuiez al piler
Qui suffri mort en cruiz pur s  iglise estorer
Ne l  en poeit nuls huem esluignier ne oster
Mais ore en coueneit un sul a mort liurer
Al piler del mustier pur le pueple saluer
Car cil qui mielz deüssent saint  iglise tenser
La uoldrent e ses menbres del tut agrauenter
Le piler e le chief qu  il sustint aterrer
Icel sanc de pechié couint par sanc lauer
Pur releuer le chief le chief del chief doner
Mais
Deus ne uoleit pas qu  il fust traitiez uilment E sil fist pur prouer cele malueise gent S  osassent el mustier errer si cruelment
Car il n  a si felun entresqu  en
Orïent
Qui en oie parler qu  il ne s  en espoent E maistre
Eduuard
Grim l  aueit forment saisi
Enbracié par desus quant l  orent enuaï
Contre els tuz le retint de rien ne s  esbahi
Ne pur les cheualiers ne l  aueit pas guerpi
Clerc e moine e sergant s  en erent tuit fuï
Maistre
Eduuard le tint que qu  il l  unt desachié
Que uolez fait il faire
Estes uus enragié
Esguardez u uus estes e quel sunt li feirié
Main sur uostre arceuesque metez a grant pechié
Mais pur feirié ne l  unt ne pur mustier laissié
Or ueit bien sainz
Thomas sun martire en present
Ses mains iuint a sun uis a
Damnedeu se rent
Al martyr saint
Denis qui dulce
France apent E as sainz de l  iglise se comande erramment
La cause saint  iglise e la sue ensement
uuillaumes uint auant n  i uolt
Deu aürer
Pur estre plus legiers n  i uolt hauberc porter
Le traïtur lu rei comence a demander
Quant ne porent le saint hors del mustier geter
Enz el chief de l  espee grant colp li uait duner
Si que de la corune le cupel en porta E la hure abati e granment entama
Sur l  espaule senestre l  espee li cula
Le mantel e les dras tresqu  al quir encisa E le braz
Eduuard pres tut en dous colpa
Dunc l  aueit a cel colp maistre
Eduuarz guerpi
Ferez ferez fait il mais idunc le feri
Danz
Reinalz li fiz
Urs mais pas ne l  abati
Idunc le referi
Willaumes de
Traci
Que tut l  esceruelad e sainz
Thomas chaï A
Saltewode sunt li felun returné
De lur grant felunie se sunt la nuit uanté
uuillaumes de
Traci a dit e afermé
Iohan de
Salesbire aueit le braz colpé
Par ço sauum qu  il eut maistre
Eduuard nafré
Pur ço qu  iert desarmez tut premiers le siwi E bien fu coneüz e al uis e al cri
Une cote uert out e mantel miparti
Quant il uit que
Reinalz li fiz
Urs resorti
Dous feiz si cum i  ai dit le saint el chief feri
Mais quant
Richarz li
Brez le uit si abatu E sur le pauement gesir tut estendu
Un poi en bescoz l  ad des autres colps feru
Qu  a la pierre ad brisié en dous sun brant molu
Al
Martire en baise un la piece tut a nu
Que que li felun l  unt feru e detrenchié E del ferir se sunt durement esforcié N  aueit brait ne groni ne crïé ne huchié
Ne pié ne main n  aueit a sei trait ne sachié
Car a
Deu out del tut sun corage apuié E si cum en
Caluaire unt
Deu crucifïé Gïeu qui si fil erent e pur l  umain pechié
La u li forfait erent par iustise adrecié
Unt pur les clers cestui si fil martirizié
La u li mesfait sunt osté e esneié
Hue de
Moreuile esteit ultre curuz
Chaçout le pueple ariere qui esteit suruenuz
Cremi que l  arceuesques ne lur fust dunc toluz
Puet cel estre qu  il s  est en sei reconeüz E de la felunie s  est einsi defenduz
Quant en
Iersalem fu ocis li fiz
Rachel
Li cheualier
Herode la lignie
Ysmael
Ne li seurerent pas del chief tut le cupel
Mais al carnail del frunt retint e a la pel
Que tut a descouert ueïssiez le ceruel E cil
Hue
Malclerc qui après els entra
Sur le col saint
Thomas mist sun pié e ficha
Le ceruel od l  espee hors del chief li geta
Desur le pauement e a cels s  escria
Alum nus en fait il ia mais ne resurdra
Qui dunc ueïst le sanc od le ceruel chaïr E sur le pauement l  un od l  autre gesir
De roses e de lilies li peüst souenir
Car dunc ueïst le sanc el blanc ceruel rouir
Le ceruel ensement el uermeil sanc blanchir
Idunc s  en sunt parti li serf d  iniquité
Parmi l  encloistre ariere s  en erent returné
Les espees es poinz e unt
Reaus crïé
Ainz erent cheualier or sunt uil e hué
Riche erent ainz or sunt chaü en dolenté
Caitif maleüré que est ço qu  auez fait
De
Deu ne de mustier ne tenistes ainc plait
Tant cum li siecles dure iert a uoz eirs retrait
Cil dort qui pur les bestes les beaus hummes desfait
Deus est la sus el ciel e li regnes mesuait
Pur l  iglise del
Nort e en l  ele del
Nort E uers le
Nort turnez suffri sainz
Thomas mort
Pur sa mort l  ad
Deus fait e si halt e si fort
Tuit cristïen li quierent e salu e confort
Les perillez en mer mainë il a dreit port
Dementieres que firent li fil a l  auersier
Cele grant heresie dedenz le saint mustier
Remist
Roberz del
Broc es chambres pur burgier E pluisur altre od lui as cofres depescier
Pristrent dras e ueissele e argent e or mier
Pristrent sun bon cultel qui ualeit une cit E un anel u out un safir mult eslit
Nel dunast pur aueir ainc huem meillur ne uit E un mult riche drap d  un grant purpre samit
Pris i furent si liure e trestuit si escrit E le chalice d  or u li sainz out chanté
Pluisurs feiz sur le deis l  unt brisié e quassé E uestemenz e dras e quanqu  il unt troué
Cuilliers cupes hanas d  argent d  or esmeré E bien seissante liures d  argent tut muneé E tuz ses beaubelez qu  il aueit fait guarder E qu  il ne uoleit pas a tutes genz mustrer
Altres choses asez que io ne sai numer
Ne que nuls de ses hummes ne me sout acunter
Chartres e priuileges tut en firent porter
Les chambres saint
Thomas e les maisuns roberent N  il uoldrent rien laissier un e el en porterent
Les cheuals saint
Thomas tuz ensemble en menerent
Ses hummes e ses clers la u il les trouerent
Pristrent od lur aueir e sis enprisunerent
Einsi grant cruelté ne fu faite unches mes
La u iustise eüst ne en terre de pes
Parkes la u li reis n  en fait nului relès
Car en tut le mund n  a ne de luinz ne de pres
Nul plus grief iustisier qu  il est
Mais io m  en tes
Nis pur les bestes mues fait il mult grief iustise
Les beaus hummes desfaire metre maint a iuïse
Mais
Deus qui les mesfaiz quant il bien uolt iustise
Ne uoleit pas suffrir que uengance en fust prise
Del saint martyr qui fu ocis en sainte iglise
Einsi fu sainte iglise hunie e uiolee
Ne matines ne uespres messe n  i fu chantee
Ne
Deus n  i fu seruiz ne chandeille alumee
Li uis furent fermé al pueple fu ueee
Tut l  an fu sainte iglise einsi enprisunee
Fors sulement dis iurs en failli de l  anee
Quint iur après
Noël fu en prison getee
Quint iur deuant
Noël refu reconfermee E del pueple e des iurs fu la disme saluee E des clers e del rei la bataille finee
Car li bons corunez pur sa gent corunee
Sa corune en dona as armez desarmee
Mult fu espiritaus de sa part la medlee
Quant fist de sa corune escu contre l  espee
Ainc ne lur uolt guenchir pur colp ne pur colee
Mais se il uolsist creire la gent chaperunee
Mult peüst aueir bien sa mort dunc eschiwee
Car en cele iglise ad mult mainte desturnee
De sun gré suffri mort en la maisun sacree
Grant honur l  en ad
Deus en cest siecle dunee
Ainc mais si pute ouraigne ne fu el siecle ouree
Ne qui a si grant bien seit al siecle aturnee
Mais encore ert mult chier al siecle conperee U tost u tart en ert l  ire
Deu embrasee
Car la uengance en est a sul
Deu graantee
Mais la uengance
Deu n  est pas einsi hastee
Qui somunt que la culpe seit encor amendee
Deus ne uolt ne desire que l  aneme seit dampnee
Ne la semaine n  est encore pas entree U la felunie ert e uengie e trouee
Mais de primes en est
Normendie fulee
Car la mort al saint humme i fu ainz purparlee E cil en est guardains de qui la cause est nee E par l  uis dunt quida clore cele baee
Est la ueie desclose e l  ire
Deu mustree
Mais
Deus ad bien le sai cel  ire desturnee
Qu  il aueit al realme e al pueple aprestee
Car li reis
Henris ad del tut culpe clamee
La mesprisun par tut endreit sei amendee E tute sa franchise saint  iglise dunee
Qui dunc ueïst ses clers e ses humes fuïr E neuelz e parenz e mucier e tapir E changier lur buens dras e les maluais uestir
De pitié l  en peüst tute la char fremir
Car n  en i out un sul qui ne quidast murir
Idunc s  en sunt turné li fil a l  auersier
Lié e balt e ioius de lur grant enconbrier
Puissance lur doinst
Deus del mesfait adrescier
Mais ia mais ne serunt nullui amé ne chier
Fors sul a cels qui sunt del mesfait parçonier
Tost furent esfremi e uiel e iuuencel
La nouele espandue del saint martyr nouel
Qui giseit el mustier ocis sur le quarrel
Li moine en recoillirent le sanc e le ceruel E a sun chief le mistrent en poz hors del tunbel
Deuant le grant autel fu li cors sainz portez E de moines e d  altres fu tute nuit guardez
Receüz fu li sancs qui en est degutez
En l  endemain en est a
Cantorbire alez
Uns niés
Randulf del
Broc
Roberz ert apelez
Ussier le rei esteit e fu bien coneüz
Ne li furent les portes ne nul des uis tenuz
Car pur le rei esteit e dutez e cremuz
Des cheuals saint
Thomas a pris dous des plus druz
Quant a ses clers esteient bien les lur ad toluz
Car li clerc saint
Thomas od tute s  altre gent
Esteient chiés les moines fuï a saluement
Od cheuals e od el
Ne lur ualut neent
Brokeis perneient tut par tut a lur talent E ses clers e ses homes e tindrent fermement
Fait
Robert
La terre est uoide del traïtur
Qui uoleit la corune tolir a sun seignur
Traitez deüst bien estre a mult grant desonur
Getez en un putel u en greinur puur
De
Deu n  aueit cil guaires a cel  ure poür
Grant almosne est fait il que li fels est ocis
Ne fu ainc si buens faiz a faire mais enpris
Se sainz
Pieres eüst uers le rei si mespris E i  i fuisse uenuz par le cors saint
Denis
Mun brant nu li eüsse tresqu  el ceruel asis
Dunc comanda as moines qu  il presissent le cors E sil muchasent si nel ueïst neirs ne sors U uilment le fereit traire a cheuals la fors U depecier par pieces ia n  en sereit estors
Geter en un putel e as chiens e as pors
Pur ces noueles furent mult li moine esmaié E pur ço l  unt es crutes enterré e mucié
Mais primes unt les dras e le cors tut cergié
Mais ne l  unt pas troué farsi ne encraissié
Mais de saintisme habit e uestu e chargié
Desus les altres dras out d  isenbrun mantel
Blanche pene d  aigneaus senz urle e neir tasel E desuz un surpliz blanc delïé e bel
Desuz une pelice blanche de pels d  aignel N  out uestu uair ne gris ne samit ne cendel
Cist forainz habiz fu de chanoine riulé
Dous pliçuns out desuz qui furent curt e lé
Andui furent d  aignels e fait e aturné
Trenchié furent de lui a culteaus e osté
Puis les ui e bien soi qui il furent doné
Le cors e le uentrail durement freit aueit E de sun mal del flanc achaisenus esteit E pur ço tut adès chaudement se uesteit
Qu  il n  enchaïst en mal par achaisun de freit E que tost rechaufast quant batre se faiseit
La cule e l  estamine out desuz cel li ber
Mais de pans e de mances les out fait escurter
Car ne uoleit al siecle sa uie demustrer
Quant li moine le uirent comencent a crïer
ueez ci le bon moine
Ci le poëz trouer
Après aueit la haire pres de la char uestue
Einsi apareillie que ne fust pas ueüe E les braies de haire plus pres de la char nue
Blanches braies desus de teile chier uendue
Car ne uolt que sa uie fust al mund coneüe
Mais si esteit couerte cele robe cheurine E desus e desuz de menue uermine
Qu  a granz torches i ert par tut e a traïne E sa char guerreout ke merueille esteit fine
Que il poeit suffrir einsi grant discipline
Car mult plus grief martyre suffri tant cum fu uis
Que ne fist el mustier la u il fu ocis
Car erramment transi e en ioie fu mis
Mais cele grant uermine dunt il esteit purpris
Le quiura plusurs anz e les nuiz e les dis
De lui furent li moine e mult dolent e lié
De ço furent dolent quel uirent detrenchié
Mais de sa uie furent quant la sorent haitié
Mais s  eüssent sun cors tut nu a nu cergié
Des curgies l  eüssent troué tut depescié
Car en cel iur meesmes qu  il fu si decolpez
Eut esté saint
Thomas treis feiz disciplinez A grant honur fu dunc es crutes enterrez
Pur poür des
Brokeis que il ne fust trouez
Mais or est par le mund cremuz e honurez
Icil premiers martyres fu en amendement
Des pechiés qu  il out fait iadis seculerment
Encontre les granz aises suffri le grant turment E li secunz martyres fut en saintissement
Car par l  autre uint il a cest derainement s
Dunc unt l  arceuesquié saisie li
Brokeis
Mult feluns arceuesques i aueit mis li reis
Car sulunc ço qu  il furent establirent lur leis
Les proueires faiseient chanter tut sur defeis
Del tut esteit turnee saint  iglise en decreis
Randulf del
Broc fu dunc chief de l  arceueschié
Quanqu  il fist e desfist ert par tut otrïé
Les rentes e l  aueir ad al rei enueié
Ia mais tut cil denier n  ierent bien enpleié
Quant sunt de felunie conquis e guaaignié
Quant cil denier serunt despendu e alé E en maluaisses genz e en guerre guasté
Maluaisement conquis malement alué
Li dé serunt mult tost sur ambes as turné
Qui unt esté souent sur sines ruelé
Car nuls ne puet aueir en sun tresor fiance N  es
Brabenchuns n  est pas de la fin demurance N  es
Flamencs n  es
Engleis ne en tuz cels de
France
Car en sun petit dei en tient
Deus la balance
Qui met tant cum li plest noz mesfaiz en suffrance
Einsi ert des
Brokeis cum il fu des
Giwius
Qui firent que par els fu ocis
Deus li pius
Car il quidierent perdre lur terres e lur lius
Or sunt tuit dechacié n  unt eritez ne fius
Mult aurunt pis
Brokeis e mult peiurs fedius
Li sainz martyrs dunt uus l  estorie oï auez
La nuit de saint
Thomas deuant
Noël fu nez
Quant um chantout les uespres après uespres leuez E après saint
Thomas fu
Thomas apelez
Quant um chantout les uespres el halt ciel fu portez
Li parreins fu ocis e gist en
Orïent
Car saint  iglise esteit idunc en creissement
Cist fu ocis el
Nort e guarde l 
Occident
Pur s  iglise qui ert tut  en dechaement
Noël e
Iursalem unt parti igalment
Pur la terrestre iglise furent andui ocis
Le celestïel regne unt par lur mort conquis E al seruise
Deu unt tuz les cinc sens mis E tuz les cinc degrez unt muntez e purpris
Tut le mund de dous parz unt en lur guarde pris
Par un marsdi fu nez li sainz huem dunt uus di
Pur ueir de
Norhamtun par marsdi s  en fuï E si passa la mer par un iur de marsdi E repassa d  essil par tel iur altresi
Par marsdi ensement le martyre suffri
Pur ço qu  or tart nus est nouals martyrs donez
Guernes li
Clers del
Punt
Sainte
Mesence nez
uus uolt faire del tens del martyre acertez
Mil anz cent e seissante e diz tuz acuntez I out des que
Deus fu en la
uirgene encarnez
Mult est bien saint
Thomas de
Deu nostre
Seignur E tuz li munz le ueit n  en querrum menteür
Ne fu unches oï des le siecle primur
Que
Deus a humme mort mustrast si grant amur
Mult granz miracles fait pur lui e nuit e iur
En terre est
Deus od nus pur amur al martyr E les morz fait reuiure mutz parler surz oïr
Les contraiz redrescier gutus feurus guarir
Ydropikes leprus en santé restablir
Cius ueer en lur sens les desuez reuenir
Pluisur rei le requierent en dreit pelerinage
Li prince li barun li duc od lur barnage
Genz d  alïens païs de mult diuers language
Prelat moine reclus e maint en poünage E ampolles reportent en signe del ueage
Mais de
Ierusalem est la cruiz aportee E de
Rochemadur
Marie en plum getee
De
Saint
Iame l  escale qui en plum est muee
Or ad
Deus saint
Thomas cel  ampole donee
Qui est par tut le mund cherie e honuree
En semblance de uin e d  ewe fait user
Deus sun sanc par le mund pur les anemes saluer
En ewe e en ampoles fait par le mund porter
Deus le sanc al martir pur les enferms saner
En santé e en signe i fait l  onur dubler
Mais merueille poum e ueer e oïr
Que cil ki mortalment le soleient haïr
Enuers le rei
Henri medler e mal tenir
Ki furent a sa mort purchacier e bastir
Pur merci les ueum ses hummes deuenir
Nis li reis d 
Engleterre ki fu ses enemis
Pur ki sis anz e plus fu eissuz del païs E pur ki maltalent si humme l  unt ocis
Od grant humilité l  ad al quart an requis E li cria merci de quanqu  il out mespris
Al quart an qu  ot suffert li martyrs passiun
Al setme meis de l  an iuinet l  apele l  un E al duzime iur un uendresdi par nun
uint li reis al martir a satisfactiun
Mais pur grant busuig uint a sucurs al barun
Iuste
Cantorbire unt leprus un hospital U mult i ad malades degez e plains de mal
Pres une liwe i ad del mustier principal
La u li cors sainz gist del mire espirital
Qui maint dolent ad mis en ioie e en estal
Dunc descendi li reis iluec a
Herbaldun E entra el mustier e ad fait s  oreisun
De trestuz ses mesfaiz ad requis
Deu pardun
Pur amur saint
Thomas ad otrïé en dun
uint marchies de rente a la poure mesun E a un hospital bien dous liwes de la A herberchier les poures li reis ne s  ublia
Kar de rente a cel liu par an cent sols dona
Beneï seit de
Deu ki al liu le turna
Altrement qu  il nen est e qui l  amendera
Tresqu  a
Saint
Dunestan tut a pié s  en ala A la premiere iglise qu  en la uile troua
Od les prelaz k  i furent el mustier s  en entra E par confessiun sun espirit munda E suffri discipline e sa char chastia
Dunc ad fait le priur tresqu  al couent aler
Preiad lui que fesist les seignurs asembler E quanque il uoldreient entr  aus tuz eswarder
Qu  il deüst al martir e faire e amender
uolentiers e de gré le uoldreit graanter
Dunc se fist erramment tut nuz piez deschalcier E nuz piez e en langes pur sa char castïer
En une chape a pluie u soleit cheualchier
Tut contremunt la uile ala par le perrier A
Deu se uolt par grief penitence amaisier
Encontre les reis solt um faire glas soner E la processiun encontre els asembler E dedenz le mustier a grant honur mener
Mais tute cel  honur fist dunc li reis ester N  i uolt pas cumme reis mais cum mendifs entrer
Humblement uint a l  uis iloec s  agenoilla
En plur e en preieres granment i demura
En l  iglise est entrez al
Martirie en ala
Dist i confiteor e le marbre baisa
Dunc ala a la tumbe al martyr s  acorda
Quant il out lungement esté en oreisun E iut grant piece en lermes e en afflictiun
En quer contrit del tut en grant deuotiun
Li euesques de
Lundres i ad fait sun sermun
Pur le rei e pur lui dist sa confessiun
Seignur fait li euesques or entendez a mei
ueez ci en present nostre seignur le rei
uenuz est al martyr en amur e en fei
Sa confessiun pure me fait dire pur sei
Si cum io l  ai oïe e pluisur en secrei
Deuant
Deu le conuist e deuant le martyr
Qu  il ne fist pas ocire saint
Thomas ne murdrir N  il nel comanda pas a tuer n  a ferir
Mais il dist tel parole bien le uus uolt gehir
Qui fu cause e matere de l  ocire e murdrir E pur ço que pur lui fu ço cunuist ocis
Est uenuz al martyr culpables e clamis E s  en rent e conuist e forfait e chaitis
Al seint crie merci de ço k  il ad mespris E de l  adrescement s  est tut en uoz los mis A ceste saint  iglise rent tut sun tenement
Ambure a l  arceuesque e a tut le couent
Franchise dignité einsi plenierement
Cum ele ad en nul liu en cristïene gent E tut si cum ele out ia ancïenement
Or uus requiert li reis trestuz communement
Priez le ueir martir ki ci gist en present
Que del tut li pardoinst e ire e mautalent
Car mespris ad uers lui e culpable se rent E uenuz est ici pur faire amendement
Que par uostre preiere e par uostre oreisun
Par pure penitence e satisfactiun
Puisse l  amur conquerre del pretius barun
De terre dis liurees dune a ceste mesun
Od les trente liurees dunt uus fist ainz le dun
Quant li euesques out sun sermun partraitié
Li reis
Henris li ad quanqu  ot dit otrïé
De tut mautalent l  ad li couenz relaissié
Si li unt graanté ço qu  il lur out preié E li priurs l  en ad pur le couent baissié
Li reis
Henris idunc de tant s  umiliad
Que par s  umilité en plur tuz les turnad
ueant els il meïsme sa chape desfublad
En une des fenestres de la tumbe musçad
Le chief e les espaules le dos abandunad
Mais il ne uoleit pas la cote uerte oster
Ne sai s  il out la haire que il ne uolt mustrer
Dunc se fist as prelaz primes discipliner
Plus de quatre uint moines i fist après aler
Tendrement ueïssiez les plusurs d  els plurer
Li euesque de
Lundres tint el puing le balei
Reguarda le cors saint e reguarda le rei
Saint
Thomas ueir martyr fist idunc oez mei
Se de
Deu ies si bien cum l  um dit e iel crei
De cest pecheur aiez merci que io ci uei
En fei e en amur oï li sainz cestui
Qui li out fait al siecle souent mult grant ennui E or l  aueit requis pur sei e pur altrui
Li martyrs uit les quers e del rei e de lui
En ueire repentance furent salué andui A saint
Thomas dona li reis en acordance
Bien quarante liurees de rente a remanance E a sa fiertre faire or pesé en balance
Mes mielz ama asez la ueire repentance
Que il ne fist
Angou u
Engleterre u
France
Li eueske de
Lundres aueit le rei feru
Cinc cops pur les cinc sens u
Deu ot offendu
Icil de
Rouecestre le raueit puis batu E cil de
Boxeleie li abes ki i fu E de chescon des moines a treis cops receü
Quant li reis
Henris fu batuz e castïez E par amendement a
Deu concilïez
Sun chief ad trait a sei e se dresça en piez
Lez un pilier s  asist a la terre entaiez N  i fu suz lui tapiz ne oreillier culchiez
Salmes e oreisuns tute la nuit chanta
As hummes saint
Thomas sun coruz parduna
La surur saint
Thomas merci quist e cria E en adrescement un molin li dona
Bien ualt dis mars par an la rente qu  ele en a
Tute la nuit entiere en oreisuns ueilla
Ne pur necessité del cors ne se leua
Tresque après matines
Idunches se dresça E par tuz les alters aorer s  en ala
Al martyr uint ieün n  i but ne n  i manga
En la puinte del iur fist la messe chanter E trestuz enboez de tai se fist heser
Ainc pur nului ne uolt faire ses piez lauer
De plus repentant prince ne uus puet nuls cunter
Mais al martyr requerre dut il trop demurer
Par quaranteines sunt li pechié espeldri
Après quarante meis li reis suratendi
Se quarante semaines oüst suraconpli E puis après i fussent creü quarante di
Pris  en fust la uengance tut pur ueir le uus di E quant la quaranteine des meis fu trespassee E des semaines fu la quaranteine entree
Lués fu de tutes parz
Engleterre troblee
Se saint
Thomas n  eüst la face
Deu muee
En l  une de ces treis fust l  ire
Deu trouee
Or ad
Deus parduné al rei sun maltalent
Car en cel iur maïme qu  il fist l  amendement
Parti li quens de
Flandres de la mer od sa gent
Qui uoleit
Engleterre del tut metre a neent
Pris fu li reis d 
Escoce l  endemain ensement
Normendie ert bien prof destruite e confundue E l  ost de
France i ert tresqu  a
Ruem uenue
Tute
Engleterre esteit a sun duel esmeüe
Le ciel orent guerpi pris s  erent a la nue
Mais li pius
Deus aueit la poure gent ueüe
Ne uoleient aueir sur els rei si puisant
Ainz uoleient aueir entre els un alaitant K  il peüssent detraire ça e la cum un gant
En cele lealté furent par tut nuisant E lur grant felunie courirent par l  enfant
Ne poeit pas li enfes le regne gouerner
Plus lealment del pere nel poeit nuls guarder
Pere e fiz sunt tut un qui dreit uolt esguarder
Cil qui uoldrent le fiz del pere deseurer E le fiz e le pere uoldrent deseriter
Mais or conseil le rei qu  il lest a saint  iglise
Si cum il ad pramis e dreiture e franchise
Ses francs hummes ait chiers temprez seit en iustise
Ne seit d  umme pur beste del cors uengance prise A chascun lest sun dreit e seit senz coueitise
Mais io sai bien le quer lu rei e sa maniere
Il ad a gouerner une gent pauteniere S  ele aueit liu e aise l  aguilun ad deriere
Qui tute lur larreit a bandun la riuiere
De porcs e de berbiz uoidereit la bruiere
Se
Normanz nel cremeient
Engleis e
Angeuin E
Bretun e
Waleis
Escot e
Peiteuin
Mult aureient tost fait tut le regne frarin
Mais quel semblant qu  il face il prendra bone fin
Un  auisun oï mustrer maistre
Fermin
Ainz que sainz
Thomas fust ocis el saint mustier
Grant processiun uit aler lez le clochier
El senestre reng uit saint
Thomas cheualchier E un clerc luinz de lui mais nel solt entercier
Le rei de l  altre part desur un grant destrier
Une corune d  or out a la croiz pendant
Cil la porta mult halt ki ala tut deuant
Une uoiz unt oïe desus en l  air criant
Qui a la croiz metreit gemmes e or luisant
Corune d  or aureit el ciel a parmenant
La uoiz fu bien oïe
Sainz
Thomas l  escuta E s  il puet a nul sens a la cruiz ateindra
Car corune del ciel durement desira
Sur un grant cheual fu e cele part ala
Mult gemmes e mult or esmeré i posa
Lungement après ço s  est li reis purpensez S  il n  auient a la croiz mult en ert uergundez
Sur un grant cheual fu a la cruiz est alez
Mult i mist pures gemmes e or ki fu prouez
Mais n  i mist mie tant cum li bons ordenez
Idunches s  en ala li clers repurpensant
Coment i auendra mais la uint cheualchant
Mult i aueit mis gemmes e mult or reluisant E mult bien i auint mais n  i mist mie tant
Cum li uns des dous fist ki offrirent auant
La processiun uait li munz est en decurs
Li plus i uunt a pié car poi beent aillurs
Sainz
Thomas li martyrs nus face ueir sucurs
Mais io uus di pur ueir uncor uendra li iurs
Li reis larra pur
Deu les seculers honurs
Car nuls ne seit qu  il ad en sun quer enbracié
Mais la muableté le truble de sun sié E si enfant ki sunt de sens poi esforcié E li dit
Merlin l  unt durement esmaié
Li fol espositur l  en unt pi aueié
Car li fol conseil furent uers
Bretaigne forgié
Par ki fut enfrenez e bien pres mis a pié
Or guart coment l  eglesse i aueit l  or culchié
Plus de treis feiz e treis ad ia nidifïé
Del tierz ni d 
Engleterre ad oü sun quer lié
De celui e des altres se
Deu plaist s  esioira
Mais ia de cele eglesse li reis mar dutera
Ia mais en altre liu ne nidifiera
Car sa plume ad perdue ia ne recouera
Mais encor guard la terre kar grant mestier en a
Mais bien sache li reis e io pur ueir li mant
Si fiz erent produme e forcible e uaillant S  il se tienent ensemble plus en erent puissant
Mult les criendrunt
Engleis
Peiteuin e
Normant E tels en plorera qui or s  en uait riant
Tant cum s  entre amerunt e li fiz e li pere E il dui amerunt e la broiz e la mere
Tant cum tendrunt ensemble li enfant cume frere E li reis ert sur els e reis e emperere
Ki metlera la salse mult la beura amere
Deu pri e le martir que i  ai serui maint iur
Qu  il mette pes el regne e tienge en bon  amur E le pere e le fiz e la broiz e l  oisur E lur doinst ioie e uie senz change de seignur E lur mette en curage que me facent honur
Guernes li
Clers del
Punt fine ici sun sermun
Del martir saint
Thomas e de sa passiun E mainte feiz le list a la tumbe al barun
Ci n  a mis un sul mot se la uerité nun
De ses mesfaiz li face li pius
Deus ueir pardun
Ainc mais si bons romanz ne fu faiz ne trouez A
Cantorbire fu e faiz e amendez N  i ad mis un sul mot qui ne seit ueritez
Li uers est d  une rime en cinc clauses cuplez
Mis languages est bons car en
France fui nez L  an secund que li sainz fu en s  iglise ocis
Comenchai cest romanz e mult m  en entremis
Des priuez saint
Thomas la uerité apris
Mainte feiz en ostai ço que io ainz escris
Pur oster la mençonge
Al quart an fin i mis E ço sacent tuit cil qui ceste uie orrunt
Que pure uerité par tut oïr purrunt E ço sacent tuit cil qui del saint traitié unt U romanz u latin e cest chemin ne uunt U el dient que io contre uerité sunt
Or prium
Iesu
Crist le fiz sainte
Marie
Pur amur saint
Thomas nus doinst la sue aïe
Que rien ne nus suffraigne a la corporal uie E si nus esneium de seculer folie
Qu  al muriant aium la sue conpaignie
Amen
Ici fine la
uie saint
Thomas le
Martyr 