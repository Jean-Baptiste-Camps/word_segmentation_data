
Ici a nostre comencement de cesti tretis nous dirrons ainsi
En noun de
Pier et
Filz et
Seint
Espirit amen
En noun de la glorius
Trinité trois persons et un soul
Dieu omnipotent creour de monde qu  est et a esté et sanz fin regnera de qui uient toute grace sapience et uirtu faiceons priere a luy deuotement que luy plese de sa graunde mercy et grace toutz qui cesti liure regarderont ou enrememorunt ensy abuuerer et enluminere de le rosee de sa haute sapience qu  ils purront auoire soueraigne grace et sen naturel d  apprendre a parlere bien sonere et parfitement escriere douce francés qu  est la plus beale et la plus gracious langage et la plus noble parlere aprés latyn de scole que soit en monde et de toutz gentz melx preysé et amee que nulle autre
Quare
Dieux le fist si douce et amyable princypalment au l  onore et louange de lui mesmez
Et pur ce que homme est le plus noble et le plus digne creature que soit en sicle et que
Dieux a ordigné d  estre soueraigne et maister dez toutz autrez creaturs et choses que sont desoubz luy ie commencerai a declarere et pleinement determinere de lui et dez lez membres de son corps et des autrez chosez que lui apperteignent ou aueignent
Et sachés que sicom dit le sage que homme est diuisé en douzse partiez au manere et guise dez .xii. signes de ciel que lez gouernent et lez signez ont grante seigneurie et dominacione dez lez membrez suisditz quant la lune serra en ascun d  eaux acordé a son membre
Et uoilés sauoire que homme est arbre bestorné c  est a dire l  estok ou le trunc et lez racinez quelez sount uersé contremount et la summitee ouesque lez branchez en auale
Ainsi est la test d  omme qu  est la plus haute et principale partie de lui qu  est rasemblé a l  estok d  une arbre et lez chiueux au lez racines
Et fait a remembrer qu  il en a beucope dez membres come le front auant lez orailez lez oiles lez palperes lez surcillez le ueu clere lez chiueux les chiueux resursilez auxi en la test est la kakenel et le colle derere la uisaige deuant ou est le nees lez narez le tiendrone lez faucez lez iouez les liuerez desus et desoubz qu  enclosent lez dentz enuirone le bouche ou le palet amont la lange lez gingiuez et la hanapele ou lez templez le ceruel le fosselet le gorge la gargalet l  ou moun alyne est passant ausi enmy la teste amont le griue
Est auxi le pis ou le pectrin le uendone lez espaulez le blasone lez asselez lez bras lez coubtes lez mainez lez diez la palme lez unglez lez ioyntes le pectrin les mamels lez coustes lez costés le dos lez ossez le uentre le chyne l  umbil le penyl le uit lez cuilons le cul le hanche lez nagez lez esquissez lez genulez lez iambes la garete l  assure lez peez lez keuylez lez artilez la plante de pee le talone le ceruele le gargate le corps le coer le foy le pulmone lez splene lez boelx et le stomac lez ueyns lez nerfes la rate le feel lez reignouns lez reynez la uescie et la peel
Ore ie uous diuisaray lez chocez necessaries a homme et la manere de parlere
Fait le seignour de l  hostel a un dez cez esquiers ou uadletez tout ainsy
Me faitez uenire deuant moy mon garderobre
Ditez luy qu  il ueigne tantost
uoluntrez moun seignour a uostre comandement
Et puis le uadlet s  en irra a garderobre et luy dirra courteisment tout ainsy
Sir
Dieu uous esploit
Ou
Dieu uous auance
uous estez bien uenu beu sir
uoilez uous rien que ie puisse faire
Oil dea mon seignour uous comanda d  a luy uenire tantost quar ie sçay bien se uous demurrez gairez il serra bien marry de uous
Et pur ce uous n  arestez mye mez auancez uous sur uostre chymyn
Sauez uous rien qe luy plest
Nonyle ueraiment mez ie pense que uous en irrez ia adez deuant myday pur achatere dez darreez a l  oueres de moun seignour
Donqes uiendra le garderobre a son seignour en quanque il se poet hastiere et quant il serra uenu il luy dirra tout ainsy
Mon seignour que uous plest il
Guilliam pur tant que ie ne su my bien purueu de mesnage et d  autres chosez bosoignablez qu  apparteignent a mon estat quant a present a cause que ie su nouelment uenu a cest hostel primerment ie uoil que uous faites uenir ciens le quarreour ou le ioinour pur apparailler ioindre ou faire lez aes de mon lit et puis aprés de boter lez peceaux et paille de furment dedeins lez aes et puis aprés que uous en alés a le tapecer et que uous achatez de lui pur la sale un grant doser ouesque lez tapetez bankers et quarreaux
Auxi que uous m  achatez de chaiers fourmez sciellez tables aes un table pur hanaps brichets basyns chaufours un euar pendaunt
Et pur le pantrie et botrie que uous achatés du payn non pas chaufenous mes de bon payne leuee et payn leger auxi beal et blanc com l  en poet trouere en tout le monde et quatre tonelx de bon uyn uermaile trois tonelx de maluesyue cinque tonelx de blanc et deux tonelx de romney et ce de meillour que poet estre troué ent tout ce pays ici
Auxi que uous achatez poz de peautur et d  argent cuillers d  argent goblés piecez d  argent madrez terrens ueirres cuteulx bien trenchantz chargeours platez escuilez saucers salers pur seil et chaundlers de fin argent
Auxi que uous en alez a mercer et achatez de lui costiers de sengle wostede pur ma chambre un lit entier de soy parce et un autre de drape d  or c  est a ssauoir testre cillour curtyns et couerlit ouesque lez autres appurtenancez com blanketz lincheux quiltez longes coissons orillers un sarge et un large canuas de chemure
Auxi ie uoil que uous achatez dressours poz d  aresme paillez chaudrons troipiés aundirez greiles hasties lechefris de fere crokes sufflers tenels barels cackez ou tables cuues cuuels tynes tynels gates et bolenges de stamyne
Auxi que uous m  achatez une bone seel bien apparaillé ouesque toutz lez appurtenance c  est a ssauoir freyne mors de freyne cheuestre peutrelle culere seingle estruez et auxi un paire dez hoseux et un pair d  esporons
Auxi ie uuil que uous en alés a un drapere et achatez uous de lui dousze uergez de blanket dys uergez de drape noire et atant de uert .xxiiii. uergez de sanguyne et atant de tanney uiolet et buret .uiii. uergez de mustre de uillers et de melley et atant de rouge et parce et .ui. uergez de bon scarlet
Auxi que uous m  achatez du mercere un drape entir de fin soy rouge et un autre de bon wostede parce .xxx. aulnes de drap de
Raynes et atant de tresbone teel
Et quant uous en arrez trestout ainsy faite uous lez porterez a la garderobe et la lez taillerez trestout en manteulx taberdes longez purpointz surcotez cotes hopelondez chaperons oué longez cornettez et corsetez et ce en le meilour maner et façone que uous sauez ou purrez deuiser sauant ce que ie uuil que lez auantditez draps de
Raynez et de teel soient gardez et estorez pur en faire lincheux chemesez et brayez et que uous en ordeignés grande cope dez cousterers ou taillandres que sauent bien oeurer et ignelment coustre et que lez coustures soient bien et fort couseez si que nulle defaute ou faucetee ne purra ia estre troué en lour bosoigne quar il lour serra grande hontee se lez coustures fuissent tost aprés decouseez pur defaute de bon ouerage
Auxi ie uuil que uous en alez a cordewaner et uous achaterés de luy .ui. pair de salers escolettez quatre paire de solers eschorchez et partusez et cinque pairs solers oué deux noeux pur mez charetters
Auxi ie uuil que uous m  achatez un tonel de uernage pur ma propre bouche contre le fest de
Pasches floris prochein que uendra quar lors ie frai un graunt mangerie
Meintenant ie uous dirrai coment un homme chiuachant ou chymynant se doit contenere et parler sur son chymyne qui uoet aler bien loignez hors de soun pais
Et primerment le seignour parlera a son uadlet deuant son aler ainsi
Ianyn uenez ça
Mon seignour ie ueigne a uous en tout quanque ie me puisse hastier
Ou auancer
Donque dit le sir
ua mesnez mez chiualx a forges pur ferrer s  il en est meistre et qu  ils en eient de bons ferres et fortz et bien forgez
Moun seignour il serra fait a uostre commaundement
Et puis le uadlet s  en ua a forge ouesque lez chiualx et fait le comandement de son seignour
Et quant il serra reuenu de forge le seignour luy parléra tout ainsy
Ianyn as tu fait
Oil uraiment mon seignour
Ou si
Oil mon seignour tresbien a point
Ou si
Oil sir a uostre congé certez ie l  ay fait
Ore ua tost et lez dones de feyn d  aueyn et du payn quar si tost que i  ay desiunee ie me chiuacherai deuers
Parys et par auenture ie ne reuendray pas en grant piece a cause que i  ay beaucope a fayre la
Guilliam ou estez uous
Mon seignour ie sui ci
Alez uous tost a la cusyne et demandez de le cusyner ou de le keu se la uiande soit unquor prest
Et puis il s  en ua a cusyne pur surueir et esgarder que tout soit prest
Et en le meen temps le seignour s  en irra seier aprés qu  il aura lauee sez mains
Donques lui seruiront sez escuiers et uadletz de mut bone uiaunde mes primerment lez salers du seiel cuillers et longez culteux trenchantz et lez trenchours serront apportez a table et puis aprés le pain et le uin et auxi la seruoice s  il en i a point
Donques ils lui seruiront al primer cours dez soupez graas dez bons herbes ou de gruel enforcé s  il soit en esté et s  il soit en iuer dez choulx de porré ou d  autre bons herbez oué la larde ou autrement la uenosone
Et aprés lui seruiront de grande chare come de boef motone porc et ueel et puis de gelyns poullez et pullettz poucyns musserons estornelx roitelx pestiez en graunde pastez
Et a la second cours ils lui seruiront dez chapons rostez et dez ouez gaars oyselons et auxi dez ans anattz madlardez de riuer cignes heirons couerlons grues bitors plouers perdris griuez quailez colombez pugions mauis alloues rassinolez chardons feusantz uidecok chalaundres uerders mosengez musengez begasez blaretz chardurolez arundeez oues rosers cicoignez pouns et de toutz autrez oseux sauage et domastez que l  en poet auoir forspris lez oseux rauenous que ne sont pas tresbons a mangere com agas kaues cornails corbels frus salamandrez hulotz uel huetz soris chaux escoufles spreuers cercelers faucons et esgles
Et puis aprés ils lui seruiront de furmage poires pomez cerices et noes
Fait le seignour aprés qu  il aura assés mangé
Oustez la table tost et alons a chiual
Et
Ianyn ua seller
Morel mon chiual mez gardez uous bien de lui q  il ne uous morde point
Et aprés l  amesnez deuant le huis de la sale qar la ie monterai a chiual
Aprés uient le seignour et se monte a chiual et quant il este montee il s  en chiuache sur son chymyn et dit
uraiment mez amys ie ne fu meulx montez et arraiez cez trois anz passés que ie ne su a present
Dieu merci
Et quant il uendra al but de la uille il demandra le chymyne a une puteuile tout ainsi
Ma commere q  est le droit chymyn uers
Parys
Mon seignour ie uous dirrai
uous chiuacherés tout droit par cest chymyn tanque uous uenez a la crois du pere que n  est mye la quarter d  une leuge de ci
Et un petit d  illeoques uous trouerés une uoillet que s  en ua tout droit uers l  orient si larrez la uoillet et tenerés toudis le haut chymyn tanque uous uenez a un ualey
Et donques uous trouerés au ualey une crois de fust si larrez la crois a la maine droit ou dextre et aurez le chymyn a la maine sinestre
Et puis uous trouerrés bien une leuge de la un grant bois ou il i a grant cope dez larons sicom l  en dit
Et pur ce mon seignour gaitez uous bien d  eux quar ils font beaucope de maulx a ce que l  em dit
Et aprés que uous serrez passé le bois uous en aurez uostre haut chymyn deuers
Parys tout droit deuant uous si que uous ne purrez ia foruoir sinon que uous uuiliez
Ore beale dame me ditez uous quantbien a il sonee de l  oriloge com uous pensez
uel sic
Qu  est ce qu  a sonee de l  oriloge
uraiment mon seignour ie pense bien q  il a sonee unze quar il i a bien une heure passé depuis q  il sona dis
Donques dit le seignour ainsi
Ore ma commere me ditez uous quantbien i a de ci a
Parys
urayment mon seignour il n  y a que dys leugez bien petitz
Purrai ie y estre unquore anoet
Oil uerament mon seignour bien a ease
Donques dit le seignour
Ma commere a
Dieu uous comande
uel sic
Alez a
Dieu
uel sic A
Dieu soiez
uel sic
Dieu soit garde de uous
Mon seignour ie pri a
Dieu q  il uous doint bon encontre et uous garde benurément dez toutz aduersiteez
Lors le seignour chiuache sur son chymyne et comence a chanter la plus graciouce et la plus amerous chaunçon que poet estre en tout le monde tout ainsi
Tresdoulx regarde amerousement trait
Tant de douçour fra mon coer entrer
Quant lez miens oilx te poent y acountrer
Que tout mon sank me fuit et uers toy trait
Et tant me plest ton gracious attrait
Que te ueoir ie ne me puisse sasuler
Ie t  ai purtant en mon coer portrait
Qu  autre pensee ne t  en purroit ouster
Et tiel pleisir fait dedeins moi entrer
Que iammés iour tu n  en serras retraits
Donques dit le seignour
Quele heure est il maintenant
Deux heurez aprés mydy
Donques il serra bien pres noet auant que nous serrons arriuez a
Parys
Mon seignour uous y uendrés bien par temps s  il
Dieu plest
Ianyn
Mon seignour que uous plest il
ua deuant et preignez nostre hostel par temps
Si frai ie moun seignour
Donques
Ianyn s  en chiuache si fort galopant que c  est meruaille tanque il serra a
Parys puis il uient a un hostel et dist ainsi
Hostiler hostiler
Et l  autre lui respount a darrains tout dedeignousement ainsi
Qu  est la
Amys
Donques uient l  ostiler et ouert la port et dist Hé
Ianyn estez uous la
Oil dea ne me poes tu ueier
Quoi ne m  as tu paillart respondu a la primer parole que ie t  appelloi
uel sic
Quoi ne me respondez uous a primer foiz que ie hurtai a port
Ie pri a
Dieu que il te poet mescheoir de cors quar tu m  as fait longtens ici attendre et targer et tu sais bien q  il ne fuit si grant froid cest anee com il fait a present quar il negee gresille et gelee si fort qe l  eue est si fort et espesse gelee com la laeure de mon pee pur quoi ie sai bien que la glaas du gelee ne se degelera en grant piece
Et pur ce oueres la port tost et lesse moi entrer ciens ou autrement ie depesserai trestout par la foi que ie doi a
Dieu me croiez se tu uuis Hé beau sir ne uous coruscé point quar uraiment se i  eusse scieu que uous eussez esté ci ie uous eusse uenu a primer foiz que uous hurtastez a port
Et pur ce ne uous displese mon tresdoulx amy quar ie l  amendray bien a point ainsi que uous agreerez se
Dieu plest
Ore me ditez uous hostiler auez uous de bon hostilerie ciens
Oil uraiment beau sir et bon et honest assez pur le roy se luy plest estre loggez ciens
Ore uenez en mon amy et ie uous moustray tantost la plus honest chambre que uous ueistez unqes iour de uostre uie
Puis prent l  ostiler la clief de huis de la chambre et ouert le huis et dit ainsi
Ore gardés et esgardés tout entour a l  apparaille de ce chambre
Coment uous est auys
urament sir il m  est auys q  il est tresbien apparaillé et bien a mon guyse
Et auxi un autre chose me plest bien que la chambre est si bien et honestment curraié dez balaiez et nettoié dez pouciez et dez purettez et ordures quar ie pense bien qu  il n  y a point dez pouciez ne dez poillez
Nonil uraiment beau sir quar ie me face fort que uous serrez bien et esément loggez ciens sauant ce q  il i a beaucope dez soryz et dez ras
Mes de cela ne uous chaille quar i  en ay tresbien ordeigné a point de lez prendre dez laz reyz et lienz que ie fiz pieça de mon sutil engyn combien que ie ne le die pas pur nulle bobance
Ianyn uendra mon seignour unqore anoet pur se logger ciens
uel sic
Serra mon seignour ce noet ci a gist
Oil urament beau sir mes ie su bien esbais pur tant que demurt si longement quar al tens que m  en parti de luy il n  estoit plus loignes que quatre leuges de ci
Et sauez uous bien donques qu  il uendra anut sanz fail
Oil si
Dieu m  eide
De par
Deux donques il serra tresbien uenuz
Ore hostiler il me faut aler au marché pur achater pesçone fresk et saley s  il en i a point pur le soper de mon seignour Hé mon amy ie su certein que uous ne ueistez unques iour de uostre uie si grant plentee de pesçon fresk si bien de maer com de le riuer com il en a present qar uerrament uous y trouerez de tout maner de pesçon a uendre auxi bien de l  un com de l  autre c  est a ssauoir harank sor et blanc leyng codlyng troit grelet samone carpes bremes whytyng makerels luces brochelers pikerels anguilles lamprons lampreis merlynge esperlyng et menus roches perches gernons plays barbels pesçon salei estorgeon rayes espineis turbiller espelankes carboletz platone mulet muleuel breem de maer goione tendale geleis tauntpee oistrees mules criuys et crabbes cokkez le broch id est le chien de maer le pourpeys dolfyn et la baleyne et beaucope dez autrez pesçonz que fort serront trestout numer
Et hostiler ie te pri cherment que tu uuis couper du bois et me faitez un bon feu encountre ma reuenue quar il fait grant froid a huy
Et que tu fendes toutz cez busshes que gissent ici et quant ils serront fenduz que uous lez bouttés au feu ouesque cez tisons estaintz ici
Adonques
Ianyn s  en ua a marchee et quant il serra uenu la il demande d  un pesçoner ainsi
Mon amy auez uous de bon samon et dez lucez a uendre
Oil uerament auxi bons et beaux come uous trouerés en tout la marchee
Ore moustrés lé moi donques
Lors dit
Ianyn
uerament cez sont bons et beaux
Mon amy que me costra cez deux lucez et le samon
uel sic
Que paierai pur cez deux lucez
uel sic
Que uous durrai ie pur ceci
uerament sir uous me durrez pur cez deux lucez et le samon deux marcz
Nonil da mon amy il est trope chere
Ie uous donnarai uoilentiers .xiii. s. .iiii. deniers
Si
Dieux m  ait beau sire ie uous dirrai un mot pur tout uous me durrez .xx. sols ou autrement uous ne lez aurez mye
Baillez ça donques et ueiez ci uostre argent et a
Dieu uous comande
Beau sir
Dieu uous doint bone sanité et paix
Adonques
Ianyn s  en ua a l  ostel ou le pesçon et l  a baillé al cusyner pur l  aparailler et cuyer encontre la uenu du seignour
Et tost aprés est le seignour uenu a soun hostelle
Donques il descent de son chiual et entre sa chambre et puis dit il a son botiller
Aportez a nous un foitz a boire du uin claret quar si
Dieu m  eide i  en ay grant soyff et auxi grant faym ouesques
Et
Ianyn metté la table tost quar il est haut temps d  aler soper
Et puis aprés alés a la dame de ciens et ditez lui que ie lui pri pur uenir souper ouesque nous
Donques le seignour soi regarde tout enuiron et dit ainsi
Que da
Enquors est la table a mettre
Male semaigne soit uous mys quar uous ne faitez que songer et muser
Mettés la table tost quar il est oet de l  oriloge et ua pur la dame de ciens
Puis
Ianyn s  en ua pur la dame et lui dit
Madame mon seignour uous pria pur uenir souper oueque lui
uoluntrés beau sir a son tresgentele commandement
Et puis ua la dame de l  hostel oueques le uadlet deuers la chambre du seignour et quant ele serra entré la chambre ele dirra au seignour tout ainsi
Mon seignour
Dieu uous benoit et la compaignie
Si
Dieu m  eide ma tresdouce amye uous estez tresbien uenuz ciens
uerament m  amye il y a grant piece passé puis que ie ne uous uei
Mays par m  anme mon seignour uous ditez ueire
Par uostre foy coment uous est il a iour de hui
Tresbien mon seignour
Dieu mercy et melx pur uous
Si
Dieu m  eide m  amye i  en ay grant ioie
Ore m  amye uenez uous en quar uous serrez ici deuant moy en un chaier
Par
Dieu mon seignur s  il uous plaist non ferai
Par
Dieu si frés
uostre merci mon seignour
Donques ils serront seruiez a souper de mult bon uiande
Et le seignour dit a la dame ainsi
Que chiere faitez uous
Mon seignour tresbon chiere
Dieu merci
Et la uostre
Quoi ne mangés uous donques
Si fais ie mon seignour uostre merci
Ore il parra
Et tost aprés souper le seignour et la dame de l  hostel s  en irront pres de feu
Donques dit le seignour
Ie uous empri m  amye q  il ne uous desplest point de la counte que ie uous counterai meintenant quar uerament ie ne uous dirrai point de mensonge
uerament m  amye il est le plus meilour counte que i  oy unques mais iour de ma uie
Ore mon seignour ie l  orray tresuoluntrés a uostre comaundement de par
Dieux
Donques ie le uous dirrai
Iadys i auoit en
Burgoyne une dame bone gentele et sage que passoit toutz lez autres dames de cel pays la auxi bien de bealté com de bontee
Et cele dame auoit un baron que fuist mult bon chiualer et uaillant
Auxi il auoit un escuier demurrant en lour hostel que fuist bien ioliet au coer et estoit auxi homme de mult bon façon et beaux et si bien et gentilment entaillé de corps que ce fuist meruailles
Et si auient un iour que cil escuier sicom il regardoit sur la dame de l  hostel que le corps et le coer luy furent trestout enrauoiez pur la grant bracier d  amour q  il en out deuers la dame
En tant ne sauoit que dire ne que faire si endura de iour en autre tresgrandez paines et dolours
Puis il pensa bien que son amour ne poet estre aperceu et suffrist tant de tristicie et dolour au cuer que nut ne iour ne pouoit mye dormer
Si fuist il naufrés trop pitousement de la lance d  amour bien aprés a la mort
Si auient a darrainz que l  escuier s  en ala parler a la dame tout en secret ainsi lui disant
Ma tresgentele tresamyable et tressoueraine dame fist il ie uous empri tresentierment de cuer q  il ne uous desplese de ce que ie uous dirrai meintenant
De par
Dieu fist ele me ditez uous tout quanque uous uuillez et ie n  en parlerai ia iour de ma uie ne uous sourciez
Ore dame fist il mes que uous ne displese ie su si dolourosement naufré au coer de l  ardant amour que pieça i  ay eu et enqore ay deuers uous que ie ne puisse pas longement endurer ne uiure sanz consolacion de uostre tresgraciouce persone
Pur quoi ma tresdouce dame fist il eiez pitee de ma dolour ou autrement uous serrez cause de ma mort
Donques dit la dame
Est ce uoire que uous en auez tant d  amour enuers moy com uous ditez
Par mon surment fist il beale tresdouce dame si est
Ore fist ele ie uous ottroie m  amour
Mais pur acompler uostre desire plus priuément ie uous dirrai coment uous frez
uous sauez bien que mon seignour se purpose de chiuacher hors de la uille demain aprés manger
Et pur ce alés et demandés meintenant congé de luy pur aler a uous amys que demurrent en ce pais yci pur certeinz bosoignez que uous en auez a faire
Et quant uous l  aurez fait pur lui deceiuer plus sutilment ie uous conseile que uous en alez sur uostre chymyn
Mais demain a nut quant il serra grant oscurtee retornez si priuément com uous purrez et uenez a ma chambre par le huis du chardyn un poi deuant mynut pur coucher ouesque moi
Lors dist l  escuier
Ma tresgentele dame ie uous remercie soueraigment de cuer de uostre amour et curtaisie
Et puis aprés quant l  escuier auoit congee de son seignour pur aler a sez amis si s  en ala bien matyn a l  aiournant
Et aprés manger le seignour comanda sez uadletz de seller les chiualx pur chiuacher hors de la uille
Donques uient la dame de l  hostel a son seignour et lui dit ainsi
Mon seignour fist ele uous ne ciuacherez hors de ciens maishuy se uous plest qar il est deia bien pres de noet et pur ce ie uous consele d  arester ceste iournee et alez uous demain
Dame il fist ie le uuil bien
Si auenoit aprés qe le seignour et la dame auoient soupez ils s  en aleront coucher ensemble
Lors uient l  escuier a mynut tout priuément a lour chambre sicom la dame lui auoit enseigné et ne quidoit mye que le seignour estoit couché ouesques la dame
Et quant il fuist uenu a coustee du lit l  ou la dame coucha la dame lui prist par la mayne ainsi lui disant en son orail
Ne sonez uous mot fist ele pur nulle chose de monde mais escottez uous bien a ce que ie uous dirrai
Donqs la dame se turna uers son seignour pur lui eueiller et quant il fuist eueillé la dame lui dit ainsi
Mon seignour fist ele il i a un escuier demurrant en uostre court cil qui demanda congé de uous heir soir qi m  a parlé et requys d  amour pur coucher ouesque moi
Et se uous ne croiez mye leuez sus tost et uestez uous en ma robe et appareillez uous en manere et guyse de moi et alez uous a uerger et l  attendez un poi et uous ueiez meintenant coment il uendra de m  enrauoir
Donques le seignour ce comencia pur estre marri et dit
Que da est ce uoire que tu dis
uerament mon seignour fist ele si est
Lors le seignour se leua tost bien uigorousment come un homme forsennez et soi uestoit com la dame lui auoit apris
Et puis s  en ala tresfort currant uers le uerger de prouer ce que la dame lui auoit dit
Donques dit la dame a l  escuier tout ainsi
Mon amy fist ele n  auez uous point talent pur uous esbatre ouesque moi
Par mon surement ma tresdouce dame fist il ie su si disconfiz et pauereux au coer que n  ay ie plus d  appetit ne uoluntee pur esbatre ouesque uous que un petit enfaunt que n  entent point de male
Ore fist ele faitez uous un chose que ie uous dirrai et uous en aurez m  amour as toutz iours mais deuant toutz autrez de monde sanz faire changement
Par
Nostre
Dame de
Boloigne fist il ie le frai tresuoluntrés se ie purrai
Maintenant fist ele prennés un bon bastone et alez au uerger et la uous trouerez mon seignour arraié en manere et guyse de moy et batez lui bien et donez lui dez bons horrions sur le dos ainsi lui disant
ua t  en a ton lit maueise putaigne que tu es ua t  en de par deable et de par sa mere oué tout ou autrement ie toi rumperai le colle deuant que tu bougeras de ci
Quar uerament fist ele se uous faitez ainsi il n  aura unques mais aprés male suspeccione de nous et en tiele manere nous purrons faire tout nostre desir en tens a uenir et priuément sanz escient de lui ou d  ascun autre
Si
Dieu m  eide ma tresgraciouse dame fist il ie m  en irrai uoluntrés pur uostre comandement acompler
Et quant il fuist uenu a uerger il regardoit le seignour com le grant deable lui donant dez horions tresbien asiz sicome la dame lui auoit comandé ainsi lui parlant com il fuist apris par deuant
Et tost aprés le seignour se courra bien ignelment a sa chambre
Et puis dit le seignour a la dame ainsi
Dame fist il cil escuier de quoi uous m  en parlastez m  a tresmal batu quar il quidoit que uous y fustez
Pur quoi ie sçai bien q  il est bien loialx a uous
Et pur ce ie uous fray tresbien acorder quar ce q  il a fait il ne fist que soulement pur uous attempter
Ore mon seignour ie le fray a uostre comandement
Et puis aprés la dame et l  escuier auoient toutdis lour uoluntees d  esbatement et desduyt sans escient de nully
Et en tiel manere le seignour fust deceu par coyntise d  une femme qar pur la greynour partye toutz lez femmez de monde sont plains de maueistee et tresone
Et pur ce le sage
Salemone dit en
Liure de
Sapience q  il n  y a malice en tout le monde que surmonte la malice de maueise feme
Dont ie pri a
Dieu que uous uuilez bien garder d  eaux
Amen
Ore ma tresdouce amye coment uous est auys de ceste tresnoble counte que ie uous ay countee maintenant
uerament mon tresdouce seignour mais q  il ne uous displese il est le pesme counte que i  oy unques mez dez femmez
Ie pense bien q  il n  auenoit point ainsy com uous auez dit
Par seint
Iakes m  amye si fist il
Toutezuoiez uraiment ne uous displese ie ne puisse le croier que ascune femme uorroit faire tiel tresone a son seignour
De par
Dieu donqes ne parlons de la matere
Ianyn que faitez uous
Mon seignour se uous plest ie songe
Reueille toy de par le deable et de par sa miere oué tout ou autrement ie toy dorray un tiel sufflet que tu penseras de moy de ci as quatre iours me croies se tu uuis Hé mon seignour pur
Dieu ne uous displese ie su tout prest a uostre comandement
Ore ua nous traire a boire du meillour uin ciens
Si tost que i  ay bu ie m  en irray coucher
Et puis
Ianyn aporte de tresbon uyn a son seignour et le seignour dit a la dame de l  hostel
Dame prennez uostre hanap et comencés
Mon seignour s  il uous pleast non fray deuant uous
Par
Dieu si frez
uostre merci mon seignour
Et puis aprés la dame prent congé du seignour pur tout la noet ainsi
Mon seignour ie me recomande a uous et ie pri a
Dieu qu  il uous doint bone nut et bon repos M  amye bone noet uous doint
Dieux
Et se uous uuilez trumper ascun uous dirrez ainsi
Dieu uous doint bone nut et bon repos
Et beau lit et uous dehors
uel sic
Dieu uous doint bone noet et auxi bon repos
Que uous n  aiez maishuy le cuil clos
Une manere du parler dez labourers et ouerurs des mestiers
Dit le closier d  un gardin a un fosseour qi foue lez terres ou les fosses in ceste manere
Mon amye par ta foy qu  as tu gaigné ceste sepmaigne
Par mon serement i  en ay gaigné toute ceste sepmaigne pur fouir les terres et faire des fosses bien parfons que .xii. deniers et mes despenses
Par la mort du
Dieu c  est bien petit
Ore me dites beau sir qu  aués uous gaigné
uolentiers mon gentil compaignone I  ay enté toutz les arbres de mon gardeyn des les plus beals entes que i  ay uieu pieça et ore ils comencent a reuerdir et auxi i  ay foué un autre gardein et ie l  ay tresbien a point planté des cheux porré perselé et sauge et dez autres uertouse herbes
Et plus unquore ie l  ay essraché et essarté toutz lez ortites putes et les mauaisses herbes et tresbien semé de beaucope des bons semailles ou grains
Et i  en ay la auxi beaucope dez beals arbres portauns des diuers fruis come des pomes poirs prunes et cherises et noes et ie les ay tresbien apparailés et unquore i  en ay gaigné ceste sepmaigne que troys deniers et mes despenses
Mais ne gaignay le darrayne sepmayne que fuit derechief atant et i  en estoy adonques bien hetiés Hé mon amy ne uous chaille quar il faut gaigner ce que n  en poet auoir a iour de huy Hé escoultés coment toutz les cloches sonent en le clocher Hé mon amy c  est a cause de la solempneté que serra demayne
Il est temps de nous aler a pranger
Cen fait mon
Ou si
Ce fait mon
Donques ils s  en uont a l  ostel pur diner emsemble
Et quant ils serront uenus ils serront seruies des choux lardé bien graas et buré ensemble et auxi du lait et des ouys ouesques les comques l  aubeaux et les moealx
Et ces deaux mescheanx serront si friandes de lour uiande q  ils le transglouteront sanz maschier a cause d  estancher plus tost lour grande fayme
Et quant ils en aront trestout mangés ils rueront les os a lour mastins
Donques ils les rongerount si fort que le diable et primerment ils s  esbateront atant ensemble q  ils combateront droitement ainsi que le plus fort esbatara le plus feble a la terre
Donqes dit l  un uillaine a l  autre
Mon mastine est le plus crauant que n  est la uostre et pur ce nous les departirons ou autrement nous lessons que l  un serra batu a la terre
Un autre manere de parler
Fait le bolongier a un de ses uadletz tout ainsi
Pier pernés la siel et ua traiere de l  eaue tost et puis le boutés en la grande paille et le mettés sur le feu car il me faut pestier unquore anut et cuier .ix. bussels de farine de furment pour les despenses de mon seignour de
Leyer car l  endemayn de
Seint
Michael serra l  entierement de ma tresnoble dame madame de
Geynys que fuit sa compaigne et que trespassa au fest de la
Exaltacione
Saint
Croix darraine passé
Maister ie uous empri ne uous displease car uraiment ie ne puisse pas espuiser l  eaue a cause que ie su blessé en lez mainz
Et coment fus tu ainsy blessé meschiant paillart que tu es
uraiment sir sicome ie me iuay au l  espeie des deux mains ouesque un des mes compaignons il me done un tiel horion sur la mayne droit qu  el la fendist tout parmy la palme iusques au os
Ore ueiez uous le pref il n  est pas mençoinge ce que ie uous die
Par la mort de
Dieu tu fus que foel ainsi iuer de t  en blesser en ceste manere
Maintenant i  en ay grant bosoigne de toy et tu ne me puisse riens profitier Hé mon tresdoulx maister ne uous chaille car ie uous fray auoir un autre en noun de moy desques a heure que i  en serray tout garry
Et saués uous bien que uous le frés
Oil dea ne uous surciés de cela
Or il parra donques mais toutzuois ie suy bien marry que tu es ainsy naufré car la plaie est bien parfont et pereilouse
Mais nepurquant te recomfort bien car s  il
Dieu plaist tu en serras tresbien garry
Autre manere de parler des marchantz
Dit un marchant a un de ses apprentiz tout ainsy
Guilliam ou es tu
Mon seignour ie su cy
uenez a moy
Ou si
uien auant donqs
Maister ie uien a uous ore
Ou as tu eté depuis que tu leuas I  eusse esté au marché pieça se tu ne feus
Et tu sais bien que i  en fuy bien matyne leué pur aler au marché a uiendre mes denrés
Male sepmaigne soit toy mys car i  en ay perdu huy mon marché a cause de ta folie
Qu  en puisse ie
uous sauez bien que i  ay esté ocupié entour uous bosignes sicom moi comandastez hier soir Hé tu mens fausement
Tu as esté ouec tes filletz putaignes et pur ce ie pri a
Dieu que tu puisse auoir le uit coupé car ie sçai bien que tu en aras male estraine a darrains se tu ne uuis lesse ta folie par
Dieu
Mon seignour ie ne fus pas
Tu mens fausement parmy la gorge
Ie sçai bien que tu y fus
Saue uostre grace non fas
Teis toy de par le deable
Ou si
Finés uous
Ou si
Tien te coy ou te ie doneray un ytiel sufflet que tu penseras de moy decy as quatre iours me croyez se tu uis car ie teneray couenant
Ou si
Tenés uous coy
Ou si
Finés uous
Ou si
Ne me parlés ia plus a ceste foitz sur peril qu  en purra auenir quar se uous le frés uous en arés dez horions si bien assés que par auenture uous penseras de moy decy as troys sepmaignes me croiés se uous uoillés quar uraiment ie uous tiendray la couenant Hé mon tresdoulx maister ie uous cri mercy et uous en supplie humblement de uostre grace que uous me uoillés pardonere uostre maletalent quar s  il
Dieu pleist ie ne mesprenderay ia plus enuers uous
Ore ua t  en quar ie te pardone
Grant mercy mon seignour
Donques l  epprentice s  en uait a
Parys pur uendre lez danrés de son maister et la ueignont grant cope des gentz dez diuerses pays de les achater
Et l  apprentis lour dit tout courtaisment en ceste manere
Mes amys uenez uous ciens et ie uous moustray d  auxi bon drape come uous trouerés en tote ceste uille et uous en arez d  aussy bon marché come nulle autre
Ore regardés beau sir coment uous est auys
Ou si
Coment uous pleast il
uieicy de bon escarlet uiolet sanguin et de toutz autres colours que n  en poet nomer
Ore esliez de tiel que uous pleast
Donques dit un marchant
Que me costra tout ce renc de scarlet
Et l  autre dit ainsi
Beau sir uous me donrrés dux millez franks
Nonil dea mon amy mais saués uous que ie uous en donrray
uous en arés de moy pur tout ce renc .xii. c franks A mon tresdoulx sir il m  est auys que uous estes prudres et uaillantz
Ie uous die un mot pur tout uraiment uous me donrrés .xu. c frankes
Non feray ie car si
Dieu m  aid ie ne uous doneray plus et uncore il m  est auys qu  il est bien chier
Par
Dieu non est beau sir mes uous estes trop tenant
Mais pur ce que i  ay esperaunce que uous achaterés de moy plus des danrés en temps a uenir uous l  arés de la price que me costa c  est a ssauoire .xii. c francs mais que uous me paiés bien
Maintenant mon amy ne uous surciés ie uous paieray tresbien s  il
Dieu pleast si que uous me donés iour de paiement iusques a la goule d  aougost
uraiment sir il ne uous displese ie ne le puisse faire sinoun q  il m  en serroit grant areresment et empiremient de mon estat laquele chose ie pence bien que ne uouldrez my desirer que i  en fuisse auximent arereissé ou enpiré a cause de uous car ie doi as gentz de pais grantz sommes d  argent que i  ay enprompté d  eux iusques a
Noel proschein a uenir et sur ce i  en suy obligé et tenu par une forte obligacione fait de double de paier a mesme le fest
Et se ie faudray donques de mesme le paiement en partie ou en tout ie me fas fort que ie serra enprisoné et i  en su certayne que ie ne m  isseray my d  illeoques auant que i  en aray trestout fait gré
Et pur ce beau sir ie uous en pri tant chierment com ie puisse que me uoillés paier mon argent tout ensemble ore a ma grant necessitee sanz plus loigne dilay
Et uraiment sir ie uous appresteray un autre foitz uoluntiers derechief atant Hé mon amy ne uous corucés point car uous arés ore la moité de l  argent et de l  autre moité ie me obligeray a uous par une obligacione de uous paier bien et loialment a fest de
Saint
Petre la
uincle prochein qui uiendra
En uous bien agrerés donques I  en su bien agree meis toutzuois i  ameroi meulx de l  auoire maintenant a ma grant busoigne que plus en delay
Mais depuis que il ne poet estre autrement il me couient atteindre le iour de paiement
Et quant l  apprentiz en ara trestout acheué et accordé ouec luy il luy dirra tout ainsi
Mon tresdoulx amy maintenant ces danrés sont uostres
uraiment uous auez de mesme la price que ie les achata
Ou si
Si
Dieu m  aid uous les aués d  auxi bon marché come ils me costirent
Ore prennez uous biens et ie pry a
Dieu q  il uous en done atant de profit et encrescement come uouldroy en auoire s  ils fuissent les miens
Sir grant mercy de uostre curteisie
Et se ie uiuerai as deux ans uous ne perdrés ia riens de uostre bienfait car s  il
Dieu pleist ie le uous rendray bien
Beau sir a
Dieu uous comande
Mon tresdoulx amy
Dieu uous ait en sa garde
Un autre manere de parler
Dit un uaidlet a un dubbeour des ueillez drapes en ce manere I  en ay icy un purpoint qu  est rumpus en beaucope des lieus et auxi pur le greindre partie les cousters sount decousés
Et pur ce ie uous pri chierment que uous le uuillés adubber bien et honestement pur mon argent
Et dites moy que uuillés uous en auoir
Par
Dieu mon amy uous me donerez .ui. deniers a un mot car uraiment l  oueraige du tiel bien uault atant entre deux frers
Ie le feray tresbien a point
Beu sir ainsi que ie l  ay dymenge prochiene que uient au darrains car i  en ay grant mestier
De par
Dieu il ne uous faudra ia de m  en parler plus car s  il
Dieu pleist il serra donques tout prest tresbien a uostre plesir ne uous surciés
Une autre manere du parler
Dit un garcion a son compaignon ainsi
Leisse ta folie maishui et ua t  en a esgarder a tes chiualx car se ton maister te troueroit icy esbatant il te torcheroit tresbien sur la teste Hé mon amy ne te chaille
Auysés uous donques car ie ne puisse gueirs arester
Ore alons
Et s  en uont ensemble a les chiualx
Et quant ils uiendront la l  un dit a l  autre ainsi
Mon compaignon gardés uous bien de
Sorel quant luy uous monstrés car il uous frapera uoluntiers
Et pur ce ne montés uous lantement mais si ignelment come uous purrés
Et ces deux compaignons se montent as chiualx
Et puis l  un dit a l  autre ainsi
uous estez en grant meulx monté et araiés que ie ne su
Saue uostre grace beal sir non su ie
Et s  ent chiuachent ensemble uers l  estaunc et sitost com les chiualx ont assés bu ils les iettont en l  eaue
Donques ils ne poent surdre se a paine non a cause que lours garnementz sont trestoutz moilliés
Et puis se courront fort pur atteinere les chiualx et quant ils les ont atteintz ils les frottont tresbiene de lour bastons des les faire plus priués et s  en chiuachont a l  ostel et puis les sechent encontre le feu et s  en chaufont bien
Donques dit l  un compaignone a l  autre
Quoy me ne disoiés uous quant uous estiez a l  estaunc la manere et l  usage de uous chiualx
uraiment uous estez bien meschaunt et malueis
Si
Dieu m  aid ie ne le cogny my quar uraiment ils n  ont pur acustume de faire au moyns que ie le uei unques
Donques ne poent challair
Ore buons un foiz et reheitons nous bien car il nous ne profitera ia plus en plaindere
Ore regardés moun amy et compaignon coment mes soliers sont tout depeciés I  en su bien esbayse car il n  y a encore que sis iours passés que ie les auoy tout de nouel
Ore me faut aler a souetour de les adoubber et quarrir des bons quarraux et fortz et de bon cuier de boef et bien espissez q  ils me purront longement durer
Ousteons nous ces busses et tisonnis q  il ne purra ia estre aperceu que nous auoions de si grant feu et sarrez uous bien le feu et alons nous esbater un poy de temps
Deliure toy donques et uien t  en se tu uuis car ie m  en uais
Autre manere de parler
Quant un homme encountra ascune a matyne il luy dirra tout ainsi
Dieu uous doigne bon matyne et bon auenture
Ou si
Sir
Dieu uous doigne bon iour et bon encountre
Mon amy
Dieu uous doigne bon matyne et bon estrayne
Et a mydday uous parlerés en ceste manere
Mon seignour
Dieu uous done bon iour et bon houres
Ou si
Sir
Dieu uous benoit et la compaignie
Ou uous dirrés ainsi
Dieu uous garde
Ou si
Sta bien
Ou si
Reposez bien
Et as ouerers et labourers uous dirrés ainsi
Dieu uous aid mon amy
Ou si
Dieu uous auance compaignone
Bien soiés uenu beau sir
Dont uenés uous
Ou si
De quele partie uenez uous
Mon sir ie ueigne a
Aurliance
Que noueles la
Mon sir y a grant debat entre les escolers car uraiment ils ne cessent de iour en autre de combatre ensemble
Et des queles parties sont ils
Ils sont de
Picardie et de
Champanie et les
Picardes uont a mynut tout parmy la uille acustumément bien armés et araiez a guys des gens d  armes portans des gelyns espeies et haches et serchont les
Champanoys de rue en rue de les racontrer a cause de la grant hayne et annemyté q  ils ont enuers eux
Et sitoust q  ils les ont troués ils se guerront ensemble si fort que c  est meruail
Et le roy les a maundé par ses letres patens de lesser sa folie sur payne de forfair enuers luy tout quanque ils ont en sa roialme et encore ils ne uuillent cesser ne prendre plus de garde a maundement de roy que ie ne feroy de la plus petite paille desoubz mes pees
Par
Nostre
Dame c  est grant despit
Par
Dieu se ie fu que le roy ie bateroye tresbien lour orguil Hé mon amy i  ay oblié de uous demandre un chose
Dont estes uous
Ou
De quele pays esties uous
Ou fuistes uous nee
Mon sire ie su de
Henoude
Que dea uous esties un
Englois donques
Nonil dea mais nous aymons bien les
Engloys a cause que les plus uaillantz seignours de ceste pais la sont de nostre linage Hé mon amy ie uous en croy bien
Ore ie uous moustray la manere de parler a un enfant
Quant uous orrés ou uerrés un enfant plorer ou gemyr uous dirrés ainsi
Qu  as tu mon enfant
Ou si
Qu  aués uous mon amy
Ou si
Qui te meffait beau fils
Ou si
Qui t  a fait plorer beau doulx enfant
Mon seignour uostre petit garcion m  a ainsi froté acraché bufaté et batu q  il me fist sangnier la noise Hé beau fils ne uous chaille car ie l  amendray bien a point et il serra tresbien batu sur le cuil pur l  amour de uous
Et puis il ne serra plus si hardif de uous meffair decy en auant
Grant mercy mon seignour
Et quant un homme poure uiendra a ta maisone a demander pur
Dieu de t  ailmoigne et se ne uous uuillés lui faire ascune bien pur
Dieu uous dirrez ainsi
Mon amy
Dieu uous face bien
Ou si
Dieu uous uuille aider car uraiment mon amy se ie purroy ie uous aidaisse tresuoluntiers car il me semble que uous n  eisties pur bien heités
Dieu le uuille amendre
uraiment beau sir uous dites uoir car i  ay esté longe temps malade
La manere de parler entre compaignons que demuront ensemble en un hostel quant ils se deuoint aler a coucher
Guilliam auez uous fait nostre lit
Nonil uraiment Hé uraiment uous esties bien meschant que nostre lit est unquore a faire
Surdés uous le cuil et alés uous faire nostre lit ie uous en pri car ie uouldray estre endormy
Ou si car ie dormisse tresuoluntiers se ie fuisse couché Hé beau sir me lessés uous chaufer bien les pees primerment car i  en ay grant froid
Et coment le purrés uous dire pur honte quant il fait si grant chaut
Anlumés la chaundelle et ua traire du uin
Alés uous mesmes se uous uuillés car ie ne bougerai ia
Il le meschie que uous en dorira a boire car ie m  en irrai querre du uin pur moi mesmes et pur
Ianyn et par
Dieu se ie puisse uous ne beuerés maishuy a cause de uostre malueis uolunté
uraiment uous esties bien maluois
Ie pri a
Dieu que il uous meschie
Tois toi senglant merdous garcion uillain mastin meschiant paillard que tu es ou tu en aras des horrions que les sentiras decy as quatre iours
Donques il luy done un bon boffe sur la iouue ainsi disant
Dieu met toi mal an
Quoi me respondez uous ainsi
Et l  autre se comence a plorer et dit
Ie pri a
Dieu que tu puis rumper le col auant que tu en irras hors de ciens
Par
Dieu il fuit te meulx taiser si que tu n  as plus de damage
uraiment sir ie ne suffrai ia plus estre batu de uous I  aimasse mieulx encore demourer la ou nul homme me cognoisça qu  a reister plus loignement icy Hé
Guilliam uous ne chaille ie ne uous ferai ia plus de mal
Ore buuons nous tost et alons coucher
Guilliam ou alés uous
Ie m  en uais amont
Beau sir ie uous en pri que uous couerés le feu primerment et oustés ces busses et tisons tost et buttés les carbons et les breis ensemble et mettez desoubz les cindres et puis nous irrons coucher
Et puis aprés ils uont a lour chambur amont
Et quant ils serront la l  un demandra a l  autre ainsi
Ou est
Briket le petit chien et
Floret le petit chien
Ie ne sçai mie ou
Briket est deuenu mais toutzuois
Floret s  en est couché aual ou les autres chiens qui gisont en le gardein
Autre manere de parler entre les uitailers
Et coment tenés uous cecy
Sir il uault bien oet deners
Non pas mais ie uous donray tant et si est il chiere achaté
Pregnés l  argent se uous uuillés
Certes ie ne uous doneray plus
Sir preignés a uous donques et baillez moy bon estrayne
ueraiment il uault bien uostre argent
Ore uous l  aués bon marché et pur ce autre foiz uenez a moy
Dites uuillez uous uendre cella
Oy sir il est bon pur uous
Dites coment le uuillez doner
Sir uous me donerez tant pur ce
Non frai
Il ne uault atant
Dites a un mot coment l  aray
Sir uous me donerez tant
Non fray car il est trope
Dites que est le darrain mot de ce
Sir a un mot uous ne l  arés pas miens
Donques il regarde a un autre chose
Ore de quel prise est cecy
Sir ueraiment il uault sis deniers
Non pas a moy mais ie uous doneray cinque deniers
Tenés un denier en erres et a
Dieu uous comande
Sir ie ne prendray pas congé de uous
Autre manere de parler et pur demander le droit chymyne par la pays
Beau sir
Dieu uous esploit
Dites moy se uous plaist que heure del ioure est il
Sir ie pense que est dis
Que dea mettés le chapron paillarde com tu parles a prodome
Et dites coment est anommé ceste uille et ou demurt
Guilliam
Rorane
Sir il ne demourt pas icy maintenant
Ore ou luy troueray ie donques
Sir uous luy trouerés demourant en le haut rieu a l  autre cousté del moustre
Autre manere pur demandere hostel
Dieu garde beale dame
Bien soiés uenu beau sir
Dame purroy ie estre loggé ciens et auoir fein et auens et autres choses que a moy appent
Oy sir ie uous troueray assés ou l  aide de
Dieu
Dame ou est le sir de ciens
Aués uous ascune coignoissance de lui
Oyl dea ie lui coignois tresbien
Sir il uiendra tost come ie quide
Dites a moy que est uostre uolunté
Dame ie uouldray parler a lui
uraiment sir il n  est pas ciens ore
Dame uiendra il tost
Par ma foy sir ie ne sçai
uous purrés a moy dire uostre uolunté
Nonil ie lui uouldroy dire moy mesmes
Sir amontés et uous beuerés se uous pleast
Non fray a ceste fois par uostre congé
Sir ie dirray uostre message
Dame
Dieu le uous rende
Sir dites a moy uostre nom
Dame i  ay a nom
Guilliam
Sir en bon auenture
Dame uous please dire mon mesage a uostre maister
Sir ie le fray tresuoluntiers
Et donques quant il est alé autre uient al port et dit a un des seruantz
Ou est la dame de ciens
Sir ie croy que ele est en la sale
Alés uous et faitez mon message a ele
Sir coment le dirray
Dites a ele que ie su cy
Dame il y a un homme a port que uous uouldroit en parler
Dites a luy que ie uiendray tost
Donques uiene la dame a la port et dite
Sir uous estez bien uenu
uostre merci beale dame et aués uous point d  ostel pur moy
Sir quantbien uuillez uous demourere
Dame ie ne sçay mye uous dire
Et combien uuillez uous donere pur uostre uiaunde et la chambre
Dame que uuillez uous prendre
Sir nient miens que sis deniers le iour
Dame ie le doneray tresuoluntiers
Dame ie manderay mes choses cy
Sir uous serrés bien uenuz
Et quant ses choses sont uenuz et aportez a la maison il dit ainsi
Dame faites metter mes choses sus
Sir eles serront my en sauegarde et uous beuerés deuant uostre departir
Preignés le hanape
uous comencerés
Non fray deuant uous
Si frés uraiment
Par
Nostre
Dame cy est bon boiure
Sir grant proue le uous face
Autre manere de parler
Esties uous un clerc
Oy sir purquoy demandés uous
Pur ce que ie uouldroy auoir une comissione de uous fait
Sir uous arés uoluntiers
Donques il seira et escriera un comissione en ceste manere A toutz yceux qui cestes letres uerront ou orront
Iohan d 
Orlians de
Parys salutz
Sachent toutz gentz
Ou
Conu soit a toutz gentz que ie
Iohan et cætera
La manere pur demander le chymyn uers la maisone d  un chiualer en uille ou en cité tout ainsi
Beau sir me ditez uous se uous pleast ou demurt mon seignour
Guilliam
Montendre
Mon amy ie uous dirray uoluntrés
Purquoy alez uous dela
uous auez foruoié beaucope
uenez uous deça et ie uous enseigneray le droit chymyn et sa meisone
ueiez uous bien ou il y a un grant moustier cy aual au but de ce reue
Oil sir ie le uei bien
De par
Dieu donques quant uous y serrez uous trouerés de l  autre costee de moustier une petit ruet que s  en ua tout droit uers bys et cele ruet uous mesneray tanque uous serrez droit en le haut rue et donques uous uerrez deuant uous en mylieu de le haut rue deux cordelx pendantz as fenestres a trauars le rue et la desur deux cynges currantz et esbatantz ensemble et auxi un grosse pere gisant a l  huis de la meison
Et quant il serra pres de son hostel enquore est il si sot q  il ne sciet mye bien droit aler auant qu  il en a un autre foiz demandé la uoie
Donque dit il ainsi a primer homme qu  il encontre
Beau sir demurt ici mon seignour
Guilliam
Montendre
Oil uraiment
Puis s  entre leins et dit ainsi
Ore soit
Dieu
uel sic
Dieu soit ciens
Mon seignour
Dieu uous benoit et la compaigne
Bien soiez uenu compaignon
Mon seignour uostre cosyn soy recomande a uous et il uous a enuoié trois blans leuerers si uoluz com un ourse bien currantz et de bon entaille et auxi trois greus si priuees qu  ils se uuillent pestre a main Hé uraiment c  este un tresnoble chose et bien a mon gree
Et ditez lui quant uous serrez uenu a l  ostel que ie lui esmerci grandement de son tresnoble doneson et de sez grandez despensez qu  ore m  a enuoié
Moun seignour il serra fait a uostre comandement
Ore alez diner auant que uous passez
Grant merci mon seignour
Et aprés diner il prent congé du seignour ainsi
Mon seignour ie me recomande a uous et ie pri a
Dieu que uous doint bone uie et loigne
Mon amy a
Dieu uous comande
uel sic
Dieu soit garde de uous
uel sic
Alés a
Dieu
uel sic A
Dieu soiez
uel sic
Dieu uous eit en sa garde
Quant uous encontrez ascuny a l  aiournant uous dirrez ainsi
Mon amy
Dieu uous donne bon matyn et bon estrayne
Bon matyn uous doigne
Dieu beau sir
uel sic
Dieu uous donne bon matyn et bon encontre A mydy uous parlerez ainsi
Dieu uous donne bon iour et bons heurez
Bon iour uous doigne
Dieu et bon detinee
Aprés manger uous dirrez ainsi
Dieu uous done bones uespres sir
Dieu uous done bon encontre
Et anut uous dirrez ainsi
Sir
Dieu uous done bon soer
Bon soer uous doint
Dieux
Et quant uous prendrez congé de nully pur tout la nut uous dirrez ainsi
Sir
Dieu uous doint bon nut et bon repos quar ie m  en irray coucher
Une autre manere du parler
Dieu uous garde mon amy
uous bien estez encountré beau sir
Qu  auez uous mon amy
uraiment sir ie sui maladez Hé mon amy se uuillez uous aler en pilrynage oueque moy pur cercher seint
Denyse de
Parys uous en serrez tout guarry s  il
Dieu plest Hé plust a
Dieu et a la uirgyn
Marie mon tresdoulx sir que ie purroi aler ouesque uous quar ie m  en allisse donques tresuoluntrés
Mes uous me faut auoir pur excusee quant a present quar mon chiual me ferist deuant hier si dispitousement sur la iambe destre q  il en est tout enfleez et auxi le peel rumpuz si que ie ne puisse mye aler se a peyne noun
Pur quoy i  en ay grant paour q  il deuiendra un marmol uraiment il puit plus uilainement qu  un fimers purriz tout plain de caroyne et de merde et de toutz autres ordurez et chosez puantz
Et pur ce ie pense bien que ie ne uiuray gairs sinon que i  en ay le plus tost remedie Hé mon amy ne sauez uous point q  il y a un chaunçon que dit ainsi I  endure et endurer me faut
Mal endurant ne poet durer A bien enduré rien ne faut
Qi uoult uiure il faut endurer
Et ainsi uous couient suffrer et passer le temps et en tout tribulacione de loier et regracier nostre
Seignour
Dieu omnipotent sicom le droiturel homme
Iob fist en sa uie qui a tout tens fuist si prudres et humbles enuers
Dieu que sa bouche nunquis pechat
Et ce fuist par la souerain uertu et grace que
Dieu lui auoit doné dont l  enmy en auoit si grant despit que il ne cessa de iour en autre deuant q  il auoit congee et l  ottroye de
Dieu de lui tempter
Et puis aprés par fouldre tonoir et autres tempestez il occist toutz ces bestez si bien priueez com sauagez c  est a ssauoir chiualx iumentz muletz mulez asnes torez boefs bouetz bocerelx uaches uelez iuuencz senglers troyes pors porcels porceletz berbys toups id est cuillardz chastrys berbys miere id est oaillez agnelx agnelletz cheures cheuretz mastins chiens leuerez bracees leures conyns martirs fuuyns mustels herizons regnardez loups cerfs biches brocartz dames roos loires ficheux escurelx ours cinges marmesetz unicornes olifantz dromodairs lipars lions et lionesses
Et quant lez messagers uiendront de lui annuncier toutz ces auentures il leua sus sez mains uers
Dieu et lui en loia et regracia ainsi lui disant humblement
Dieu l  a doné et
Dieux l  a pris
Ie lui regracie de toutz cez dones quar quant il lui plerra si lez purra bien restorer
Unquore ne uoloit my l  anemy cesser de sa malice mais tost aprés a temps que toutz sez parentz de sa lynage seient a manger ensemble en bon paix et tranquillitee il fist par tempest horrible la meisone tresboucher a terre et ainsi ils furent trestoutz mortz
Et quant lez messagers uiendront de lui signifier l  auenture que fuist auenuz il en regracia
Dieu deuotement en disant
Beau sir
Dieux benurés soiez tu en tes oueres et faiz quar sicom il te plust si est il fait Hé moun tresdoulx amy purquoy ne fustez uous mye fait un frere mendiuant ou un curee d  une esglise ou autrement un chapelein parochiel
ueraiment il est grant damage que uous n  estez mye fait un clerk quar uous eussez donques esté un souerain prechour Hé mon amy uous sauez tresbien flatere quar ie sçay bien ore que uous mokkez de moy
Par
Nostre
Dame saue uostre grace non fais
Ore alez a
Dieu sir
Mon tresdoulx amy ie pri a
Dieu q  il uous done bone uie et longe
La manere du parler a un estrange homme qui uient de loigne pais
Mon tresgentil sir
Dieu uous benoit
Mon tresdoulx amy ie pri a
Dieu qu  il uous done bon encontre
uel sic
Sir
Dieu uous benoit et la compaigne
Beau sir dont uenez uous se uous plest
uel sic
De quel part uenez uous mon tresdoulx amy mes q  il uous ne displese
uraiment sir ie uien tout droit de
uenys Hé mon amy c  est un uille de
Lumbardie
Oil uraiment beau sir si est
Par mon serment mon tresgentil sir i  en ay grant ioy de uous que uous estez si bien trauaillé depuis que uous estes si ioefnes quar ie pense bien que uous n  auez unquore .xxx. ans
Si ay ie uraiment et plus mais pur ce que ie su bien sains et ioliet au cuer la mercy
Dieu l  en me dit que ie su plus ioefnes que ie ne su
Ore sir est
uenyse une beale citee
Oil dea et le plus noble porte que est en tout le monde sicom l  en m  a dit en cele pais qu  ont trauaillé partout
Et de que pais estes uous beau sir mes q  il ne uous displese
ueraiment sir ie su de
France
Et de quele uille se uous plest
De
Parys sir
uel sic
En que pais fustez uous nee beau sir se uous pleast
ueraiment en le roialme de
France
Ie uous en croi bien
uous parlez bien et graciousement doulx franceys et pur ce il me fait grant bien et esbatement au coer de parler ouesque uous de uostre beal langage quar est le plus gracious parler que soit en monde et de toutz gentz meulx preisés et amee que nulle autre
Et coment uous est auys beau sir de la tresbeale citee de
Parys
ueraiment il m  est auys que ie ne uie unques mais iour de ma uie si beal citee com est toutz chosez acomptez quar il en y a tant de si beaux chasteulx si grantz forteressez et si hautez meisons et fortez et que sount si honestment apparaillez que se uous lez eussez ueu uous en serroiez trestout esbaiez
ueraiment sir il puit bien estre ueritable ce que uous ditez Hé plust a
Dieu et a la uirgyne
Marie mon tresdoulx amy que ie sceusse si bien et graciousement parler franceys com uous sauez quar ueraiment i  en fuisse donques bien aisee au coer
Par
Nostre
Dame de
Clery ie uoudroy que uous sceussez mais toutzuois uous parlez bien assez ce m  est auys qar ie pense bien que uous auez demurré grant piece la depuis que uous parlez si bien et plainement la langage
Par seint
Paul sir ie n  y fu unques mais
Et coment sauez uous parler si bien donques
ueraiment sir sicom ie m  ay coustumé a parler entre lez gentz de ce pays icy
Seinte
Marie i  en su bien esbaiez
Coment uous lez purrez apprendre en ce pais
Qar uous parlez bien a droit hardement
Saue uostre grace non fais
Par
Dieu si faitez bien et gentilment come se uous eussiez demurré a
Parys ces .xx. ans qar ueraiment ie n  oy unques mais
Engloys parler franceys si bien a point ne si doucement com uous faitez ce m  est auys toutezuoiez Hé sir ie uous remerci de ce que uous me preisez plus que ie ne su pas digne toutesuoies
Et pur ce ie su toutziours a uostre gentil comandement en quanque ie purray faire pur l  amour de uous
Et ueraiment beau sir uous estez tresbien uenuz en ce pais
uel sic
Par m  anme sir uous estez tresbien uenuz ciens
Grant merci mon sir de uostre grant gentrise et courteiseie
Beau sir fustez uous unques mes a
Rouan en
Normandie
Nonil ueraiment ie ne fui unques la iour de ma uie mais i  ay esté autre part en beaucope dez lieuz autrez en
Touren i  ay esté a
Bloyez et a
Chantres et a
Orlions auxi bien A
Orlions
Seint
Marie c  est bien pres a but de le monde sicom l  en dit en cest pais icy
ueraiment sir ils sont bien folez que le quident quar c  est en mylieu du roialme de
France
Est
Orliance une beale uille
Oil sir si
Dieu m  eide la plus beale que soit en roialme de
France aprés
Parys
Et auxi il y a un grant estudie dez lois qar lez plus uaillanz et lez plus gentils clercz que sont en cristiantee y repairent pur estudier en ciuil et canon
Mon tresdoulx amy ie uous en croy bien mais toutzuoies i  oy dire que l  anemy y aprent sez dissiples de nigromancie en un teste d  aresme
Saue uostre grace beau sir quar ueraiment ce n  est pas uoire
Ore alons boire sir se uous plest
Grant mercy beau sir
Beuez a moy ie uous en pri
uous comencez se uous plest
Par
Dieu non fray
Et puis dit l  autre quant il a beu
Sir grant mercy de uous grandez biens et dispensez
uel sic
Grant mercy de uous biens
Il n  y a de quoy beau sir
Si est ueraiment qar se ie uous purroy iamés ueoir en mon pais ie uous rendray bien la grant gentryse qu  ore m  auez fait par la grace de
Dieu
Ore ie me recomande a uous et ie pri a
Dieu q  il uous doint sanité et paix
Mon tresgentil sir a
Dieu uous comande qi uous doint bone uie et longe
La manere de parler entre deux cousturers
Moun tresdoulx sir
Dieu uous auance
Bien soiez uenuz beau sir
Ou demure le meillour cousturer de ceste uille
Purquoy demandez uous mon amy
Pur ce que ie uoeroy auoir un bon maistere pur ouerer ouesque lui
Estez uous cousturer donques
Oil ueraiment sir
uuillez uous ouerer ouesque moy
Oil sir tresuoluntrés se uous me uuillez doner atant com nulle autre
Que uous donorai ie la semaigne
Sir uous me donrrez set souldz deux deners et mes despensez
Quantbien de tens pensez uous d  arester en ce uille
Dymy ans s  il
Dieu plest
Que manere d  ouerage sauez uous meulx faire
ueraiment il ne me chaut quele manere d  ouerage q  il soit s  il soit dez hopelondez ou purpointz ou cotez
Hardiz entrez ciens donques et uous en aurez de moy atant com uous auez demandé
Sir ie le uuil bien
Mon amy estez uous iun unquore
Nonil ueraiment sir i  en ay dyné tresbien
Dieu merci
ua donques a la dame de ciens et beuez ouesque ele et puis aprés uenez a uostre bosoigne
Maister si frai ie
Une autre manere du parler entre deux compaignons qui demurrent ensamble en un hostel quant ils se deyuent aler coucher
Guilliam mon amy il est haut tens pur nous aler coucher maishui
Perot ce fait mon toutzuoiez
Guilliam ua traier du uin
Perot alez uous mesmez se uous uoillez quar ie ne bougeray mye Hé
Guilliam que uous estez bien mescheant et mauois
Malourés soit il que uous en donrra a boire quar ie irray quere du uin pur
Iohan et pur moy mesmez et par
Dieu se ie puisse uous ne beurés maishui
Et donques dit il
Ie pri a
Dieu q  il uous meschie
Et l  autre respoint et dit
Dieu mette toy mal an meschiant paillarde qui tu es qar tu ne cheueras ia
Guilliam ie uous en pri que uous serrez ou couurez bien le feu et apportez sus en uostre chambre un chopyn de uin uermaile que nous purrons boire deuant que nous en irrons coucher
Et puis aprés il uient oué le uin et dit
Prennez le hanape et uersez le pot et beuez a moy un bon trait hardiment
Par
Dieu mon amy si frai ie
Que da uous m  auez malement deceu quar uous en auez bu tout qanque il auoit
Perot de male estraine soiez uous estraygné
Mais
Guilliam ne uous chaille quar ie m  en irray quere du uin pour uous
Et quant ils ont bu tout deux donq dit l  une a l  autre
Guilliam pour
Dieu deschausez uous et deuestez uous tost si que nous fuissons cocheez
Et puis aprés quant ils serront cochez ensemble l  une dit a l  autre ainsi
Trahez uous la beau sire quar uous suez si fort que ie ne puisse pas endurer que uous me touchez point et estanchez le chandele tost
Si
Dieu m  ait compaignon il ne me souenoit point Hé lez poucez me mordent fort et me font grant male quar uraiment ie m  ay graté le dos si fort que le sanc curt aualle et pur ce ie comence pur estre reygnous
La cher me mange tresmalement si me faut estre estufee demain au darraiens pur
Dieu
Guilliam tesez uous et dormeons myshuy mez primerment nous dirrons
De profundis en l  onoure de
Dieux et de
Nostre
Dame et pur lez anmes dez trespassez qui la mercy de
Dieu attendent en paynes de purgatorie q  ils purront le plus tost estre releuez de lour payns a cause de nous priers et uenire a la ioye pardurable laquele ioie
Dieux qui maint en haut paradyse et nous rechata de son precious sanc pur sa grant mercy et pité nous ottroit en le fine s  il lui pleast
Amen
Ici fine le commune parlance
Nulle meliour en tout le
France
Et puis le signeur se comence a chanter sur le chemyn la chanson qu  ensuit ou un autre que lui plaist
Cantus patet Hé hé la bonne uinee
Sera cest annee
Pour les compaingnons
Ie leur ai donnee
Mon cuer ma pansee
Pour tant qu  ils sont bons
Buuons buuons de cest puree
Qui est degoutee
De ces morillons
Chantons dançons
Cest annee
Est a bien tournee
Loer
Dieu deuons
Ia feste honeurable
Ne uerez a table
Se bons uins n  y sont Hé hé les uins delitables
Doulz et amiables
Rire et chanter font
uin fait de fait les pouures gens riches
Tel fois qu  an leur huches
Pain n  argent n  ont
Bons sont
Ils font eslargir les chiechies
Tel fois que pour nices
Aprés s  entendront
Quant ces iones fames
Auront fait leur glenes
Batant en leur maisons
Recordant leur game
Trois ou quatre ensamble
Iront et diront
Buuons ma uoisine
Chascune sa chopyne
Plus aisés en serons
Alons alons a nostre cusine
En tresbonne estraine
Nous desiunerons
Bonne detinee
Et longue duree A ces uinerons
Qui ont labouree
Et la uigne plantee
Dont ces uins beuons
Bons sont
Ils font m  amours conquestez
Les doulz rousees
Ore chanter me font
Ia ces uins feront
Ma fame hurter la front
Tan qu  elle est toumbee les piés contremont
Doncques ie m  en irai a pulletrie pour achater des chapons pullés anes et des petis oisealx sauages pour son soper
Hosteler c  escoultez ie te prie primierement que tu uuis couper de boais et me faitez un bon feu car il fait grant froit
Et puis s  en uait a sa uoie
Et quant il uenra la il demandera tout ainsi
Biau sire comment faitez uous de cecy
uel sic
Belle dame pour quantbien me donnrez uous cecy
uel sic
Que uous donnrai ie de cy
uel sic
Quantbien me costera ces trois anes de riuere
Sire uous me donnrez dis deniers
Mon amy c  est trop chere bien pres la moitee
Sauez uous que uous ferez
uous me donnrez pour ces trois madlardes de riuere noef deniers car ils sont bien bons gros et gras et ie me fais fort que uous ne mangastes sentistes ne maniastez au deux ans passez du millours qu  ils ne sont
Ore regardez biau sire comment ils sont rampliz du sain
Oil dea ie le ueoi bien mais urayement uous demandez trop
Par la mort
Dieu biau sire se ie eusse uolu ie eusse eu huy ou matinee pour mesmes les anes .x. d
Ore me croiez se uous uuillez
Il ne uous faudra ia ainsi iurer car ie uous en croi bien a primer mot sanz plus sonner
Ore ditez moy a un mot que paierai ie
Par ma foy i  en aurai atant pour yceulx ou autrement ie n  aurai riens
Si
Dieu m  ait uous estes le plus cher homme ou qui i  ay marchandee cest annee car i  en aurai aillours trois aussi bons anes comme ils sont pour sept deniers mais il ne peut chaloir car un autre fois ie m  auiserai mieulx
Par saint
Pol ie sai bien que non aurez si bons de la price en toute ce uille car i  en sui certain que uous ne uistes aucques mais du millours anes qu  ils ne sont
Baillez ça doncques et ueiez cy uostre argent et a
Dieu uous commande
uel sic
Dieux uous conduist
uel sic A
Dieu qui uous gart
uel sic A
Dieu soiez
uel sic
Dieux soit garde de uous
Sire
Dieux uous donne santee et paix
Adoncques
Ianyn s  en uait a l  ostel pour appareiller la uiande pour la soper de son signeur
Et quant il sera uenu il fera mettre le pot sur le feu plaine d  yauue et quant il comencera a boiller il boutera les anes dedans le pot pour eschauder
Et puis il les desplumera ignellement
Et tost aprés qu  il les aura ainsi desplumee il les decoupera les culs et boutera ses deis dedans lez corps et oustera les bodeyns et toute l  ordure dedans et puis les lauera de l  yauue bien et honestement
Et aprés il les boutera sur une haste pour roster et quant il sera tout prest et assés rostee il les oustera de les hastes
Et par cel temps sera uenu le signeur a son hostel
Lors uenra la dame de l  ostel ou la damoiselle et dira en ce maniere a signeur
Mon signeur uous estez tresbien uenu
uel sic
Mon signeur bien soiez uenu
Si uero tuizaueris aliquem hoc modo responsionem tuam procul dubio reserabis
Bial amy bien sois uenu
Dame comment uous est il
uel sic
Dame comment faitez uous
uel sic si sit domina
Ma dame comment uous auez uous portee depuis que ie ne uous ui mais
Tresbien mon signeur
Dieu mercy et la uostre
Et mieulx que ie uous uei en bonne santee du corps
urayement i  en ai grant ioye Hé mon signeur il y a grant piece que ie ne uous ui mais
urayement m  amie uous ditez uerité
Ore belle dame me ditez uous n  auez uous poynt des belles filletes comme uous soloiés auoir
Mon signeur s  il uous plaist i  en ai deux tresbelles et tresbien et graciousement entaillez du corps et aussi gresles que uous les porez enpoigner entre uoz deux mains Hé me faitez uenir deuant moy tost celles filletes car ie ne descenderai ia de mon chiual auant que ie les aurai ueu
Doncques uiennent auant les filletes ou presence du signeur
Fait le signeur
Ces sont les plus belles fames et mieulx entailliez du corps ce m  est auis que i  ay ueu pieça et pleust a
Dieu que ie les eusse auec moy demourans a mon manoir de N
Ie les donnroi de l  or et de l  argent et d  autres biens et chateux assés
Doncques descent le signeur de son chiual et demande les noms de les filletes et dit ainsi
Mes tresdoulces amies comment auez uous a noms
Et doncques respont la plus ueile pucele et dit ainsi
Mon signeur s  il uous plaist i  ay a nom
Isabelle
Puis dit l  autre
Mon signeur i  ay a nom
Margarete
Ore ie prie a
Dieu qu  il uous donne grace de bien faire
Isabelle uien ça uien
uel sic
uenez a moy ma tresdoulce amie hardiement car ie uous promette que ie ne uous fera ia de uilaynie ains uous ferai s  il
Dieu plest de bien et de l  oneur
uoulantiers mon signeur a uostre comandement
Doncques fait le signeur acoler et doulcement baiser la damoiselle en la bouche et puis il li dit gracieusement de bon et feruent amour et par maniere d  amourasser les paroles qu  ensuient M  amie doulce et graciouse
De bien et de courtoisie plaintiuouse A qui i  ay donnee m  amours
Car de toutes les floures arousee
uous estez soueraine a mon gree
Et comme la rose entre lilie flours
uel sic
Ma dame gentille de pourtraiture
En uous i  ay mis toute ma cure et m  amour
Et toute plaisance ie uous ensure
Comme de toute beautee la flour
Et puis le signeur li mene par la main uers la sale et li dit ainsi
Damoiselle uous souperez auecque moy
Grant mercy mon signeur A doncques il appelle son uarlet par nom ainsi luy disant
Ianyn est nostre souper tout prest encores
Oil mon signeur
Alez uous seoir quant uous plerra
Fait le signeur doncques et soi regart tout enuiron et dit
Que dea encore est la table a mettre
Et soy comence pour estre marri uers ses soubgis et siergeans ainsi leur disant
Malle semayne a uous soit mise tout deux
uel sic
Ie prie a
Dieu qu  il uous puist mescheoir de corps amen
Qu  auez uous fait depuis que ie uenoi ciens
uous ne faitez que sounger et muser
Mettez la table tost et aportez nous une fois a boire de uin claret ou de uin blanc car i  en ai tresgrant soif et aussi tresgrant fain auecques A uostre comandement mon signeur
Et quant il aura bu et la damoiselle aussi il li dira en ce maniere M  amie uenez uous en car uous seirez icy deuant moy en une chaier
Mon signeur s  il uous plaist non ferai
Par
Dieu si ferez
uostre mercy mon signeur
Et puis aprés le signeur et la damoiselle seront seruiz de moult bonne uiande a souper
Doncques le signeur li fait tresbon chere et tresgrant desduit ainsi li disant
Damoiselle que chere faitez uous
Mon signeur tresbon chere
Dieu mercy et la uostre
urayement i  en ai grant ioye car uous m  estez aussi bien uenuz comme aucune fame de monde et pleust a
Dieu que ie eusse de uiande que uous pourroit plaiser
Si m  ait
Dieux mon signeur si est assés
Dieu mercy
Et doncques dit le signeur a la damoiselle
Quoy ne mangez uous doncques
Par
Dieu si fais ie mon signeur uostre mercy
Ore il parra
Et sitost qu  ils auront soupez le signeur comencera d  amourasser la damoiselle et pour auoir son amour et sa pucellage il fait pour le grant brasier d  amour qu  il en a enuers li le plus gracious et le plus amerous chanson qui peut estre en tout le monde en ce maniere disant ou autrement chantant tresgracieusement
Tresdoulz regart amerousement trait
Tant de doulceur fera mon cuer entrer
Quant les miens yeulx te peuent racontrer
Que tout mon sang me fuit et uers toi trait
Et tant me plaist ton gracious atrait
Que de ueoir ie ne me puis saouler
Ie t  ai pourtant si en mon cuer pourtrait
Qu  autre pansee ne t  en pourroit ouster
Et tel plaiser fait dedans moy entrer
Que iamais iour tu n  en seras retrait
Et sic finitur cantus dulcissimus
Et quant le signeur aura achauee sa chanson il parlera a la damoiselle tout courtoisement en ce maniere M  amie enne ai ie bien et parfaitement fait cest chanson
Oil urayement mon signeur tresbien a poynt car uous m  auez enrauoiee tout le cuer et le sang
Doncques prent le signeur la fillete par la main et s  affiance ouertement de la foy de son corps qu  il n  aura ia autre fame que li durant sa uie ainsi disant M  amie ie uous prenne icy a ma compaigne et sur ce ie uous affiance
Et puis le signeur s  esbat et esioit atant auecque s  amie que tout maniere de solace desduyt et esbatement son cuer s  embat et il donne a dame de l  ostel et a tous ses siergeans chambreres et baisselletes biaucop de biaus douns c  est a sauoir a la dame de l  ostel une tresbelle ceinture de fyn soye uert et a chascun des siergeans trois souldz et quatre deniers d  esterlings et a chascun de les baisseletes une bourse de uert ueluet bien appareillié et fort cordeillee de fyn soye rouge et dousze deniers d  esterlings
Doncques le signeur et s  amie et toute la gentille compaignie auec luy s  esbatent et esioient atant que c  est meruailles et le signeur comande ses escuiers et officers de l  apporter des espices et de boire
Et tost aprés uiennent auant ces escuiers et officers ou grant cop de cierges bien entour cinnquant et l  aportent de tresbelles escuelles fais des pierres precieuses a guise et manere des
Sarrazins trestout plains des tous maniers des espices et puis ils aportent de tresbonne ceruoise et des bons uins c  est a sauoir uin claret uermaille et blanc
Item de uins doucetes comme de uin de
Grece ipocras montrose runney uernage maluoisin osey clarrey et pyement et de tous autres uins que l  en peut auoir aussi des aultres boires comme de syser poyrye et bragote
Doncques uiennent auant ou presence du signeur ses corneours et clarioners ou leur fretielles et clarions et se comencent a corner et clarioner tresfort et puis le signeur ou ses escuiers se croulent balent dancent houuent et chantent de biaux karoles sanz cesser iusques a mynuyt
Et quant ils seront trestout si entrauaillez et las qu  ils ne se pourront ia a cel temps plus longuement dancer lors le signeur dira a toute la gentille compaignie luy enuiron ainsi
Mes amys il est haute heure de nous aler coucher maishuy car il est deia bien pres une heure aprés mynuyt
Et pour ce alons tost coucher car se ie fus couchee ou lit ie dormis tresuoulantiers
Et
Ianyn amenez m  amie a chambre et li deschausez et deuestez et que elle soit tout prest encontre ma uenu pour aler coucher auec moy
Et puis uenra le signeur et se couchera auecque s  amie en tresgrant ioye et esbatement et se comence de li baiser et acoler et boute un de ses bras desoubz le col et li fait trestout la courtoisie et maniere de esbatement et desduit qu  apartient au marit faire a sa fame espousee
Et quant il uenra au matinee il soi leuera sus bien matin et appellera tantost son chambrer par nom ainsi
Ianyn dors tu
Non il mon signeur
Que fais tu doncques
Mon signeur s  il uous plaist ie sounge
Reueille toi de par le deable et de par sa mere ou tout
Quey ne m  as tu reueillé bien matin comme ie te comandoi hier soir
Mon signeur par mon serement si fesoi ie Hé tu mens fausement parmy la gorge
Quelle heure est il maintenant
Mon signeur il n  est que bien matin encore
Adoncques ne peut chaloir
uel sic
Adoncques ie ne fais compt
uel sic
Doncques ie ne fais force
uel sic
Il ne m  en chaut doncques
Ore leue toy
uel sic
Ore leuez sus tost
uel sic
Ore sourdez uous le cul tost et appareillés a diner
Et puis le signeur soi leue et se ueste de chemise pourpoynt et de hopelande et soy chause
Et si tost qu  il sera tout uestu et appareillié il soi tire a l  une costee de la chambre uers les fenestres et la endroit n  en luy donne de l  yauue a lauer ses mains et luy apporte un longre de les essuer
Et la dame de l  ostel uient auant disant en ce maniere
Mon signeur comment auez uous fait a nuit
uel sic
Coment uous auez uous portee anuyt
Tresbien dame uostre mercy
Mais ie fu un poy malades car i  auoi trop bu et eueillee anuyt
Ianyn baillez ça mon pigne que m  amie me pourra pigner la teste et comandez mon garçon qu  il face abuurer mes chiualx et puis les donne du fein et des aueines et ordennez que nous aions de bon poisson assés comme des anguilles lampreons lampraes samon fraisse et saleie et aussi de carpes bremes roches perches soles plaiz barbels luces leynge troyte grelet codeleynge merlankes hutynge poisson saleie platoun espineis carbonel goioun mulet muluel de mer espelankes estorioun et turbiller rais tendal geleis creuis rasours et chien du mer porpeis auec la puree oistrez muscles koc hanon harenc blanc et sor aussi d  esperlinge et menuz et d  autre poisson du mer et du ryuere assés
Et si tost que tout ce uiande sera prest le signeur s  en ira seoir a table aprés qu  il aura lauee ses mains
Et aprés manger il demandera a la dame de l  ostel son chemyn uers tel lieu tout ainsi
Dame me ditez uous quantbien y a il decy a
Tamps
Mon signeur s  il uous plaist il n  y a que dis lieues bien petites
Pourrai ie y estre encore nuyt
Oil dea mon signeur bien aise
Et puis quantbien y a il d  illoques a
Aurilians et quel chemyn tenrai ie
Mon signeur uous chiualcherez tout parmy la uille de
Tamps uers la porte
Saint
Lou et la uous en isserez et quant uous serez bien demy lieue de la uous y trouuerez deux chemyns une crois et une uoilette
Si prendrés la plus grant chemyn et uert et la crois uous lerrez a la main droit
Adoncques uous uous traiherés uers la foreste de
Chartres et quant uous y serez tost aprés uous aprocherez une uille que n  en appele
Biauchastel en les
Prees
Et doncques uous en aurez uostre haute chemyn uers
Aurilians tout droit deuant uous si que uous ne pourrez ia foruoier se non que uous uuillez
Ore oustez la table et alons a chiual tost car il sera bien pres de nuyt auant que nous y serons loegez
Doncques prent le signeur congé a dame li disant ces mos
Dame a
Dieu uous comande
Mon signeur ie pri a
Dieu qu  il uous donne bonne uie et longue et de bien faire en tous uoz fais
Et grant mercy mon signeur de uoz grans biens et courtoisies
uel sic
Et ie uous remerci mon signeur tresentierment de cuer des tous les bienfais bontees et naturesses que uous m  auez fait et moustree depuis le primier temps que ie uous ai conu tanqu  ença
Et
Dieux me donne grace s  il luy plaist que ie le uous pourrai rendre ou temps a uenir car urayement mon signeur i  en sui tresbien tenuz
Doncques le signeur se monte a chiual et baise la fillete sa compaigne et li baille trent francs a paier pour ses despens et li dit courtoisement ainsi
Ma tresdoulce amie et treschiere compaingne a
Dieu uous comande iusques a reuois
Car ie m  en irai pour esbatre a
Aurilians un poy de temps mais ie n  aresterai guaires
Et puis le signeur s  en chiualche sur son chemyn et quant il uenra ou mylieu de la uille il demandera du primer homme qu  il encontrera ainsi
Mon amy uel sic
Biau sire uel sic
Biau filz quelle heure est il maintenant uel sic
Qu  est ce qu  a sonnee de l  oriloge
uel sic
Quantbien a il sonnee de l  oriloge
Mon signeur si
Dieux m  ait ie ne uous sai dire mais ie panse bien qu  il a sonnee dis car il y a bien une heure passee depuis qu  il sonna noef
Beau filz a
Dieu qui uous gart
Mon signeur ie pri a
Dieu q  il uous donne bonne encontre et uous beneit saut et gart de tous perils
Pansez bien quod
Kiruyngton
Mon treshonuree et tresgentil sire ore
Dieux en soit regraciez i  ay acheuee cest traitis au reuerence et instance de uous et a mon escient ie l  ai traitee et compilee sicomme i  ay entendu et apris es parties dela le mer
Et ia soit que i  ay parlee en mainte lieu oscurément et nient escienteusement fait cest bosoigne ie uous en suppli de uostre gentrise et tous ceulx qui cest liure enremirent de m  auoir escusee car combien que ie ne sui pas le plus escienteus a parler et escrire doulz françois ou romance nepourquant ie l  ai fait selon cen que
Dieux m  a liueree grace raison sens et entendement
Et urayement mon tresdoulz amy s  il est bien a poynt au uostre plaisance i  en ai grant ioye
Et uous plaist sauoir biau tres doulz amy que ie sui et tous dis serai prest et appareilliez a uoz tres gentils comandemens en bien et honeur sanz en faindre heure s  il
Dieu plaist
Et
Dieux me donne grace que ie uous pourrai rendre du bien et de l  oneur pour les grans biens courtoisies et naturesses que uous m  auez fait et moustree sanz le mien desiert et encore ferez s  il
Dieu plaist comme i  ay esperance de uous
Et ie pri a nostre
Signeur
Dieu qu  il uous doint bonne uie et longue et uous en donne santee et paix aus toutz iours mais
Escript a
Bury
Saint
Esmon en la ueille de
Pentecost l  an du grace mil trois cenz quatre uinz et sesze 