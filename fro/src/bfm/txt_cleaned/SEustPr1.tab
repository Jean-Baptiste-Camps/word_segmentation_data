
LA
uIE
SAINT
EUSTACE
Au tens
Traian l  empereor que deables auoit grant force e grant pooir que par lui que par ses menistres fu uns hom mestres de cheualiers e de grant lignage
Placidas par non e de grant richesce honorez sor toz les autres mes un pou i ot del poil del leu car il estoit en error e en mescreance
Ce estoit domages si uos dirai por quoi
Il secoroit toz cels qui auoient mestier de secors il aidoit toz cels qui auoient mestier d  aide cels qui estoient greuez en iugement les forsiugiez e les dampnez a tort il releuoit de son auoir les poures il reuestoit les nuz il repeissoit les famelleus il departoit de ses uiez choses il sembloit ia au tens de lores
Cornille le preudome que saint
Peres conuerti
Il auoit feme d  autretel maniere qui mult lui resembloit bien de bones teches e de bones mors mes ele estoit ausi en error e aoroit les ydres
Cil dui auoient deus enfanz qu  il norrissoient d  un cuer e d  une uolenté
Encor uos di plus de lui qu  il estoit bons en guerre e bons en iustice si qu  il metoit toz ses anemis au desoz e toz barbarins metoit il neis soz piez
De chiens e d  oiseaus sauoit il quant qu  il en estoit de bois de riuiere e de gibecier en ce s  estudioit il chascun ior
Mes
Nostre
Sires li pius li deboneres qui bien set e uoit lesquex il doit a soi apeler e atrere n  ot mie en despit les bones oeures de cel haut home ne le bon cuer qu  il auoit el uentre e encor estoit couerz de la nue d  error e de mescreance
Il nel uost mie lessier sanz gerredon car si come l 
Escriture dit
En totes manieres de genz qui
Deu croient e aiment e qui beent a droit e a reison il plest bien a
Nostre
Seignor e por ce ot il pitié del haut home e le uost sauuer en tel maniere que ie uos dirai
Un ior auint qu  il s  en issi si com il auoit en us e en costume as montaignes por chacier atot son esforz atot son baudoire atot grant compaignie de cheualiers e uit tantost deuant ses ielz une grant assemblee de cers qui peissoient e il tantost del atirer ses compaignons par torbes e par eschieles si corut grant aleure aprés les cers
Que que li cheualier entendoient a la chace e a la prise ez uos un cerf plus bel e plus grant que tuit li autre e s  en uint par deuant lui e se parti de la compaignie as autres e se feri el bois la dedenz la ou il estoit plus espés
Placidas le uit qui mult le couoita e leissa toz ses compaignons si corut aprés a mesniee escherie
Tuit cil se lasserent e recrurent qui auec lui estoient mes il ne fu ne las ne recreuz ainz fist toz iorz la chace si com
Deus le uost ne ses cheuax ne recrut nes leissa aler par les broces ne par essarz ne par espines aprés le cerf e ia fu li cers mult esloigniez de tote la compaignie e s  en monta sor une roche en haut si s  aresta e estut iluec
Li mestres des cheualiers s  aprocha tot sanz sa compaignie e regarda tot entor soi e enuiron si deuisoit en quel maniere il poïst cel cerf prendre mes cil qui a tot le sens e tot le sauoir par sa douçor e par sa misericorde porchaça e chaça celui qui le cerf chaçoit e bersa celui qui le cerf uoloit berser par soi meismes non par autrui ne mie si com il conuerti
Cornille le haut home par la bouche saint
Pere mes si com il conuerti saint
Pol par sa demostrance
Placidas s  estut longuement e se merueilloit de la grandor e de la beauté del cerf mes sanz e pooir li failloit del prendre
Ensi estoit tot pris de ce qu  il nel pooit prendre mes
Nostre
Sires li mostra lores qu  il ne montast en fauuel e qu  il n  encharchast chose ne n  enpreist dont il ne poïst cheuir e tot ausi com il fist l  asnesse parler desoz
Balan e reprendre le uassal de sa musardie tot autressi mostra il a cestui entre les cornes del cerf le signe de la ueraie croiz plus cler e plus resplandissant que li rais del soleill e en mi leu des cornes l  image
Nostre
Seignor
Ihesu
Crist qui fist le cerf parler en guise d  ome e apela
Placidain si li dist
Placidas por quoi uas tu encontre moi
Que me demandes tu
uoiz por l  amor de toi sui ie uenuz en ceste beste que tu uoies e que tu me conoisses
Ie sui
Ihesu
Crist que tu serz e si n  en sez mot
Ie ai bien ueu les aumones que tu fez chascun ior as poures e as besoigneus
Or me sui uenuz a toi mostrer par cest cerf
Tu bees a la prise del cerf e ie bé a fere de toi ma proie tu ne lieras ne ne prendras le cerf mes ie t  en menrai pris e lié qu  il n  est droiz ne reisons que mes amis qui tant a fet de bones oeures serue des or en auant les deables ne qu  il aort les ydres qui n  ont ne sens ne sauoir ne secors n  aide ne puent fere e por ce uing ge en terre le monde sauuer en tel semblance come tu puez ueoir
Qant li mestre des cheualiers oï le cerf qu  il cuida qui a lui parlast si fu si esbahiz e ot si grant peor qu  il chaï de sus son palefroi a terre e quant il fu reuenuz e il ot son cuer repris il se dreça e uost ueoir plus ententiuement la merueille qui li estoit appareue si dist entre ses denz
Quel merueille e quel uision est ce qui m  est apareue e dist
Beau sire descueure moi e demostre ce que tu diz se tu uelz que ie croie en toi
Lors li dist
Nostre
Sires
Entent a moi
Placidas ie sui
Ihesu
Crist qui de neient fis le ciel e la terre e les quatre elemenz en quatre leus mis ie fis le ior ie fis la nuit ie fis clarté ie fis teniebres ie fis l  aube creuant e le soleill raiant ie fis la lune por la nuit enluminer e les esteiles por le ciel atorner ie establi le tens e les anz e les iorz e les mois
Ie sui cil qui forma home de terre
Ie fui crucefiez e enseueliz e resuscitai au tierz ior de mort a uie
Qant
Placidas l  oï il chaï de rechief a terre adenz e puis parla e dist
Beau sire ie croi bien que tu es cil qui totes choses feis e qui rauoies les desauoiez a droite uoie
Placidas dist
Nostre
Sires se tu ce croiz ua a la cité e escoute l  euesque des
Crestiens e si li demande le sacrement del baptesme
Beau sire respondi
Placidas se tu le comendes ie renoncerai tot ce a ma feme e a mes enfanz car ie uoill qu  il croient en toi
ua dist
Nostre
Sires e si lor reconte e puis receuez toz ensemble le sacrement del baptesme e uos retraiez de la mauueise uie que uos auez menee iusqu  a hore
Aprés reuien ci a moi si te mosterrai quant qu  il t  auendra e coment tu uendras a uerai salu de l  ame
Lors descendi
Placidas de la montaigne e qant il fu bien anuitié si comença a raconter a sa feme qant qu  il auoit oï e ueu
Qant il li ot tot conté sa feme s  escria e li dist
Beau sire dolz ueistes uos le crucefié que li crestien seruent e aorent
Cil est souerains e uerais
Dex n  il n  est
Dex fors lui qui en tel maniere rauoie les desuoiez e les mescreanz fet croire la droite creance
Hersoir ne plus loing le ui ie ausi e ce meismes me dist il
Demain el ior tu e tis mariz e ti enfant uenez tuit a moi
Or sai ie bien que ce est
Ihesu
Crist qui uost en tel figure e en la forme de la ueraie croiz a toi aparoir por ce que tu saches sa force e son pooir e que tu croies en lui
Alons donc enes le pas e si demandons le saint baptesme as crestiens car par le signe del baptesme sunt cil suen lige qui en lui croient
De meismes dist
Placidas me dist il qant il parla a moi A mie nuit sanz plus atendre e sanz le seu de lor mesniee il en alerent a l  euesque des crestiens e renoncerent ce qu  il auoient ueu e fet e dit e quant il orent coneu qu  il creoient en
Ihesu
Crist il li demanderent le signe del saint baptesme
Li euesques ot grant ioie de ce qu  il oï e glorefia
Nostre
Seignor qui nelui ne uelt perdre e quant il ot assez sermoné de la loi as crestiens si les baptisa el non del
Pere e del
Filz e del
Saint
Esperit e lor chania lor nons
Placidain apela
Eustace e sa fame
Theopites l  ainzné des enfanz
Agapion e l  autre
Theopithon
Aprés si lor dona le saint seirment
Ihesu
Crist puis les comende a
Deu e lor dist
Nostre
Sires
Ihesu
Crist soit auec uos e uos doint uie pardurable que ie sai bien que li filz
Deu est en uostre compaignie
Por
Deu uos pri qant uos seroiz en la ioie de paradis menbre uos de moi si com il me menberra de uos A saint
Iohan
Baptiste soiez uoz comendez
Qant ce uint au matin
Eustaces atot ne sai qanz cheualiers s  en ala en la montaigne e qant il furent pres del leu ou il auoit ueu la uision il se deliura au plus beau qu  il pot de ses compaignons e aprisma toz seus au leu e uit la uision en tel forme e en tel maniere com il l  auoit deuant ueue
Lors chaï il a terre tot adenz e s  escria e dist
Beau sire ie sai bien que tu es
Ihesu
Crist li filz
Deu
Or croi ie el
Pere e el
Filz e el
Saint
Esperit
Si te pri que tu me mostres ce que tu m  as pieça promis
Nostre
Sires li respondi
Or es tu beneurez
Eustaces car tu as receu le saint baptesme e ies reuestuz del don de uie pardurable
Or as tu uencu le deable qui t  a longuement deceu
Se tu croiz or le mostre par bones oeures car foi sanz oeures est morte chose e bien saches tu que li deables te guerroiera por l  enuie e por le corroz de ce que tu l  as relenqui e querra art e engin par quoi il te puisse tenter e maufere
Maintes choses te couendra a soffrir por auoir corone de uictoire por que tu aies uie pardurable
Tu as esté iusqu  a ore essauciez e honorez es besoignes del siegle e es temporex richeces
Or te couient humilier e leissier le boban e la uanité del siegle aprés seras essauciez de rechiez es esperitex richesces
Or garde donc que force e uertu ne te faille au besoing
Ne te souiegne ia de la grant honor que tu as eu en cest siegle mes tot ausi come tu as esté angoissex de fere d  armes e de guerroier tes anemis e d  auoir uictoire por plere au mortel empereor tot ausi soies curieus de toi deffendre des aguez e des assauz au deable e de lui metre soz piez por moi seruir a gré e por m  amor garder qui sui empereres de pardurable empire
Car il couient que tu soiez tentez ausi come fu
Iob e que tu ueinques le deable par fine pacience
Or garde bien que tu ne penses mauuestié e que tu ne soies deceuz ne en sens ne en pens car qant tu seras bien humiliez ie reuiendrai a toi si te metrai la ou ie te pris e te randrai ta premiere honor e ta premiere gloire
Qant il ot ce dit il s  en monta el ciel mes il dist auant a
Eustace
ueus tu orendroit receuoir les temptations ou en la fin de ta uie
Pren a ton chois lequel que tu ameras mielz
Eustaces li respondi
Ie te pri beau dolz sire s  il est ensi que ie puisse eschiuer les temptations que tu m  as deuisees comende que eles uiegnent présentement car ie les aim ore mielz a soffrir mes done moi pooir e force de pacience que mes auersaires ne me puist ou par fet ou par parole giterde ta creance e bastoner mon cuer e ma pensee
Nostre
Sires li respondi
Eustace soies forz e uainquerres car ma grace sera toz iorz auec uos qui gardera uoz ames
Aprés ce repaira
Eustaces a son ostel si nonça a sa fame qant que
Nostre
Sires li auoit dit e lors se mistrent endui a coutes e a genouz e proierent
Nostre
Seignor en tel maniere
Beau sire ihesu
Crist la uostre uolenté soit fete fetes de nos uostre pleisir
Ne demora mie granment aprés que tote lor mesniee chaïrent en une grant enfermeté e morurent en brief tens e li sergent e les chamberieres A cest fet aperçut bien
Eustaces que ce estoit comencement des temptations si les reçut en grez e en graces e prioit doucement sa fame que force ne pacience ne li fausist au besoing
Un poi aprés auint que uns airs corrumpuz mortex enuaï ses cheuax e ses bestes e l  atorna si qu  il ne li remest ne uache ne brebiz ne cheual ne autre beste nule
Ceste temptation reçut il debonerement e sanz moleste e se departi en repost de son ostel atot sa fame e ses enfanz
Qant ce sorent e uirent li mauués uoisin il entrerent en sa meison par nuit e rauirent qant qu  il porent rauir l  or e l  argent e les robes si qu  il ne lor remest de totes lor richeces fors ce qu  il auoient entor les os
Un ior auint li
Romain feisoient grant feste por une uictoire qu  il auoient eue en
Perse si couenoit que
Placidas fust a cele grant feste come cil qui estoit mestres des cheualiers e princes des senators L  en le quist si nel pot en trouer
Molt s  en merueilloient tuit que si sodainement estoit adirez ne rien n  auoit leissié del suen ne nel pooit l  en trouer
Molt en estoit dolenz li empereres e li senator e se merueilloient molt de cele auenture qui estoit auenue
Lors li dist la fame
Sire qu  atendons nos ci
uenez prenons nos deus enfanz itant auons nos de remenant si nos partons de ci car nos somes en despit e en reproche a toz cels qui nos conoissent
Qant il fut anuitié il pristrent lor deus enfanz si s  en alerent droit uers
Egypte e qant il furent alé deus iornees e il aprismierent a la mer il trouerent une nef appareilliee si uostrent anz entrer e nagier
Li mestres de cele nef estoit barbarins crueus hom e sanz pitié totes uoies entrerent il auec lui e nagerent
Qant li mestres de la nef uit la fame
Eustace si auenant e si gente il la golosa e couoita forment e quant il furent arriué il demanda loier del passer
For ce qu  il n  orent dont il se poïssent aquiter li mariniers retint la dame por le loier e la uost auoir a son hués
Eustaces qui ce uit ne li uost otroier ainz li contretint longuement e sopploioit debonerement li barbarins guignoit e feisoit signes a ses notoniers qu  il le gitassent en la mer
Qant
Eustaces l  aperçut si lor leissa sa fame si prist entre ses braz ses deus enfanz si s  en ala plorant e plaignant en tel maniere
Mi douz enfant tans uos est mesauenu e a moi ausi car uostre mere est rauie d  estrange genz
Ensi s  en ala plorant iusqu  a un flueue qui si estoit granz qu  il n  i osa entrer atot ses deus enfanz s  en trossa l  un sor ses epaules e l  autre leissa a l  arrier
Qant il ot aporté a terre l  enfant outre l  eue e il s  en retornoit por aporter l  autre qant il uint en mi le flueue qui estoit granz e lez uns lions issi del bois qui raui l  enfant e se feri el bois arriere
Cil qui ot perdu son enfant reuenoit querre l  autre e qant il s  en reuenoit uns leus raui l  autre si s  en ala atot
Eustace nel pot siure ne corre mes la ou il estoit en mi le flueue il comença ses cheuex a tirer e sa robe a descirer e plaindre e plorer e se uoloit noier el flueue
Mes
Nostre
Sires le garda par sa grace qu  il porta en patience sa perte e son domache
Li lions qui auoit l  enfant raui le leissa e sain e sauf si come
Dex le uost car li pastor qui l  auoient ueu rauir li ruerent lor maçues e huerent lor mastins si le rescoustrent
Tot ausi li enfes que li leus raui eschapa sain e sauf car li bouier uirent le leu e si le suirent e rescoustrent l  enfant e garderent sain e sauf E li pastor e li bouier estoient tuit d  une rue qui les deus enfanz norrirent bel e bien a lor ostex
De ce ne sauoit li peres mot qui s  en aloit plorant e sospirant e parlant a soi meismes en tel maniere
Ha las chaitis qui fui iadis ausi come li beax arbres uestuz de fueilles e charchiez de fruit or sui poures e nuz e mandis
Ha las qui iadis fui en granz honors e en granz richeces or sui come chaitis desconfortez e despris
Ha las qui fui mestres des cheualiers riches d  amis e honorez de mes uoisins or sui seus e despris e sanz confort e sanz compaignie neis mes enfanz ai ie perduz tant auoie ie de compaignie et de solaz
Beau sire
Diex ne me deguerpissiez mie en la fin ne n  aies mes lermes en despit
Moi membre bien que tu me deis que ie seroie temptez ausi come
Iob mes ce m  est uis que ie sui un poi plus temptez que ne fu
Iob
Car s  il perdi ses richeces e ses possessions au moins li remest uns fumiers sor quoi il se pot seoir mes ie sui en estrange terre e sui tormentez d  autretex tormenz
Icil ot amis qui le confortoient mes ie sui el desert entre bestes sauuages qui m  ont le mien confort tolu ce sunt mi enfant que i  ai perduz
Cil se il n  ot rainseaus si ot il racine ce ert sa fame dont il se confortoit mes ie las chaitis sui de totes parz sanz racine e sanz compaignie ne n  ai poil de mon lignage ainz sui ausi come li roseax el desert que li uenz hurte e baloie de totes parz
Beau douz sire
Dex ne te poist se i  ai trop paroles car ie suis dolenz si di tel chose ce poise moi
Beau sire
Dex garde moi e serre ma boche que mes cuers ne puist penser ne boche dire chose qui te despleise
Done moi repos s  il te plest e soatume de mes dolors
Que qu  il parloit ensi il ploroit e sospiroit e ala tant qu  il uint plorant e plaignant a une uile qui auoit non
Dadissus
Ilueques se herberia e gaaigna chascun ior son pain
Lonc tens li plot iluec a seiorner e requist as peisanz de cele uile tant qu  il le mistrent a lor chans garder e fu lor messiers ilueques iusqu  a quinze anz
Si dui enfant si come ie uos ai dit furent norri en une autre uilete ne ne sauoient qu  il fussent frere
Li mariniers dont uoz auez oï deuant enmena la fame
Eustace en son païs
Mes
Nostre
Sires qui bien le pooit fere la garda si bien qu  onques li barbarins n  ot en li ne part ne compaignie car ce auoit ele requis a
Nostre
Seignor qu  il li gardast son cors de honte et de uilenie
Li mariniers si come
Dex le uost morut e la dame fu en sa deliure poeste
Puis auint ne demora gueres que li ost e la guerre corurent en cele terre meesment en cele cité ou la dame estoit et enuaïrent le païs enuiron
En grant effroi fu li empereres por l  enuaïssement de ses anemis e por la sodaine guerre si li menbra del mestre des cheualiers qui si bien sauoit ostoier e fere d  armes e mult estoit dolens e mornes de ce qu  il l  auoit si sodainement perdu
Il assembla tantost son ost e demanda a toz les cheualiers ensemble de
Placidas s  il sauoient rien de sa mort ne de sa uie
Aprés il comenda a chascun qu  il l  alassent querre puis enuoia il par totes les citez e par totes les terres qui estoient soz l  empire de
Rome por cerchier e por enquerre e craanta a celui qui le porroit trouer a auoir grant loier e grant richesce e honor
Lors uindrent auant dui cheualer dont li uns auoit non
Antiocus e li autres
Gachius qui mult auoient esté priué chanlant au mestre des cheualiers
Cil se poroffrirent de lui querre
Il monterent e murent e tant alerent qu  il assenerent par auenture a la uilete ou
Eustaces estoit herbergiez e il de si loing com il les uit les auisa e les reconut a la maniere de lor aleure
Lors li menbra de sa premiere conuersacion si fu un pou troblez e esmeuz e fist ceste oroison a
Nostre
Seignor
Beax sire
Dex qui tes amis deliures de totes dolors tot ausi come ie uoi ore cels que ie ne cuidai ia mes ueoir comende moi par ton plaisir t  ancele ma fame car mi enfant ce sai ie bien sont deuoré de bestes sauuages por mon pechié
Donques beau sire me done cest don que ie uoie se ueaus non au ior del iuise au ior de la general resurreccion mes deus enfanz
Il n  ot mie bien sa parole finee qant une uoix li uint del ciel qui li dist
Eustaces soies asseur car tu reuendras en brief tens en ton ancien estat e rauras ta fame e tes enfanz e au ior de la resurreccion uerras assez greignor choses car tu auras uie pardurable e la ioie de paradis e tes nons sera essauciez par tot le monde tant com il durra
Eustaces qant il ce oï fu toz espoantez mes qant il uit les cheualers qui uenoient tote la uoie il se dreça si ala encontr  els e que plus pres furent de lui e il mielz les conut mes cil nel conurent mie si l  aresnerent e si li distrent
Dex te saut beax amis
Dex uos beneie seignors dist
Eustaces
Di nos firent il se tu ueis ci nul home d  estrange terre qui auoit a non
Placidas atot sa fame e ses enfanz se tu le nos pooies enseignier nos te donrions grant auoir
Por quoi dist
Eustaces le querez uos
Il fu distrent il nostre amis iadis si le uerrions uolentiers car nos nel ueimes pieça
Onques dist
Eustaces tel home ne ui en cest païs ne ne conui e neporqant uenez auec moi la ou ie sui herbergiez car ausi sui ie d  estrange païs
Lors les enmena il auec lui en son ostel e corut isnelement le uin querre por els doner a boiure car il feisoit mult grant chaut
Puis dist a son oste qui l  aueit herbergié
Beax sire ie conois cest deus homes por ce sunt il ça uenuz o moi
Prestez moi uin e uiande dont ie les puisse conreer car iel uos rendrai mult bien en leu et en tens de mon loier e de ma deserte
Cil li baila uolentiers qant que mestiers li fu
Que que li cheualer manioient
Eustaces ne se pooit tenir de plorer por ce qu  il li menbroit de sa premiere uie
Il s  en issoit fors de la meison si ploroit a grosses lermes puis lauoit sa face e rentroit anz si seruoit les cheualiers
Il l  esgarderent uiseument e il alerent reconoissant petit a petit e conseilloit li uns a l  autre e disoient
Molt semble bien cist hom celui que nos querons
uoire fet li autres onques mielz nus hom ne resembla autre
Ie sai bien qu  il a un seing en la teste d  un coup qu  il ot en une bataille or nos prenons garde s  il a le seing en la teste c  est cil que nos querons
Lors li garderent il de plus pres si aperçurent la sorsaneure de la plaie de son chief
Tantost li saillirent sus e l  acolerent e beisierent e li demanderent tot em plorant se c  estoit il qui iadis auoit esté mestres des cheualiers
Il ploroit e disoit em plorant
Ce ne sui ie mie
Lors li mostrerent il le seing qu  il auoit el chief e iuroient fortment qu  il estoit
Placidas le mestre des cheualiers
Puis li demanderent de sa fame e de ses enfanz e de maintes autres choses
Lors reconut il que c  estoit il de sa fame e de ses enfanz lors dist il que mort estoient
Que qu  il parloient ensi tuit li paisant de cel hamel si assemblerent ilueques e li cheualer lor conterent tot de fil en aguille la uie e la hautesce e l  onor de cel home
Cil qui l  ooient ploroient e disoient
Dex com est cil hauz hom qui nos a longuement seruiz e si n  en sauions mot
Adonc conterent li cheualier a
Eustace le comendement l  emperere e le uestirent de precieuses robes puis monterent e se mistrent a la uoie
Totes les bones genz d  iluec entor le conuoierent a grant ioie au departir il les beisa e acola e comenda a
Dieu
Que qu  il aloient cheuauchant il lor conta por quoi il estoit apelez
Eustaces e lor descouri totes les auentures qui li estoient auenues puis qu  il ne le uirent mes
Tant errerent par lor iornees qu  il uindrent en quinze iorz a l  empereor
Li dui cheualer alerent auant si noncierent que
Placidas estoit uenuz
Li empereres ala encontre lui a grant ioie si le beisa e acola e li demanda em plorant por quoi il se departi de lui si sodainement
Eustaces comença a conter a l  empereor e a toz les senators coment sa fame li fu tolue en la mer e coment ses enfanz furent deuoré de bestes sauuages e tote sa dolor e sa mesestance li conta
Grant ioie e grand baudor ot par tote la cité de
Rome
Li empereres li ceinst le baudré e le fist mestre des cheualiers ausi come deuant
Eustaces esgarda le nombre e conut bien la force e le pooir as cheualers si uit bien qu  il n  auoient foison a lor anemis refraindre lors comanda querre e aüner soldoiers par les uiles e par les citez
Il auint que de cele terre ou si fill estoient durent enuoier deus bachelers en soudees que cil de la terre s  acorderent que l  en i enuoiast les deus iouenceaus por ce qu  il estoient auolé e estrange e il i alerent uolentiers por ostoier e grant e fort e iuene estoient e de bele façon
Qant tuit li soudoier furent assemblé e amené deuant le mestre des cheualiers il mercha chascun e seigna en l  espaule
Mes les deus iouenceax qui estoient grant e gent e iuene e bel sor toz les autres de façon e de cors able establi il toz premiers a lui seruir car il les conut a franz homes e a gentix e de cuer e de cors ses prist a amer e comenda qu  il fussent de sa table
Emprés qant il ot son afere atorné il s  esmut a aler en bataille e que iroie ie lonc conte feisant tote la terre que li barbarin auoient saisie il la deliura e qant il ot mis au desoz ses anemis il passa un flueue qui auoit non
Ydaspis
Il ala auant e s  en passa en la terre as barbarins e gasta tot le païs
Encor uost il outre aler si ala tant si com
Nostre
Sires plot qu  il uint la ou sa fame estoit que
Nostre
Sires auoit bien e netement gardee de la compaignie au marinier
La dame estoit treite a une part tote sole en un iardin ou ele auoit fet une loge a sei esconser e herbergier
Li mestres des cheualiers uint si seiorna trois iorz por son ost fere reposer car li leu estoit beax e plaisanz e plains de tot delit e de tot solaz
Or auint auenture que li paueillons au mestre des cheualiers fu tenduz pres del iardin ou la dame estoit e li dui enfant se herbergerent en la loge lor mere mes ne sauoient que lor mere fust
Un ior entor midi se seoient li enfant e iooient ensemble e contoient de lor enfances car il auoient bien en memoire qant qu  il lor estoit pieça auenu
Lor mere se seoit encontr  ex qui escoutoit ententiuement qant qu  il disoient
Li ainznez freres disoit au plus iuene
Qant i  estoie dist il enfes moi menbre bien e toz iorz m  en menbrera que mes peres estoit mestres des cheualiers e ma mere ere auenant dame e bele d  une grant beauté
Mes peres auoit deus enfanz moi et un autre menor de moi qui molt estoit beaus enfes
Il nos pristrent ambedous si s  en partirent nuitantre de lor meison e s  en alererit iusqu  a la mer ou trouerent une nef aparelliee
Nos i entrames tuit ensemble ie ne sai ou il uoloient aler
Qant nos en issimes nostre mere ne uint pas auec nos si ne sai coment ele fu leissiee en la mer
Mes nostre peres qui ambedeus nos portoit s  en aloit plorant e qant il uint a un flueue il trossa sor ses espaules mon menor frere e ançois qu  il a moi repairast uns lions sailli del bois qui m  engola e porta en sa gueule si se feri el bois
Mes li pastor geterent lor bastons e huerent lor chiens si me rescostrent au lion e i  ai esté noriz en cele uilete si granz con ie sui si con tu sez bien
Ne onques puis n  oï ne uent ne uoie de mon pere ne de ma mere ne de mon frere
Qant li iuenes freres ot ensi le greignor parler si sailli em piez e comence a plorer puis dist
Par le deu as crestiens ce m  est auis que nos somes frere car cil qui m  ont norri m  ont maintes foiz reprochié qu  il m  escostrent a un leu
La mere qui ce ot e uoit entendi bien qant qu  il auoient dit iusqu  a la nef ou ele fu tolue e estoit en grant pensee que ce ne fussent par auenture si enfant e por ce meesmement qu  il auoient dit que lor peres auoit esté mestres des cheualiers e que lor mere fu leissiee en la mer si souffri iusq  a l  endemain qu  ele uint au mestre des cheualiers si l  aresna e dist
Por
Deu te pri beau dolz sire ie sui de la terre as
Romains e fui ça amenee en chaitiuoisons
Sire remoine moi en mon païs
Que qu  ele parloit a lui ele esgarda uiselment si aperçut un seing que ses mariz soloit auoir a ce le reconut mes ne s  osa a lui descourir e si ne se pot ele mie tenir longuement qu  ele ne li chaïst as piez e qu  ele ne li deist
Beau sire ne te poist por
Deu se ie parol a toi mes escoute moi e si me reconte un poi de ta uie car ie cuit que tu es
Placidas le mestre des cheualiers qui puis fu apelez
Eustaces qant li
Sauuerre del monde le trest e rapela a soi par le cerf e gita de sa mescreantise e quant il fu chaüz en temptations il prist sa fame ce fui ie e ses deus enfanz
Agapion e
Teospiton si s  en ala uers
Egipte
Mes quant nos estions en la mer li mariniers cruex e de mal afere me retint por le loier de la nef si m  amena en cest païs e
Dex le set qui m  est bon tesmoing qu  il ne m  a fet ne il ne autres iusq  au ior d  ui ne deshonesté ne uilenie
Or t  ai ie dit bones enseignes se tu les reconois di le moi ie t  en coniur par la foi
Ihesu
Crist ton
Sauueor
Qant
Eustaces ot ce oï il la regarda entre deus ielz si la reconut e de la grant ioie qu  il ot comença a plorer a grosses lermes
Lors la corut embracier e basier e acoler e mercierent ambedui mult le
Sauueor del monde qui en toz leus ualt e aide a ses menistres e les deliure de dolor e de mesestance qui
Dex uelt aidier nus ne li puet nuire
Lors li dist la dame
Beau sire ou sont nostre enfant
Dame dist il bestes sauuages les ont deuorez
Puis li aconta coment il les auoit perduz
Or mercions dist la dame
Nostre
Seignor
Ihesu
Crist car tot ausi com il a fet par sa bonté que li uns de nos a reconeu l  autre tot ausi nos donra il par sa grace que nos reconoistrons noz enfanz
Lors li dist
Eustaces
Donc ne te di ie que bestes sauuages les ont deuorez
Ne uos esmaiez sire dist la dame car qant ie me seoie ier en cel iardin ie escoutai deus damoiseax qui parloient de lor enfances si sai ie bien a ce que i  oï qu  il sunt nostre fill
Il meismes ne sauoient pas qu  il fussent frere fors par les paroles au greignor qui en dist bones enseignes ueez ore com
Nostre
Sires est de grant pitié plains e de grant douçor qui a fet reconoistre l  un a l  autre
Sire apelez les e si lor demandez
Eustaces apela tantost les deus damoiseax si lor demanda qui il estoient
Il lor conterent tot de chief en autre totes lor auentures si come nos l  auons deuant conté
Lors sot
Eustaces qu  il estoient si enfant e les corut embracier e l  un e l  autre e la mere autressi
Ambedui se pendoient au col de lor enfanz e mercierent
Nostre
Seignor e loerent des l  ore de tierce iusq  a midi por la ioie de si bele auenture por les trouez e por la trouee
La nouele s  en ala par tote l  ost e tuit cil de l  ost s  i assemblerent qu  il lor sembla merueille e firent feste e ioie grant que por cele troueüre que por la uictoire qu  il auoient eue de lor anemis
Lendemain firent il encore greignor feste e greignor ioie e rendirent graces e merciz a
Nostre
Seignor qui par sa grant pitié e par sa grant misericorde les auoit fet entretrouer
Qant il orent tote destruite cele gent barbarine e degasté le païs il s  en retornerent a grant ioie e a grant honor e aporterent despoilles a grant foison e granz proies e amenerent chaitis a grant foison
Mes il auint ançois que
Eustaces fust repairiez que
Traiens li empereres ala de uie a mort e assist en un autre en liu de lui qui ot a non
Adrians paiens cruels e de mal afere e pires assez que cil deuant
Qant
Eustaches fu repairiez li empereres lor ala a l  encontre c  est la costume as
Romains e fist grant feste e grant ioie de la uictoire qu  il orent eue
Li mangiers fu appareilliez e les tables mises li cheualier assistrent e li empereres demandoit totes ueies sor table a
Eustace coment il s  estoit contenuz en la guerre e coment il auoit trouee sa fame e ses enfanz si en dura plus longuement li mangiers L  endemain ala li empereres au temple por fere sacrefice a ses ydres e por mercier les damedex de la uictoire
Li empereres entra el temple
Apollin son deu mes
Eustaces n  i entra pas ainz se trest arrieres si remest defors
Li empereres l  apela e li demanda por quoi il ne feisoit sacrefice as dex qui li auoient donee la uictoire e par cui il auoit troué e sa fame e ses enfanz
Eustaces respondit ensi al empereor
Ie aor le mien
Seignor
Ihesu
Crist a lui faz ie sacrefices e oroisons e proieres a lui rent ie graces e merciz qu  il a eu de moi pitié e m  a uisité en mes tribulations e m  a rendu mes pertes e mes domages
Autre deu ne croi ie ne ne serf ne n  aor fors celui del ciel qui fet les miracles e les merueilles tex com il uelt
Lors fu li empereres iriez e marriz si li fist desceindre le baudré por ce qu  il aloit contre la loi de
Rome puis les fist toz qatre ester deuant lui si les menaça e questiona fortment mes tot ce ne li ualut rien
Qant ce uit li tiranz qu  il ne les porroit escroller ne giter de lor creance il comenda qu  il fussent tuit quatre mené en l  areine e qu  en lor leissast corre un lion sauuage L  areinne si estoit une mult grant place en
Rome ou li uallet iooient a l  escremie e les damoiseles i faisoient lor bauz e lor queroles li damoisel i poignoient lor cheuax li champion i donoient les cox l  empereor e li bacheler i iooient a l  escremie as borreaus e as taleuaz por tex ieus e por autres s  assembloient iluec as festes cil de la cité
Li comendemenz l  empereor fu fez e
Eustaces i fu menez e sa fame e si enfant puis lor leissa l  en corre le lion sauuage
Mes si tost come li lions fu pres des amis
Nostre
Seignor il beissa le chief si lor enclina e aora puis s  en departi e s  en issi de l  areine
Ce tint li empereres a grant merueille que li lions nes auoit toz deuorez
Mes onques por ce ne lor chaï somme de dos car il fist fere un rez merueilleus dont il embrasa tot un buef d  arain puis fist les quatre
Deu amis giter dedenz
Tot le pueple crestien e li paien s  asemblerent por ueoir coment les metroit en cel torment
Mes ainz qu  il i fussent mis il proierent e requistrent mult doucement lor maufeitors qu  il lor donassent solement tant de respit qu  il eussent fet lor oroison e cil si firent
Lors tendirent il lor mains iointes uers le ciel e firent tel oroison comme ie uos dirai
Dex qui as tot le pooir e tote la uertu que onques hom ne pot ueoir en ta deité e que nos auons ueu ensi come tu deuisas aprés noz dolors e noz temptations e aprés noz pertes e noz domages nos somes retroué e raüné assemble si receuons por noz guerredons la compaignie des sainz
Beau sire tot ensi come li troi enfant de
Babiloine furent esproué en la forneise e se prouerent si bien qu  onques ne te renoierent ensi nos esprueue en ceste esprueue que nos soions si bien esproué que nos te rendons en cest torment nos ames netes e esmerees e que nos i fenissons nostre uie e que noz reliques
Sire aient tel grace que tuit cil qui nos aoreront en memoire e nos requerront de bon cuer e qui honor nos porteront aient part e compaignie o nos lassus el ciel e ça aual en terre planté de toz biens S  il sunt en perill de mer o d  autre eue e il te reclaiment de par nos deliure les de toz perilz S  il chient en pechiez mortex s  il en uienent a ueraie repentence aies merci d  els e a toz cels qui por toi nos honorront e toi glorefieront done lor secors e aide a toz lor besoin e si te pri
Sire que cist feus ardanz deuiegne fine rosee e qant les ames partiront de noz cors que nos soions mis ensemble e que li cors ne soient deseuré
Que qu  il parloient ensi ez uos une uoiz qui li uint del ciel si li dist
Ensi sera il come uos l  auez requis e encor assez plus por ce que uos estes bien esproué en temptations e espurgiez come ors en forneise
uos changereiz plors a ris e meseses a deliz e les dolors del siegle a la ioie de paradis
Qant li
Deu ami orent oï cele nouele si se ferirent a grant ioie el buef d  arain e tantost li feus deuint douz e soef ausi come rosee e randirent en chantant e en
Deu loant lor boneurees d  ames a
Damedeu
Si poïst en ueoir ilec hautes merueilles qu  il gisoient el mi leu del feu come il feissent en un lit de roses ne ne paroit a cheuol ne a robe qu  il eussent arsure de feu ne de flambe
Trois iorz aprés uint li empereres ilueques e comanda qu  en li ourist le buef d  arain por ueoir comment li
Deu ami estoient atorné
Qant il uirent les cors il quiderent qu  il uesquissent encore si les trestrent fors si les mistrent sor terre
Mes durement furent esbahi e a grant merueille lor uint de ce qu  il ne uirent ne fil de robe ne cheuol maumis ançois estoient li cors plus blans que neis negiee e plus resplandissanz que li rais de soleill
Li empereres de la peor qu  il ot s  en foï en son palés e tuit cil qu  iluec estoient s  escrierent a haute uoiz
Granz e puissanz est li dex as crestiens e il n  est dex fors lui qui tex uertuz fet e tex miracles qant il uelt
Li crestien uindrent en repost querre les cors des amis
Nostre
Seignor si les porterent honoreement en mult beau leu e qant il uirent leu e tens il firent un oratoire ou il les mistrent a grant honor e firent la feste des bonaurez martirs es kalendes de nouembre
Tex est la uie e tex est la fins del bonauré saint
Eustace e de ses compaignons e bien sachiez que tuit cil qui l  auront en memoire e qui les honoreront en terre e les apeleront a lor besoing soit por perill de cors soit por perill d  ame il auront hastif conseill e hastiue aide por qu  il soient uerai repentant e uerai confes
Car cest don li dona
Nostre
Sires qui uiuit et regnat per omnia secula saeculorum
Amen
EXPLICIT
LA
uIE
SAINT
EUSTACE 