
TRISTRAN
Que nul senblant de rien en face
Com ele aprisme son ami
Oiez com el l  a deuanci
Sire
Tristran por
Deu le roi
Si grant pechié auez de moi
Qui me mandez a itel ore
Or fait senblant con s  ele plore mie mes en uie ceste asenblee s  espee I
Conme
Par
Deu qui l  air fist et la mer
Ne me mandez nule foiz mais
Ie uos di bien
Tristran a fais
Certes ie n  i uendroie mie
Li rois pense que par folie
Sire
Tristran uos aie amé
Mais
Dex pleuis ma loiauté
Qui sor mon cors mete flaele S  onques fors cil qui m  ot pucele
Out m  amistié encor nul ior
Se li felon de cest  enor
Por qui iadis uos conbatistes O le
Morhout quant l  oceïstes
Li font acroire ce me senble
Que nos amors iostent ensenble
Sire uos n  en auez talent
Ne ie par
Deu omnipotent N  ai corage de drüerie
Qui tort a nule uilanie
Mex uoudroie que ie fuse arse
Aual le uent la poudre esparse
Ior que ie uiue que amor
Aie o home qu  o mon seignor
Et
Dex si ne m  en croit il pas
Ie puis dire de haut si bas
Sire mot dist uoir
Salemon
Qui de forches traient larron
Ia pus nes amera nul ior
Se li felon de cest  enor aise parole a nos deüsent il celer
Mot uos estut mal endurer
De la plaie que uos preïstes
En la batalle que feïstes O mon oncle
Ie uos gari
Se uos m  en erïez ami N  ert pas meruelle par ma foi
Et il ont fait entendre au roi
Que uos m  amez d  amor uilaine
Si uoient il
Deu et son reigne
Ia nul uerroient en la face
Tristran gardez en nule place
Ne me mandez por nule chose
Ie ne seroie pas tant ose
Que ie i osase uenir
Trop demor ci n  en quier mentir S  or en sauoit li rois un mot
Mon cors seret desmenbré tot
Et si seroit a mot grant tort
Bien sai qu  il me dorroit la mort
Tristran certes li rois ne set
Que por lui par uos aie ameit
Por ce qu  eres du parenté
uos auoie ie en cherté
Ie quidai iadis que ma mere
Amast mot les parenz mon pere
Et disoit ce que ia mollier N  en auroit ia son seignor chier
Qui les parenz n  en amereit
Certes bien sai que uoir diset
Sire mot t  ai por lui amé
Et i  en ai tot perdu son gré
Certes et il n  en
Porqoi seroit tot suen li
Si home li ont fait acroire
De nos tel chose qui n  est uoire
Sire
Tristran que uolez dire
Mot est cortois li rois mi sire
Ia nu pensast nul ior par lui Q  en cest pensé fuson andui
Mais l  en puet home desueier
Faire mal faire et bien laisier
Si a l  on fait de mon seignor
Tristran uois m  en trop i demor
Dame por amor
Deu merci
Mandai toi et or es ici
Entent un poi a ma proiere
Ia t  ai ie tant tenue chiere
Quant out oï parler sa drue
Sout que s  estoit aperceüe
Deu en rent graces et merci
Or set que bien istront de ci
Ahi
Yseut fille de roi
Franche cortoise en bone foi
Par plusors foiz uos ai mandee
Puis que chanbre me fu ueee
Ne puis ne poi a uos parler
Dame or uos uuel merci crïer
Qu  il uos menbre de cest chaitif
Qui a traual et a duel uif
Qar i  ai tel duel c  onques le roi
Out mal pensé de uos uers moi
Qu  il n  i a el fors que ie muere
Fort m  est a cuer que ie
Dame granz D ne fai mon corage qu  il fust si sage
Qu  il n  en creüst pas losengier
Moi desor lui a esloignier
Li fel couert
Corneualeis
Or en sont lié et font gabois
Or uoi ie bien si con ie quit
Qu  il ne uoudroient que o lui Eüst home de son linage
Mot m  a pené son mariage
Dex porquoi est li rois si fol
Ainz me lairoie par le col
Pendre a un arbre q  en ma uie O uos preïse drüerie
Il ne me lait sol escondire
Por ses felons uers moi s  aïre
Trop par fait mal qu  il les en croit
Deceü l  ont gote ne uoit
Mot les ui ia taisant et muz
Qant li
Morhot fu ça uenuz
Ou nen i out uns d  eus tot sous
Qui osast prendre ses adous
Mot ui mon oncle iluec pensis
Mex uosist estre mort que uis
Por s  onor croistre m  en armai
Conbati m  en si l  en chaçai
Ne deüst pas mis oncles chiers
De moi croire ses losengiers
Souent en ai mon cuer irié
Pensë il que n  en ait pechié
Certes oïl n  i faudra mie
Por
Deu le fiz sainte
Marie
Dame ore li dites errant
Qu  il face faire un feu ardant
Et ie m  en entrerai el ré
Se ia un poil en ai bruslé
De la haire qu  aurai uestu
Si me laist tot ardoir u feu
Qar ie sai bien n  a de sa cort
Qui a batalle o moi s  en tort
Dame por uostre grant franchise
Donc ne uos en est pitié prise
Dame ie uos en cri merci
Tenez moi bien a mon ami
Qant ie uinc ça a lui par mer
Com a seignor i uol torner
Par foi sire grant tort auez
Qui de tel chose a moi parlez
Que de uos le mete a raison
Et de s  ire face pardon
Ie ne uuel pas encor morir
Ne moi du tot en tot perir
Il uos mescroit de moi forment
Et i  en tendrai le parlement
Donc seroie ie trop hardie
Par foi
Tristran n  en ferai mie
Ne uos nu me deuez requerre
Tote sui sole en ceste terre
Il uos a fait chanbres ueer
Por moi s  il or m  en ot parler
Bien me porroit tenir por fole
Par foi ia n  en dirai parole
Et si uos dirai une rien
Si uuel que uos le saciés bien
Se il uos pardounot beau sire
Par
Deu son mautalent et s  ire I  en seroie ioiose et lie S  or sauoit ceste cheuauchie
Cel sai ie bien que ia resort
Tristran n  aureie contre mort
uois m  en imais ne prendrai some
Grant poor ai que aucun home
Ne nos ait ci ueü uenir S  un mot en puet li rois oïr
Que nos fuson ça asenblé
Il me feroit ardoir en ré
Ne seret pas meruelle grant
Mis cors trenble poor ai grant
De la poor qui or me prent
uois m  en trop sui ci longuement
Iseut s  en torne il la rapele
Dame por
Deu qui en pucele
Prist por le pueple umanité
Conselliez moi par charité
Bien sai n  i osez mais remaindre
Fors a uos ne sai a qui plaindre
Bien sai que mot me het li rois
Engagiez est tot mon hernois
Car le me faites deliurer
Si m  en fuirai n  i os ester
Bien sai que i  ai si grant prooise
Par tote terre ou sol adoise
Bien sai que u monde n  a cort S  i uois li sires ne m  auot
Et se onques point du suen oi
Yseut par cest mien chief le bloi
Nel se uoudroit auoir pensé
Mes oncles ainz un an passé
Por si grant d  or com il est toz
Ne uos en qier mentir deus moz
Yseut por
Deu de moi pensez
Enuers mon oste m  aquitez
Par
Deu
Tristran mot me meruel
Qui me donez itel consel
uos m  alez porchaçant mon mal
Icest consel n  est pas loial
uos sauez bien la mescreance
Ou soit sauoir ou set enfance
Par
Deu li sire glorios
Qui forma ciel et terre et nos
Se il en ot un mot parler
Que uos gages face aquiter
Trop par seroit aperte chose
Certes ie ne suis pas si osse
Ne ce uos di por auerté
Ce saciés uos de uerité
Atant s  en est
Iseut tornee
Tristran l  a plorant salüee
Sor le perron de marbre bis
Tristran s  apuie ce m  est uis
Demente soi a lui tot sol
Ha
Dex beau sire saint
Eurol
Ie ne pensai faire tel perte
Ne foïr m  en a tel pouerte N  en merré armes ne cheual
Ne conpaignon fors
Gouernal
Ha
Dex d  ome desatorné
Petit fait om de lui cherté
Qant ie serai en autre terre S  oi cheualier parler de gerre
Ge n  en oserai mot soner
Hom nu n  a nul leu de parler
Or m  estoura sofrir fortune
Trop m  aura fait mal et rancune
Beaus oncles poi me deconnut
Qui de ta feme me mescrut
Onques n  oi talent de tel rage
Petit sauroit a mon corage
Li rois qui sus en l  arbre estoit
Out l  asenblee bien ueüe
Et la raison tote entendue
De la pitié q  au cor li prist
Qu  il ne plorast ne s  en tenist
Por nul auoir mout a grant duel
Mot het le nain de
Tintaguel
Las fait li rois or ai ueü
Que li nains m  a trop deceü
En cest arbre me fist monter
Il ne me pout plus ahonter
De mon neuo me fist entendre
Mençonge porqoi ferai pendre
Por ce me fist metre en aïr
De ma mollier faire haïr
Ge l  en crui et si fis que fous
Li gerredon l  en sera sous
Se ie le puis as poinz tenir
Par feu ferai son cors fenir
Par moi aura plus dure fin
Que ne fist faire
Costentin A
Segoçon qu  il escolla
Qant o sa feme le troua
Il l  auoit coroné a
Rome
Et la seruoient maint prodome
Il la tint chiere et honora
En lié mesfist puis en plora
Tristran s  en ert pieça alez
Li rois de l  arbre est deualez
En son cuer dit or croit sa feme
Et mescroit les barons du reigne
Que li faisoient chose acroire
Que il set bien que n  est pas uoire
Et qu  il a proué a mençonge
Or ne laira qu  au nain ne donge O s  espee si sa merite
Par lui n  iert mais traïson dite
Ne iamais ior ne mescroira
Tristran d 
Iseut ainz lor laira
La chanbre tot a lor uoloir
Or puis ie bien enfin sauoir
Se feüst uoir ceste asenblee
Ne feüst pas issi finee S  il s  amasent de fol  amor
Ci auoient asez leisor
Bien les ueïse entrebaisier
Ges ai oï si gramoier
Or sai ie bien n  en ont corage
Porqoi cro ie si fort outrage
Ce poise moi si m  en repent
Mot est fous qui croit tote gent
Bien deüse ainz auoir proué
De ces deus genz la uerité
Que ie eüse fol espoir
Buen uirent aprimier cest soir
Au parlement ai tant apris
Iamais ior n  en serai pensis
Par matinet sera paiez
Tristran o moi s  aura congiez D  estre a ma chanbre a son plesir
Or est remés li suen fuïrs
Qu  il uoloit faire le matin
Oiez du nain boçu
Frocin
Fors estoit si gardoit en l  er
uit
Orïent et
Lucifer
Des estoiles le cors sauoit
Les set planestres deuisoit
Il sauoit bien que ert a estre
Qant il oiet un enfant nestre
Les poinz contot toz de sa uie
Li nains
Frocins plains de uoisdie
Mot se penout de cel deçoiure
Qui de l  ame le feroit soiure
As estoiles choisist l  asente
De mautalent rogist et enfle
Bien set li rois fort le menace
Ne laira pas qu  il nu desface
Mot est li nain nerci et pales
Mot tost s  en uet fuiant uers
Gales
Li rois uait mot le nain querant
Nu puet trouer s  en a duel grant
Yseut est en sa chanbre entree
Brengain la uit descoloree
Bien sout que ele auoit oï
Tel rien dont out le cuer marri
Qui si muoit et palisoit
Se li demande ce que doit
Ele respont
Bele magistre
Bien doi estre pensiue et tristre
Brengain ne uos uel pas mentir
Ne sai qui hui nos uout traïr
Mais li rois
Marc estoit en l  arbre
Ou li perrons estait de marbre
Ie ui son onbre en la fontaine
Dex me fist parler premeraine
Onques de ce que ie i quis N  i out mot dit ce uos pleuis
Mais meruellos conplaignement
Et meruellos gemissement
Gel blasmé que il me mandot
Et il autretant me priout
Que l  acordase a mon seignor
Qui a grant tort ert a error
uers lui de moi et ie li dis
Que grant folie auoit requis
Que ie a lui mais ne uendroie
Ne ia au roi ne parleroie
Ne sai que ie plus racontasse
Conplainz i out une grant masse
Onques li rois ne s  aperçut
Ne mon estre ne desconnut
Partie me sui du tripot
Quant l  ot
Brengain mot s  en esiot
Iseut ma dame grant merci
Nos a
Dex fait qui ne menti
Qant il uos a fait deseurer
Du parlement sanz plus outrer
Que li rois n  a chose ueüe
Qui ne puise estr  en bien tenue
Granz miracles uos a fait
Dex
Il est uerais peres et tex
Qu  il n  a cure de faire mal A ceus qui sont buen et loial
Tristran rauoit tot raconté A son mestre com out ouuré
Qant conter l  ot
Deu en mercie
Que plus n  i out fait o s  amie
Ne pout son nain trouer li rois
Dex tant ert a
Tristran sordois A sa chanbre li rois en uient
Iseut le uoit qui mot le crient
Sire por
Deu dont uenez uos
Auez besoin qui uenez sous
Roïne ainz uien a uos parler
Et une chose demander
Si ne me celez pas le uoir
Qar la uerté en uuel sauoir
Sire onques ior ne uos menti
Se la mort doi receuoir ci S  en dirai ie le uoir du tot
Ia n  i aura menti d  un mot
Dame ueïs puis mon neuo
Sire le uoir uos en desno
Ne croiras pas que uoir en die
Mais iel dirai sanz tricherie
Gel ui et pus parlai a lui O ton neuo soz cel pin fui
Or m  en oci roi se tu ueus
Certes gel ui
Ce est grant deus
Qar tu penses que i  aim
Tristrain
Par puterie et par anien
Si ai tel duel que moi n  en chaut
Se tu me fais prendre un mal saut
Sire merci a celle foiz
Ie t  ai uoir dit si ne m  en croiz
Einz croiz parole fole et uaine
Ma bone foi me fera saine
Tristran tes niés uint soz cel pin
Qui est laienz en cel iardin
Si me manda qu  alasse a lui
Ne me dist rien mais ie li dui
Anor faire non trop frarine
Par lui sui ie de uos roïne
Certes ne fusent li cuuert
Qui uos dïent ce qui ia n  iert
uolantiers li feïse anor
Sire ios tien por mon seignor
Et il est uostre niés ç  oi dire
Por uos l  ai ie tant amé sire
Mais li felon li losengier
Quil uuelent de cort esloignier
Te font acroire la mençonge
Tristran s  en uet
Dex lor en doinge
Male uergoigne receuoir A ton neuo parlai ersoir
Mot se conplaint com angoisos
Sire que l  acordasse a uos
Ge li dis ce qu  il s  en alast
Nule foiz mais ne me mandast
Qar ie a lui mais ne uendroie
Ne ia a uos n  en parleroie
Sire de rien ne m  en creirez
Il n  i ot plus
Se uos uolez
Ocïez moi mes c  iert a tort
Tristran s  en uet por le descort
Bien sai que outre la mer passe
Dist moi que l  ostel l  aquitasse
Nel uol de rien nule aquiter
Ne longuement a lui parler
Sire or t  ai dit le uoir sanz falle
Se ie te ment le chief me talle
Ce saciez sire sanz doutance
Ie li feïse l  aquitance
Se ie osase uolentiers
Ne sol quatre besanz entiers
Ne li uol metre en s  aumosniere
Por ta mesnie noueliere
Poure s  en uet
Dex le conduie
Par grant pechié li donez fuie
Il n  ira ia en cel païs
Dex ne li soit uerais amis
Li rois sout bien qu  el ot uoir dit
Les paroles totes oït
Acole la cent foiz la besse
El plore il dit qu  ele se tese
Ia nes mescrerra mais nul ior
Por dit de nul losengeor
Allent et uiengent a lor buens
Li auoirs
Tristran ert mes suens
Et li suens auoirs ert
Tristrans N  en crerra mais
Corneualans
Or dit li rois a la roïne
Conme le felon nain
Frocine
Out anoncié le parlement
Et com el pin plus hautement
Le fist monter por eus uoier A lor asenblement le soir
Sire estïez uos donc el pin Oïl dame par saint
Martin
Onques n  i ot parole dite
Ge n  oïse grant ne petite
Qant i  oï a
Tristran retraire
La batalle que li fis faire
Pitié en oi petit falli
Que de l  arbre ius ne chaï
Et qant ie uos oï retraire
Le mal q  en mer li estut traire
De la serpent dont le garistes
Et les grans biens que li feïstes
Et quant il uos requist quitance
De ses gages si oi pesance
Ne li uosistes aquiter
Ne l  un de uos l  autre abiter
Pitié m  en prist an l  arbre sus
Souef m  en ris si n  en fis plus
Sire ce m  est mot buen forment
Or sauez bien certainement
Mot auion bele loisor
Se il m  amast de fole amor
Asez en ueïsiez senblant
Ainz par ma foi ne tant ne quant
Ne ueïstes qu  il m  aprismast
Ne mespreïst ne me baisast
Bien senble ce chose certaine
Ne m  amot pas d  amor uilaine
Sire s  or ne nos ueïsiez
Certes ne nos en creïsiez
Par
Deu ie non li rois respont
Brengain que
Dex anor te donst
Por mon neuo ua a l  ostel
Et se il dit ou un ou el
Ou n  i uelle uenir por toi
Di ie li mant qu  il uienge a moi
Brengain li dit
Sire il me het
Si est a grant tort
Dex le set
Dit par moi est meslez o uoz
La mort me ueut tot a estros G  irai por uos le laisera
Bien tost que ne me tochera
Sire por
Deu acordez m  i
Quant il sera uenu ici
Oiez que dit la tricherresse
Mot fist que bone lecherresse
Lores gaboit a esscïent
Et se plaignoit de mal talent
Rois por li uois ce dist
Brengain
Acordez m  i si ferez bien
Li rois respont G  i metrai paine
ua tost poroc et ça l  amaine
Yseut s  en rist et li rois plus
Brengain s  en ist les sauz par l  us
Tristran estoit a la paroi
Bien les oiet parler au roi
Brengain a par les braz saisie
Acole la
Deu en mercie D  or en auant aura loisir D  estre o
Yseut a son plaisir
Brengain mist
Tristran a raison
Sire laienz en sa maison A li rois grant raison tenue
De toi et de ta chiere drue
Pardoné t  a son mautalent
Or het ceus qui te uont meslant
Proïe m  a que uienge a toi
Ge ai dit que ire as uers moi
Fai grant senblant de toi proier N  i uenir mie de legier
Se li rois fait de moi proiere
Fai par senblant mauuese chiere
Tristran l  acole si la beise
Liez est que ore ra son esse A la chanbre painte s  en uont
La ou li rois et
Yseut sont
Tristran est en la chanbre entrez
Niés fait li rois auant uenez
Ton mautalent quite a
Brengain
Et ie te pardorrai le mien
Oncle chiers sire or m  entendez
Legirement uos defendez
uers moi qui ce m  auez mis sure
Dont li mien cor el uentre pleure
Si grant desroi tel felonie
Dannez seroie et el honie
Ainz nu pensames
Dex le set
Or sauez bien que cil uos het
Qui te fait croire tel meruelle D  or en auant meux te conselle
Ne portë ire a la roïne N  a moi qui sui de uostre orine
Non ferai ie beaus niés par foi
Acordez est
Tristran au roi
Li rois li a doné congié D  estre a la chanbre es le uos lié
Tristran uait a la chanbre et uient
Nule cure li rois n  en tient
Ha
Dex qui puet amor tenir
Un an ou deus sanz descourir
Car amors ne se puet celer
Souent cline l  un uers son per
Souent uienent a parlement
Et a celé et uoiant gent
Par tot ne püent aise atendre
Maint parlement lor estuet prendre A la cort auoit trois barons
Ainz ne ueïstes plus felons
Par soirement s  estoient pris
Que se li rois de son païs N  en faisot son neuo partir
Il nu uoudroient mais soufrir A lor chasteaus sus s  en trairoient
Et au roi
Marc gerre feroient
Qar en un gardin soz une ente
uirent l  autrier
Yseut la gente
Ouoc
Tristran en tel endroit
Que nus hon consentir ne doit
Et plusors foiz les ont ueüz
El lit roi
Marc gesir toz nus
Quar quant li rois en uet el bois
Et
Tristran dit
Sire g  en uois
Puis se remaint entre en la chanbre
Iluec grant piece sont ensenble
Nos li diromes nos meïmes
Alon au ro et si li dimes
Ou il nos aint ou il nos hast
Nos uolon son neuo en chast
Tuit ensenble ont ce consel pris
Li roi
Marc ont a raison mis A une part ont le roi trait
Sire font il malement uet
Tes niés s  entraiment et
Yseut
Sauoir le puet qui c  onques ueut
Et nos nu uolon mais sofrir
Li rois l  entent fist un sospir
Son chief abesse uers la terre
Ne set qu  il die souent erre
Rois ce dïent li troi felon
Par foi mais nu consentiron
Qar bien sauon de uerité
Que tu consenz lor cruauté
Et tu sez bien ceste meruelle Q  en feras tu
Or t  en conselle
Se ton neuo n  ostes de cort
Si que iamais nen i retort
Ne nos tenron a uos iamez
Si ne uos tendron nule pez
De nos uoisins feron partir
De cort que nel poon soufrir
Or t  aron tost cest geu parti
Tote ta uolenté nos di
Seignor uos estes mi fael
Si m  aït
Dex mot me meruel
Que mes niés ma uergonde ait quise
Mais serui m  a d  estrange guise
Conseliez m  en gel uos requier
uos me deuez bien consellier
Que seruise perdre ne uuel
uos sauez bien n  ai son d  orguel
Sire or mandez le nain deuin
Certes il set de maint latin
Si en soit ia li consel pris
Mandez le nain puis soit asis
Et il i est mot tost uenuz
Dehez ait il conme boçuz
Li un des barons l  en acole
Li rois li mostre sa parole
Ha or oiez qel traïson
Et con faite seducion A dit au roi cil nain
Frocin
Dehé aient tuit cil deuin
Qui porpensa tel felonie
Con fist cist nain qui
Dex maudie
Di ton neuo q  au roi
Artur A
Carduel qui est clos de mur
Couienge qu  il aut par matin
Un brief escrit an parchemin
Port a
Artur toz les galoz
Bien seelé a cire aclox
Rois
Tristran gist deuant ton lit
Aneuoies en ceste nuit
Sai que uoudra a lui parler
Por ceu que deura la aler
Rois de la chanbre is a prinsome
Deu te iur et la loi de
Rome
Se
Tristran l  aime folement A lui uendra a parlement
Et s  il i uient et ge nul sai
Se tu nu uoiz si me desfai
Et tuit ti home outreement
Proué seront sanz soirement
Rois or m  en laise couenir
Et a ma uolenté sortir
Et se li çole l  enuoier
Desi qu  a l  ore du cochier
Li rois respont
Amis c  ert fait
Departent soi chascun s  en uait
Mot fu li nain de grant uoidie
Mot par fist rede felonie
Cil en entra chiés un pestor
Quatre derees prist de flor
Puis la lia a son gueron
Qui pensast mais tel traïson
La nuit qant ot li rois mengié
Par la sale furent couchié
Tristran ala le roi couchier
Beaus niés fait il ie uos requier
Ma uolenté faites gel uuel
Au roi
Artus iusqu  a
Carduel
uos couendra a cheuauchier
Cel brief li faites desploier
Niés de ma part le salüez O lui c  un ior ne seiornez
Du mesage ot
Tristran parler
Au roi respont de lui porter
Rois ge irai bien par matin O uos ainz que la nuit ait fin
Tristran fu mis en grant esfroi
Entre son lit et cel au roi
Auoit bien le lonc d  une lance
Trop out
Tristran fole atenance
En son cuer dist qu  il parleroit A la roïne s  il pooit
Qant ses oncles ert endormiz
Dex quel pechié trop ert hardiz
Li nains la nuit en la chanbre ert
Oiez conment cele nuit sert
Entre deus liez la flor respant
Que li pas allent paraisant
Se l  un a l  autre la nuit uient
La flor la forme des pas tient
Tristran uit le nain besuchier
Et la farine esparpellier
Porpensa soi que ce deuoit
Qar si seruir pas ne soloit
Pus dist
Bien tost a ceste place
Espandroit flor por nostre trace
ueer se l  un a l  autre iroit
Qui iroit or que fous feroit
Bien uerra mais se or i uois
Le ior deuant
Tristran el bois
En la ianbe nafrez estoit D  un grant sengler mot se doloit
La plaie mot auoit saignié
Deslïez ert par son pechié
Tristran ne dormoit pas ce quit
Et li rois liue a mie nuit
Fors de la chanbre en est issuz O lui ala li nain boçuz
Dedenz la chanbre n  out clartez
Cirge ne lanpë alumez
Tristran se fu sus piez leuez
Dex porqoi fut
Or escoutez
Les piez a ioinz esme si saut
El lit le roi chaï de haut
Sa plaie escriue forment saine
Le sanc qui  nn ist les dras ensaigne
La plaie saigne ne la sent
Qar trop a son delit entent
En plusors leus li sanc aüne
Li nains defors est A la lune
Bien uit iosté erent ensenble
Li dui amant
De ioie en trenble
Et dist au roi
Se nes puez prendre
Ensenble ua si me fai pendre
Iluec furent li troi felon
Par qui fu ceste traïson
Porpensee priueement
Li rois s  en uient
Tristran l  entent
Liue du lit tot esfroïz
Errant s  en rest mot tost salliz
Au tresallir que
Tristran fait
Li sans decent malement uait
De la plaie sor la farine
Ha
Dex qel duel que la roïne N  auot les dras du lit ostez
Ne fust la nuit nus d  eus prouez
Se ele s  en fust apensee
Mot eüst bien s  anor tensee
Mot grant miracle
Deus i out
Quis garanti si con li plot
Li ros a sa chanbre reuient
Li nain que la chandele tient
uient auoc lui
Tristran faisoit
Senblant conme se il dormoit
Quar il ronfloit forment du nes
Seus en la chanbre fu remés
Fors tant que a ses piés gesoit
Pirinis qui ne s  esmouoit
Et la roïne an son lit iut
Sor la flor chauz li sanc parut
Li rois choisi el lit le sanc
uermel en furent li drap blanc
Et sor la flor en pert la trace
Du saut
Li rois
Tristran menace
Li troi baron sont en la chanbre
Tristran par ire an son lit prenent
Cuelli l  orent cil en haïne
Por sa prooise et la roïne
Laidisent la mot la menacent
Ne lairont iustise n  en facent
uoient la ianbe qui li saine
Trop par a ci ueraie enseigne
Prouez estes ce dist li rois
uostre escondit n  i uaut un pois
Certes
Tristran demain ce quit
Soiez certains d  estre destruit
Il li crie
Sire merci
Por
Deu qui pasion soufri
Sire de nos pitié uos prenge
Li fel dïent
Sire or te uenge
Beaus oncles de moi ne me chaut
Bien sai uenuz sui a mau saut
Ne fust por uos a corocier
Cist plez fust ia uenduz mot chier
Ia por lor eulz ne le pensasent
Que ia de lor mains m  atochasent
Mais enuers uos n  en ai ie rien
Or tort a mal ou tort a bien
De moi ferez uostre plesir
Et ie sui prest de uos soufrir
Sire por
Deu de la roïne
Aiez pitié
Tristran l  encline
Qar il n  a home en ta meson
Se disoit ceste traïson
Que pris eüse drüerie O la roïne par folie
Ne m  en trouast en chanp armé
Sire merci de li por Dé
Li troi qui an la chanbre sont
Tristran ont pris et lïé l  ont
Et lïee ront la roïne
Mot est torné a grant haïne
Ia se
Tristran ice seüst
Que escondire nul leüst
Mex se laisast uif depecier
Que lui ne lié soufrist lïer
Mais en
Deu tant fort se fiot
Que bien sauoit et bien quidoit S  a escondit peüst uenir
Nus nen osast armes saisir
Encontre lui leuer ne prendre
Bien se quidoit par chanp defendre
Por ce ne uout enuers le roi
Mesfaire soi por nul desroi
Qar s  il seüst ce que en fut
Et ce qui auenir lor dut
Il les eüst tüez toz trois
Ia ne les en gardast li rois
Ha
Dex porqoi ne les ocist A mellor plait asez uenist
Li criz liue par la cité
Qu  endui sont ensenble troué
Tristran et la roïne
Iseut
Et que li rois destruire eus ueut
Pleurent li grant e li petit
Souent l  un d  eus a l  autre dit A las tant auon a plorer
Ahi
Tristran tant par es ber
Qel damage qu  en traïson
uos ont fait prendre cil gloton
Ha roïne franche honoree
En qel terre sera mais nee
Fille de roi qui ton cors ualle
Ha nains ç  a fait ta deuinalle
Ia ne uoie
Deu en la face
Qui trouera le nain en place
Qui nu ferra d  un glaiue el cors
Ahi
Tristran si grant dolors
Sera de uos beaus chiers amis
Qant si seroiz a destroit mis
Ha las quel duel de uostre mort
Qant le
Morhout prist ia ci port
Qui ça uenoit por nos enfanz
Nos barons fist si tost taisanz
Que onques n  ot un si hardi
Qui s  en osast armer uers lui
uos enpreïstes la batalle
Por nos trestoz de
Cornoualle
Et oceïstes le
Morhout
Il uos naura d  un iauelot
Sire dont tu deüs morir
Ia ne deurion consentir
Que uostre cors fust ci destruit
Liue la noisë et li bruit
Tuit en corent droit au palés
Li rois fu mot fel et engrés N  i ot baron tant fort ne fier
Qui ost le roi mot araisnier
Qu  i li pardonast cel mesfait
Or uient li ior la nuit s  en uait
Li rois conmande espines querre
Et une fosse faire en terre
Li rois tranchanz demaintenant
Par tot fait querre les sarmenz
Et assenbler o les espines
Aubes et noires o racines
Ia estoit bien prime de ior
Li banz crïerent par l  enor
Que tuit en allent a la cort
Cil qui plus puet plus tost acort
Asenblé sont
Corneualeis
Grant fu la noise et li tabois N  i a celui ne face duel
Fors que li nains de
Tintaiol
Li rois lor a dit et monstré
Qu  il ueut faire dedenz un ré
Ardoir son neuo et sa feme
Tuit s  escrïent la gent du reigne
Rois trop ferïez lai pechié S  il n  estoient primes iugié
Puis les destrui
Sire merci
Li rois par ire respondi
Par cel seignor qui fist le mont
Totes les choses qui i sont
Por estre moi desherité
Ne lairoie nes arde en ré
Se i  en sui araisnié iamais
Laisiez m  en tot ester en pais
Le feu conmande a alumer
Et son neuo a amener
Ardoir le ueut premierement
Or uont por lui li rois l  atent
Lors l  en ameinent par les mains
Par
Deu trop firent que uilains
Tant ploroit mais rien ne li monte
Fors l  en ameinent a grant honte
Yseut plore par poi n  enrage
Tristran fait ele quel damage
Qu  a si grant honte estes lïez
Qui m  oceïst si garisiez
Ce fust grant ioie beaus amis
Encore en fust uengement pris
Oez seignors de
Damledé
Conment il est plains de pité
Ne uieat pas mort de pecheor
Receü out le cri le plor
Que faisoient la poure gent
Por ceus qui eirent a torment
Sor la uoie par ont il uont
Une chapele est sor un mont U coin d  une roche est asise
Sor mer ert faite deuers bise
La part que l  en claime chancel
Fu asise sor un moncel
Outre n  out rien fors la falise
Cil mont est plain de pierre alise S  uns escureus de lui sausist
Si fust il mort ia n  en garist
En la dube out une uerrine
Que un sainz i fist porperine
Tristran ses meneors apele
Seignors uez ci une chapele
Por
Deu quar m  i laisiez entrer
Pres est mes termes de finer
Preerai
Deu qu  il merci ait
De moi quar trop li ai forfait
Seignors n  i a que ceste entree A chacun uoi tenir s  espee
uos sauez bien ne pus issir
Par uos m  en estuet reuertir
Et quant ie Dé proié aurai A uos eisinc lors reuendrai
Or l  a l  un d  eus dit a son per
Bien le poon laisier aler
Les lïans sachent il entre enz
Tristran ne uait pas conme lenz
Triés l  autel uint a la fenestre A soi l  en traist a sa main destre
Par l  ouerture s  en saut hors
Mex ueut sallir que ia ses cors
Soit ars uoiant tel aünee
Seignors une grant pierre lee
Out u mileu de cel rochier
Tristran i saut mot de legier
Li uens le fiert entre les dras
Quil defent qu  il ne chie a tas
Encor claiment
Corneualan
Cele pierre le
Saut
Tristran
La chapele ert plaine de pueple
Tristran saut sus l  araine ert moble
Toz a genoz chiet en la glise
Cil l  atendent defors l  iglise
Mais por noient
Tristran s  en uet
Bele merci
Dex li a fait
La riuiere granz sauz s  en fuit
Mot par ot bien le feu qui bruit N  a corage que il retort
Ne puet plus corre que il cort
Mais or oiez de
Gouernal
Espee çainte sor cheual
De la cité s  en est issuz
Bien set se il fust conseüz
Li rois l  arsist por son seignor
Fuiant s  en uait por la poor
Mot ot li mestre
Tristran chier
Qant il son brant ne uout laisier
Ançois le prist la ou estoit
Auoc le suen l  en aportoit
Tristran son mestrë aperceut
Ahucha le bien le connut
Et il i est uenuz a hait
Qant il le uit grant ioie en fait
Maistre ia m  a
Dex fait merci
Eschapé sui et or sui ci
Ha las dolent et moi que chaut
Qant n  ai
Yseut rien ne me uaut
Dolent le saut que orainz fis
Que dut ice que ne m  ocis
Ce me peüst estre mot tart
Eschapé sui
Yseut l  en t  art
Certes por noient eschapai
En l  art por moi por li morrai
Dist
Gouernal
Por
Deu beau sire
Confortez uos n  acuelliez ire
ueez ci un espés buison
Clos a fossé tot enuiron
Sire meton nos la dedenz
Par ci trespasse maintes genz
Asez orras d 
Iseut nouele
Et se en l  art iamais en cele
Ne montez uos se uos briment N  en prenez enprés uengement
uos en aurez mot bone aïe
Ia par
Iesu le fiz
Marie
Ne gerrai mais dedenz maison
Tresque li troi felon larron
Par quoi  st destruite
Yseut ta drue
En auront la mort receüe S  or estïez beau sire ocis
Que uengement n  en fust ainz pris
Iamais nul ior n  auroie ioie
Tristran respont
Trop uos anoie
Beau mestre n  ai point de m  espee
Si as que ie l  ai aportee
Dist
Tristran
Maistre donc est bien
Or ne criem fors
Deu imais rien
Encor ai ie soz ma gonele
Tel rien qui uos ert bone et bele
Un hauberion fort et legier
Qui uos porra auoir mestier
Dex dist
Tristran balliez le moi
Par icel
Deu en qui ie croi
Mex uuel estre tot depeciez
Se ie a tens i uien au rez
Ainz que getee i soit m  amie
Ceus qui la tienent nen ocie
Gouernal dist
Ne te haster
Tel chose te puet
Dex doner
Que te porras mot mex uenger N  i auras pas tel destorbier
Con tu porroies or auoir N  i uoi or point de ton pooir
Quar uers toi est iriez li rois
Auocques sont tuit li boriois
Et trestuit cil de la cité
Sor lor eulz a toz conmandé
Que cil qui ainz te porra prendre S  il ne te prent fera le pendre
Chascun aime mex soi qu  autrui
Se l  en leuout sor toi le hui
Tex te uoudroit bien deliurer
Ne l  oseret neis porpenser
Plore
Tristran mot fait grant duel
Ia por toz ceus de
Tintaiol S  en le deüst tot depecier
Qu  il n  en tenist piece a sa per
Ne laisast il qu  il n  i alast
Se son mestre ne li ueiast
En la chanbrë un mes acort
Qui dist
Yseut qu  ele ne plort
Que ses amis est eschapez
Dex fait elë en ait bien grez
Or ne me chaut se il m  ocïent
Ou il me lïent ou deslïent
Si l  auoit fait lïer li rois
Par le conmandement as trois
Qu  il li out si les poinz estroiz
Li sanc li est par toz les doiz
Par
Deu fait el se ie mes ior
Qant li felon losengeor
Qui garder durent mon ami L  ont deperdu la
Deu merci
Ne me deuroit l  on mes proisier
Bien sai que li nains losengier
Et li felons li plain d  enuie
Par qui consel i  ere perie
En auront encor lor deserte
Torner lor puise a male perte
Seigneur au roi uient la nouele Q  eschapez est par la chapele
Ses niés qui il deuoit ardoir
De mautalent en deuint noir
De duel ne set con se contienge
Par ire roue qu 
Yseut uienge
Yseut est de la sale issue
La noise liue par la rue
Qant la dame lïee uirent A laidor ert mot s  esfroïrent
Qui ot le duel qu  il font por li
Com il crïent a
Deu merci
Ha roïne franche honoree
Qel duel ont mis en la contree
Par qui ceste nouele est sorse
Certes en asez poi de borse
En porront metre le gaain
Auoir en puisent mal mehain
Amenee fu la roïne
Iusquë au ré ardant d  espine
Dinas li sire de
Dinan
Qui a meruelle amoit
Tristran
Se lait choier au pié le roi
Sire fait il entent a moi
Ie t  ai serui mot longuement
Sanz uilanie loiaument
Ia n  auras home en tot cest reigne
Poure orfelin ne uielle feme
Qui por uostre seneschaucie
Que i  ai eü tote ma uie
Me donast une beauueisine
Sire merci de la roïne
uos la uolez sanz iugement
Ardoir en feu ce n  est pas gent
Qar cest mesfait ne connoist pas
Duel ert se tu le suen cors ars
Sire
Tristran est eschapez
Les plains les bois les pas les guez
Set forment bien et mot est fiers
uos estes oncle et il tes niés A uos ne mesferoit il mie
Mais uos barons en sa ballie S  il les trouout nes uilonast
Encor en ert ta terre en gast
Sire certes ne quier noier
Qui auroit sol un escuier
Por moi destruit ne an feu mis
Se iere roi de set païs
Ses me metroit il en balence
Ainz que n  en fust prise ueniance
Pensez que de si franche feme
Qu  il amena de lointain reigne
Que lui ne poist s  ele est destruite
Ainz en aura ancor grant luite
Rois rent la moi par la merite
Que serui t  ai tote ma uite
Li troi par qui cest  oure sort
Sont deuenu taisant et sort
Qar bien seuent
Tristran s  en uet
Mot grant dote ont qu  il nes aget
Li rois prist par la main
Dinas
Par ire a iuré saint
Thomas
Ne laira n  en face iustise
Et qu  en ce fu ne soit la mise
Dinas l  entent mot a grant duel
Ce poise li ia par son uuel
Nen iert destruite la roïne
En piez se liue o chiere encline
Rois ie m  en uois iusqu  a
Dinan
Par cel seignor qui fist
Adan
Ie ne la uerroië ardoir
Por tot l  or ne por tot l  auoir C  onques ourent li plus riche home
Qui furent des le bruit de
Rome
Puis monte el destrier si s  en torne
Chiere encline marriz et morne
Iseut fu au feu amenee
De gent fu tote auironee
Qui trestuit braient et tuit crïent
Les traïtors le roi maudïent L  eue li file aual le uis
En un bliaut de paile bis
Estoit la dame estroit uestue
Et d  un fil d  or menu cosue
Si cheuel hurtent a ses piez D  un filet d  or les ot trechiez
Qui uoit son cors et sa fachon
Trop par auroit le cuer felon
Qui n  en auroit de lié pitié
Mot sont li braz estroit lïé
Un malade out en
Lancïen
Par non fu apelé
Iuein A meruelle par fu desfait
Acoru fu uoier cel plait
Bien out o lui cent conpaignons O lor puioz o lor bastons
Ainz ne ueïstes tant si lait
Ne si boçu ne si desfait
Chacun tenoit sa tartarie
Crïent au roi a uoiz serie
Sire tu ueus faire iustise
Ta feme ardoir en ceste gise
Granz est mes se ie ainz rien soi
Ceste iustise durra poi
Mot l  aura tost cil grant feu arse
Et la poudre cist uenz esparse
Cest feu charra en ceste brese
Ceste iustise ert tost remese
Tel iustise de li ferez
Mais se uos croire me uolez
Et que uoudroit mex mort auoir
Qu  ele uiuroit et sanz ualoir
Et que nus n  en orroit parler
Qui plus ne t  en tenist por ber
Rois uoudroies le faire issi
Li rois l  entent si respondi
Se tu m  enseignes cest sanz falle
Qu  ele uiuë et que ne ualle
Gré t  en saurai ce saches bien
Et se tu ueus si pren du mien
Onques ne fu dit tel maniere
Tant dolerose ne tant fire
Qui orendroit tote la pire
Seüst por
Deu le roi eslire
Que il n  eüst m  amor tot tens
Iuains respont
Si con ie pens
Ie te dirai asez briment
ueez i  ai ci conpaignons cent
Yseut nos done s  ert conmune
Paior fin dame n  ot mais une
Sire en nos a si grant ardor
Soz ciel n  a dame qui un ior
Peüst soufrir nostre conuers
Li drap nos sont au cors aers O toi soloit estre a honor O uair o gris et o baudor
Les buens uins i auoit apris
Es granz soliers de marbre bis
Se la donez a nos meseaus
Qant el uerra nos bas bordeaus
Et eslira l  escouellier
Et l  estoura a nos couchier
Sire en leu de tes beaus mengiers
Aura de pieces de quartiers
Que l  en nos enuoi  a ces hus
Por cel seignor qui maint lasus
Qant or uerra la nostre cort
Adonc uerra si desconfort
Donc uoudroit miex morir que uiure
Donc saura bien
Yseut la giure
Que malement aura ouré
Mex uoudroit estre arse en un ré
Li rois l  entent en piez estut
Ne de grant pice ne se mut
Bien entendi que dit
Iuain
Cort a
Yseut prist l  a la main
Ele crie
Sire merci
Ainz que m  i doignes art moi ci
Li rois li done et cil la prent
Des malades i ot bien cent
Qui s  aünent tot entor li
Qui ot le brait qui ot le cri A tote genz en prent pitiez
Qui q  en ait duel
Yuains est liez
uait s  en
Yseut
Yuains l  en meine
Tot droit aual par sus l  araine
Des autres meseaus li conplot N  i a celui n  ait son puiot
Tot droit uont uers l  enbuschement
Ou ert
Tristran qui les atent A haute uoiz
Gouernal crie
Filz que feras
ues ci t  amie
Dex dist
Tristran quel auenture
Ahi
Yseut bele figure
Con deüstes por moi morir
Et ie redui por uos perir
Tel gent uos tienent entre mains
De ce soient il toz certains
Se il n  os laisent en present
Tel i ara ferai dolent
Fiert le destrier du buison saut A qant qu  il puet s  escrie en haut
Yuain asez l  auez menee
Laisiez la tost qu  a cest  espee
Ne uos face le chief uoler
Iuain s  aqeut a desfubler
En haut s  escrie
Or as puioz
Or i parra qui ert des noz
Qui ces meseaus ueïst soffler
Oster chapes et desfubler
Chascun li crolle sa potence
Li uns menace et l  autre tence
Tristran n  en uost rien atochier
Ne entester ne laidengier
Gouernal est uenuz au cri
En sa main tint un uert iarri
Et fiert
Yuain qui
Yseut tient
Li sans li chiet au pié li uient
Bien aïde a
Tristran son mestre
Yseut saisist par la main destre
Li conteor dïent qu 
Yuain
Firent nïer qui sont uilain N  en seuent mie bien l  estoire
Berox l  a mex en sen memoire
Trop ert
Tristran preuz et cortois A ocirre gent de tes lois
Tristran s  en uoit a la roïne
Lasent le plain et la gaudine S  en uet
Tristran et
Gouernal
Yseut s  esiot or ne sent mal
En la forest de
Morrois sont
La nuit iurent desor un mont
Or est
Tristran si a seür
Con s  il fust en chastel o mur
En
Tristran out mot buen archier
Mot se sout bien de l  arc aidier
Gouernal en ot un toloit A un forestier quil tenoit
Et deus seetes enpenees
Barbelees ot l  en menees
Tristran prist l  arc par le bois uait
uit un cheurel ancoche et trait
El costé destre fiert forment
Brait saut en haut et ius decent
Tristran l  a pris atot s  en uient
Sa loge fait au brant qu  il tient
Les rains trenche fait la fullie
Yseut l  a bien espés ionchie
Tristran s  asist o la roïne
Gouernal sot de la cuisine
De seche busche fait buen feu
Mot auoient a faire queu
Il n  auoient ne lait ne sel A cele foiz a lor ostel
La roïne ert forment lassee
Por la poor qu  el ot passee
Somel li prist dormir se uot
Sor son ami dormir se uot
Seignors eisi font longuement
En la forest parfondement
Longuement sont en cel desert
Oiez du nain com au roi sert
Un consel sot li nains du roi
Ne sot que il
Par grant desroi
Le descouri il fist que beste
Qar puis an prist li rois la teste
Li nain ert iures li baron
Un ior le mistrent a raison
Que ce deuoit que tant parloient
Il et li rois et conselloient A celer bien un suen consel
Mot m  a troué toz iors feel
Bien uoi que le uolez oïr
Et ie ne uuel ma foi mentir
Mais ie merrai les trois de uos
Deuant le
Gué
Auenturos
Et iluec a une aube espine
Une fosse a soz la racine
Mon chief porai dedenz boter
Et uos m  orrez defors parler
Ce que dirai c  ert du segroi
Dont ie sui uers le roi par foi
Li baron uienent a l  espine
Deuant eus uient li nains
Frocine
Li nains fu cort la teste ot grose
Deliurement ont fait la fosse
Iusq  as espaules l  i ont mis
Or escoutez seignor marchis
Espine a uos non a uasal
Marc a orelles de cheual
Bien ont oï le nain parler S  auint un ior aprés disner
Parlout a ses barons roi
Marc
En sa main tint d  auborc un arc
Atant i sont uenu li troi A qui li nains dist le secroi
Au roi dïent priueement
Rois nos sauon ton celement
Li rois s  en rist et dist
Ce mal
Que i  ai orelles de cheual M  est auenu par cest deuin
Certes ia ert fait de lui fin
Traist l  espee le chief en prent
Mot en fu bel a mainte gent
Que haoient le nain
Frocine
Por
Tristran et por la roïne
Seignors mot auez bien oï
Conment
Tristran auoit salli
Tot contreual par le rochier
Et
Gouernal sor le destrier S  en fu issuz quar il cremoit
Qu  il fust ars se
Marc le tenoit
Or sont ensenble en la forest
Tristran de ueneison les pest
Longuement sont en cel boschage
La ou la nuit ont herberiage
Si s  en trestornent au matin
En l  ermitage frere
Ogrin
uindrent un ior par auenture
Aspre uie meinent et dure
Tant s  entraiment de bone amor L  un por l  autre ne sent dolor
Li hermite
Tristran connut
Sor sa potence apoié fu
Aresne le oiez conment
Sire
Tristran grant soirement A l  en iuré par
Cornoualle
Qui uos rendroit au roi sanz falle
Cent mars auroit a gerredon
En ceste terre n  a baron
Au roi ne l  ait pleui en main
uos rendre a lui o mort ou sain
Ogrins li dit mot bonement
Par foi
Tristan qui se repent
Deu du pechié li fait pardon
Par foi et par confession
Tristran li dit
Sire par foi
Que ele m  aime en bone foi
uos n  entendez pas la raison Q  el m  aime c  est par la poison
Ge ne me pus de lié partir N  ele de moi n  en quier mentir
Ogrins li dist
Et quel confort
Puet on doner a home mort
Assez est mort qui longuement
Gist en pechié s  il ne repent
Doner ne puet nus penitance A pecheor sanz repentance L  ermite
Ogrins mot les sarmone
Du repentir consel lor done
Li hermites souent lor dit
Les profecies de l  escrit
Et mot lor amentoit souent L  ermite lor delungement A
Tristran dist par grant desroi
Que feras tu
Conselle toi
Sire i  am
Yseut a meruelle
Si que n  en dor ne ne somelle
De tot an est li consel pris
Mex aim o li estre mendis
Et uiure d  erbes et de glan Q  auoir le reigne au roi
Otran
De lié laisier parler ne ruis
Certes quar faire ne le puis
Iseut au pié l  ermite plore
Mainte color mue en poi d  ore
Mot li crie merci souent
Sire por
Deu omnipotent
Il ne m  aime pas ne ie lui
Fors par un herbé dont ie bui
Et il en but ce fu pechiez
Por ce nos a li rois chaciez
Li hermites tost li respont
Diua cil
Dex qui fist le mont
Il uos donst uoire repentance
Et saciez de uoir sanz dotance
Cele nuit iurent chiés l  ermite
Por eus esforça mot sa uite
Au matinet s  en part
Tristrans
Au bois se tient let les plains chans
Li pain lor faut ce est grant deus
De cers de biches de cheureus
Ocist asez par le boscage
La ou prenent lor herbergage
Font lor cuisine et lor beau feu
Sol une nuit sont en un leu
Seignors oiez con por
Tristran
Out fait li rois crïer son ban
En
Cornoualle n  a parroise
Ou la nouelle n  en angoise
Que qui porroit
Tristran trouer
Qu  il en feïst le cri leuer
Qui ueut oïr une auenture
Con grant chose a an noreture
Si m  escoute un sol petitet
Parler m  orez d  un buen brachet
Qens ne rois n  out tel berseret
Il ert isneaus et toz tens prez
Quar il ert bauz isneaus non lenz
Et si auoit a non
Husdanz Lïez estoit en un landon
Li chiens gardoit par le donion
Qar mis estoit a grant freor
Qant il ne uoiet son seignor
Ne uout mengier ne pain ne past
Ne nule rien q  en li donast
Grignout et si feroit du pié
Des uiz lermant
Dex qel pitié
Faisoit a mainte gent li chiens
Chascun disoit S  il estoit miens
Gel metroie du landon fors
Quar s  il enrage ce ert deus
Ahi
Husdent ia tex brachetz N  ert mais troué qui tant set prez
Ne tel duel face por seignor
Beste ne fu de tel amor
Salemon dit que droituriers
Que ses amis c  ert ses leuriers A uos le poon nos prouer
uos ne uolez de rien goster
Pus que uostre sire fu pris
Rois quar soit fors du landon mis
Li rois a dit a son corage
Por son seignor croit qu  il enrage
Certes mot a li chiens grant sens
Ie ne quit mais q  en nostre tens
En la terre de
Cornoualle
Ait cheualier qui
Tristran ualle
De
Cornoualle baron troi
En ont araisoné li roi
Sire quar deslïez
Husdant
Si uerron bien certainement
Se il meine ceste dolor
Por la pitié de son seignor
Quar ia si tost n  ert deslïez
Qu  il ne morde s  est enragiez
Ou autre rien ou beste ou gent S  aura la langue ouerte au uent
Li rois apele un escuier
Por
Husdan faire deslïer
Sor bans sor seles puient haut
Quar li chien criement de prin saut
Tuit disoient
Husdent enrage
De tot ce n  auoit il corage
Tantost com il fu deslïez
Par mié les renz cort esuelliez
Que onques n  i demora plus
De la sale s  en ist par l  us
uint a l  ostel ou il soloit
Trouer
Tristran
Li rois le uoit
Et li autre qui aprés uont
Li chiens escrie souent gront
Mot par demeine grant dolor
Encontré a de son seignor
Onques
Tristan ne fist un pas
Qant il fu pris qu  il dut estre ars
Que li brachez nen aut aprés
Et dit chascun de uenir mes
Husdant an la chanbrë est mis O
Tristran fu traït et pris
Si part fait saut et uoiz clarele
Criant s  en uet uers la chapele
Li pueple uait aprés le chien
Ainz puis qu  il fu fors du lïen
Ne fina si fu au montier
Fondé en haut sor le rochier
Husdent li bauz qui ne uoit lenz
Par l  us en la chapele entre enz
Saut sor l  autel ne uit son mestre
Fors s  en issi par la fenestre
Aual la roche est aualez
En la ianbe s  est esgenez A terre met le nes si crie A la silue du bois florie
Ou
Tristran fist l  enbuschement
Un petit s  arestut
Husdent
Fors s  en issi par le bois uet
Nus ne le uoit qui pitié n  ait
Au roi diënt li cheualier
Laison a seurre cest trallier
En tel leu nos porroit mener
Dont griés seroit le retorner
Laisent le chien tornent arire
Husdent aqeut une chariere
De la rote mot s  esbaudist
Du cri au chien li bois tentist
Tristran estoit el bois aual O la reïne et
Gouernal
La noise oient
Tristran l  entent
Par foi fait il ie oi
Husdent
Trop se criement sont esfroï
Tristran saut sus son arc tendi
En un  espoise aual s  en traient
Crime ont du roi si s  en esmaient Dïent qu  il uient o le brachet
Ne demora c  un petitet
Li brachet qui la rote sut
Quant son seignor uit et connut
Le chief hoque la queue crole
Qui uoit con de ioie se molle
Dire puet qu  ainz ne uit tel ioie A
Yseut a la crine bloie
Acort et pus a
Gouernal
Toz fait ioie nis au cheual
Du chien out
Tristran grant pitié
Ha
Dex fait il par quel pechié
Nos a cist berseret seü
Chien qi en bois ne se tient mu N  a mestier a home bani
El bois somes du roi haï
Par plain par bois par tote terre
Dame nos fait li rois
Marc querre S  il nos trouout ne pooit prendre
Il nos feroit ardoir ou pendre
Nos n  auon nul mestier de chien
Une chose sachiez uos bien
Se
Husdens aué nos remaint
Poor nos fera et duel maint
Asez est mex qu  il soit ocis
Que nos soion par son cri pris
Et poise m  en por sa franchise
Que il la mort a ici quise
Grant nature li faisoit fere
Mais conment m  en pus ie retraire
Certes ce poise moi mot fort
Que ie li doie doner mort
Or m  en aidiez a consellier
De nos garder auon mestier
Yseut li dist
Sire merci
Li chiens sa beste prent au cri
Que par nature que par us I  oï ia dire qu  un seüs
Auoit un forestier galois
Puis que
Artus en fu fait rois
Que il auoit si afaitié
Qant il auoit son cerf sagnié
De la seete berserece
Puis ne fuïst par cele trace
Que li chiens ne suïst le saut
Por crïer n  estonast le gaut
Ne ia n  atainsist tant sa beste
Ia criast ne feïst moleste
Amis
Tristran grant ioie fust
Por metre peine qui peüst
Faire
Hudent le cri laisier
Sa beste ataindrë et chacier
Tristran s  estut et escouta
Pitié l  en prist un poi pensa
Puis dist itant
Si ie pooie
Husdent par paine metre en uoie
Que il laisast cri por silence
Mot l  auroie a grant reuerence
Et a ce metrai ie ma paine
Ainz que ia past ceste semaine
Pesera moi se ie l  oci
Et ie criem mot du chien le cri
Quar ie porroie en tel leu estre O uos ou
Gouernal mon mestre
Se il criout feroit nos prendre
Or uuel peine metre et entendre A beste prendre sanz crïer
Or uoit
Tristran en bois berser
Afaitiez fu a un dain trait
Li sans en chiet li brachet brait
Li dains naurez s  en fuit le saut
Husdent li bauz en crie en haut
Li bois du cri au chien resone
Tristran le fiert grant cop li done
Li chien a son seignor s  areste
Lait le crïer gerpist la beste
Haut l  esgarde ne set qu  il face N  ose crïer gerpist la trace
Tristan le chien desoz lui bote O l  estortore bat la rote
Et
Husdent en reuot crïer
Tristran l  aqeut a doutriner
Ainz que li premier mois pasast
Fu si le chien dontez u gast
Que sanz crïer suiet sa trace
Sor noif sor herbe ne sor glace N  ira sa beste ia laschant
Tant n  iert isnele et remuant
Or lor a grant mestier li chiens A meruelles lor fait grans biens S  il prent el bois cheurel ne dains
Bien l  enbusche cueure de rains
Et s  il enmi lande l  ataint
Com il s  auient en i prent maint
De l  erbe gete asez desor
Arire torne a son seignor
La le maine ou sa beste a prise
Mot sont li chien de grant seruise
Seignors mot fu el bois
Tristrans
Mot i out paines et ahans
En un leu n  ose remanoir
Dont lieue au main ne gist au soir
Bien set que li rois le fait querre
Et que li bans est en sa terre
Por lui prendre quil troueroit
Mot sont el bois del pain destroit
De char uiuent el ne mengüent
Que püent il se color müent
Lor dras ronpent rains les decirent
Longuement par
Morrois fuïrent
Chascun d  eus soffre paine elgal
Qar l  un por l  autre ne sent mal
Grant poor a
Yseut la gente
Tristran por lié ne se repente
Et a
Tristran repoise fort
Que
Yseut a por lui descort
Qu  el repente de la folie
Un de ces trois que
Dex maudie
Par qui il furent descouert
Oiez conment par un ior sert
Riches hom ert et de grand bruit
Li chiens amoit por son deduit
De
Cornoualle du païs
De
Morrois erent si eschis
Qu  il n  i osout un sol entrer
Bien lor faisoit a redouter
Qar se
Tristran les peüst prendre
Il les feïst as arbres pendre
Bien deuoient donques laisier
Un ior estoit o son destrier
Gouernal sol a un doitil
Qui decendoit d  un fontenil
Au cheual out osté la sele
De l  erbete paisoit nouele
Tristran gesoit en sa fullie
Estroitement ot enbrachie
La roïne por qu  il estoit
Mis en tel paine en tel destroit
Endormi erent amedoi
Gouernal ert en un esquoi Oï les chiens par auenture
Le cerf chacent grant aleüre C  erent li chien a un des trois
Por qui consel estoit li rois
Meslez ensenble la roïne
Li chien chacent li cerf rauine
Gouernal uint une charire
En une lande luin arire
uit cel uenir que il bien set
Que ses sires onques plus het
Tot solement sanz escuier
Des esperons a son destrier A tant doné que il escache
Souent el col fiert o sa mache
Li cheuaus ceste sor un marbre
Gouernal s  acoste a un arbre
Enbuschiez est celui atent
Qui trop uient tost et fuira lent
Nus retorner ne puet fortune
Ne se gaitoit de la rancune
Que il auoit a
Tristran fait
Cil qui desoz l  arbre s  estait
uit le uenir hardi l  atent
Dit mex ueut estre mis au uent
Que il de lui n  ait la ueniance
Qar par lui et par sa faisance
Durent il estre tuit destruit
Li chien li cerf siuent qui fuit
Li uasaus aprés les chiens uait
Gouernal saut de sen agait
Du mal que cil ot fait li menbre A s  espee tot le desmenbre
Li chief en prent atot s  en uet
Li ueneor qui l  ont parfait
Siuoient le cerf esmeü
De lor seignor uirent le bu
Sanz la teste soz l  arbre ius
Qui plus tost cort cil s  en fuit plus
Bien quident ce ait fait
Tristran
Dont li rois fist faire le ban
Par
Cornoualle ont antendu L  un des trois a le chief perdu
Qui meslot
Tristran o le roi
Poor en ont tuit et esfroi
Puis ont en pes le bois laisié N  ont pus el bois souent chacié
Des cel  ore qu  u bois entroit
Fust por chacier chascuns dotoit
Que
Tristran li preuz l  encontrast
Crient fu u plain et plus u gast
Tristran se iut an la fullie
Chau tens faisoit si fu ionchie
Endormiz est ne sauoit mie
Que cil eüst perdu la uie
Par qui il dut mort receuoir
Liez ert quant en saura le uoir
Gouernal a la loge uient
La teste au mort a sa main tient A la forche de la ramee L  a cil par les cheueus nouee
Tristran s  esuelle uit la teste
Saut esfreez sor piez s  areste A haute uoiz crie son mestre
Ne uos mouez seürs puez estre A ceste espee l  ai ocis
Saciez cist ert uostre anemis
Liez est
Tristran de ce qu  il ot
Cil est ocis qu  il plus dotot
Poor ont tuit par la contree
La forest est si esfreee
Que nus n  i ose ester dedenz
Or ont le bois a lor talent
La ou il erent en cel gaut
Troua
Tristan l  arc
Qui ne faut
En tel maniere el bois le fist
Riens ne troue qu  il n  oceïst
Se par le bois uait cerf ne dains
Se il atouchë a ces rains
Ou cil arc est mis et tenduz
Se haut hurte haut est feruz
Et se il hurte a l  arc an bas
Bas est feruz eneslepas
Tristran par droit et par raison
Qant ot fait l  arc li mist cel non
Mot a buen non l  arc qui ne faut
Riens qu  il ne fire bas ne haut
Et mot lor out pus grant mestier
De maint grant cerf lor fist mengier
Mestier ert que la sauuagine
Lor aïdast en la gaudine
Qar falliz lor estoit li pains N  il n  osoient issir as plains
Longuement fu en tel dechaz
Meruelles fu de buen porchaz
De uenoison ont grant plenté
Seignor ce fu un ior d  esté
En icel tens que l  en aoste
Un poi aprés la
Pentecoste
Par un matin a la rousee
Li oisel chantent l  ainziornee
Tristran de la loge ou il gist Çaint s  espee tot sol s  en ist L  arc
Qui ne faut uet regarder
Parmi le bois ala berser
Ainz qu  il uenist fu en tel paine
Fu ainz maiss gent tant eüst paine
Mais l  un por l  autre ne le sent
Bien orent lor aaisement
Ainz puis le tens que el bois furent
Deus genz itant de tel ne burent
Ne si conme l  estoire dit
La ou
Berox le uit escrit
Nule gent tant ne s  entramerent
Ne si griment nu conpererent
La roïne contre lui liue
Li chauz fu granz qui mot les griue
Tristran l  acole et il dit ce
Amis ou auez uos esté
Aprés un cerf qui m  a lassé
Tant l  ai chacié que tot m  en duel
Somel m  est pris dormir me uel
La loge fu de uers rains faite
De leus en leus ot fuelle atraite
Et par terre fu bien ionchie
Yseut fu premire couchie
Tristran se couche et trait s  espee
Entre les deux chars l  a posee
Sa chemise out
Yseut uestue
Se ele fust icel ior nue
Meruelles lor fust meschoiet
Et
Tristran ses braies rauoit
La roïne auoit en son doi L  anel d  or des noces le roi O esmeraudes planteïz
Meruelles fu li doiz gresliz A poi que li aneaus n  en chiet
Oez com il se sont couchiez
Desoz le col
Tristran a mis
Son braz et l  autre ce m  est uis
Li out par dedesus geté
Estroitement l  ot acolé
Et il la rot de ses braz çainte
Lor amistié ne fu pas fainte
Les bouches furent pres asises
Et neporquant si ot deuises
Que n  asenbloient pas ensenble
uent ne cort ne fuelle ne trenble
Uns rais decent desor la face
Yseut que plus reluist que glace
Eisi s  endorment li amant
Ne pensent mal ne tant ne quant N  auoit qu  eus deus en cel païs
Quar
Gouernal ce m  est auis S  en ert alez o le destrier
Aual el bois au forestier
Oez seignors quel auenture
Tant lor dut estre pesme et dure
Par le bois uint uns forestiers
Qui auoit troué lor fulliers
Ou il erent el bois geü
Tant a par le fuellier seü
Qu  il fu uenuz a la ramee
Ou
Tristran out fait s  aünee
uit les dormanz bien les connut
Li sans li fuit esmarriz fut
Mot s  en uest tost quar se doutoit
Bien sot se
Tristran s  esuellot
Que ia n  i metroit autre ostage
Fors la teste lairoit en gage
Se il s  en fuit n  est pas meruelle
Du bois s  en ist cort a meruelle
Tristran auoc s  amie dort
Par poi qu  il ne reçurent mort D  iluec endroit ou il dormoient
Qui deus bones liues estoient
La ou li rois tenet sa cort
Li forestier grant erre acort
Qar bien auoit oï le ban
Que l  en auoit fait de
Tristran
Cil qui au roi en diroit uoir
Assez aroit de son auoir
Li forestier bien le sauoit
Por c  acort il a tel esploit
Et li rois
Marc en son palais O ses barons tenoit ses plaiz
Des barons ert plaine la sale
Li forestier du mont auale
Et s  en est entré mot uait tost
Pensez que onc arester s  ost
De si que il uint as degrez
De la sale
Sus est montez
Li rois le uoit uenir grant erre
Son forestier apele en erre
Soiz noueles qui si tost uiens
Ome senbles que core a chiens
Qui chast sa beste por ataindre
ueus tu a cort de nullui plaindre
Tu senbles hom qui ait besoin
Qui ça me soit tramis de loin
Se tu ueus rien di ton mesage A toi nus hon ueé son gage
Ou chacié uos de ma forest
Escoute moi roi se toi plest
Et si m  entent un sol petit
Par cest païs a l  on banit
Qui ton neuo porroit trouer Q  ançois s  osast laisier creuer
Qu  il nu preïst ou uenist dire
Ge l  ai troué s  en criem uostre ire
Se nel t  ensein dorras moi mort
Ie te merrai la ou il dort
Et la roïne ensenble o lui
Gel ui poi a ensenble o lui
Fermement erent endormi
Grant poor oi quant la les ui
Li rois l  entent boufe et sospire
Esfreez est forment s  aïre
Au forestier dist et conselle
Priueement dedenz l  orelle
En qel endroit sont il
Di moi
En une loge de
Morroi
Dorment estroitet enbrachiez
uien tost ia seron d  eus uengiez
Rois s  or n  en prens aspre ueniance N  as droit en terre sanz doutance
Li rois li dist
Is t  en la fors
Si chier conme tu as ton cors
Ne dire a nul ce que tu sez
Tant soit estrange ne priuez A la
Croiz
Roge au chemin fors
La on enfuet souent les cors
Ne te mouoir iluec m  atent
Tant te dorrai or et argent
Con tu uoudras ie l  afi toi
Li forestier se part du roi A la
Croiz uient iluec s  asiet
Male gote les eulz li criet
Qui tant uoloit
Tristran destruire
Mex li uenist son cors conduire
Qar puis morut a si grant honte
Con uos orrez auant el conte
Li rois est en la chanbre entrez A soi manda toz ses priuez
Pus lor uoia et defendi
Qu  il ne soient ia si hardi
Qu  il allent aprés lui plain pas
Chascun li dist
Rois est ce gas A aler uos sous nule part
Ainz ne fu rois qui n  ait regart
Qel nouele auez uos oïe
Ne uos mouez por dit d  espie
Li rois respont
Ne sai nouele
Mais mandé m  a une pucele
Que i  alle tost a lié parler
Bien me mande n  i moigne per G  irai tot seus sor mon destrier
Ne merrai per ne escuier A ceste foiz irai sanz uos
Il responent
Ce poise nos
Chatons conmanda a son filz A eschiuer les leus soutiz
Il respont
Ie le sai assez
Laisiez moi faire auques mes sez
Li rois a fait sa sele metre S  espee çaint souent regrete A lui tot sol la cuuertise
Que
Tristran fist quant il l  ot prisse
Yseult la bele o le cler uis O qui s  en est alé fuitis S  il les troue mot les menace
Ne laira pas ne lor mesface
Mot est li rois acoragiez
De destruire c  es granz pechiez
De la cité s  en est issuz
Et dist mex ueut estre penduz
Qu  il ne prenge de ceus ueniance
Que li ont fait tel auilance A la croiz uint ou cil l  atent
Dist li qu  il aut isnelement
Et qu  il le meint la droite uoie
El bois entrent qui mot onbroie
Deuant le roi se met l  espie
Li rois le sieut qui bien s  i fie
En l  espee que il a çainte
Dont a doné colee mainte
Si fait il trop que sorquidez
Quar se
Tristran fust esuelliez
Li niés o l  oncle se meslast
Li uns morust ainz ne finast
Au forestier dist li roi
Mars
Qu  il li dorroit d  argent uint mars
Sel menoit tost a son forfet
Li forestier qui uergonde ait
Dist que pres sont de lor besoigne
Du buen cheual né de
Gascoingne
Fait l  espie le roi decendre
De l  autre part cort l  estrier prendre A la branche d  un uert pomier
La reigne lïent du destrier
Poi uont auant quant ont ueü
La loge por qu  il sont meü
Li rois deslace son mantel
Dont a fin or sont li tasel
Desfublez fu mot out gent cors
Du fuerre trait l  espee fors
Iriez s  atorne souent dit
Qu  or ueut morir s  il nes ocit L  espee nue an la loge entre
Le forestier entre souentre
Grant erre aprés le roi acort
Li ros li çoine qu  il retort
Li rois en haut le cop leua
Iré le fait si se tresua
Ia decendist li cop sor eus
Ses oceïst ce fust grant deus
Quant uit qu  ele auoit sa chemise
Et q  entre eus deus auoit deuise
La bouche o l  autre n  ert iostee
Et qant il uit la nue espee
Qui entre eus deus les deseurot
uit les braies que
Tristran out
Dex dist li rois ce que puet estre
Or ai ueü tant de lor estre
Dex ie ne sai que doie faire
Ou de l  ocire ou du retraire
Ci sont el bois bien a lonc tens
Bien puis croire se ie ai sens
Se il s  amasent folement
Ia n  i eüsent uestement
Entrë eus deus n  eüst espee
Autrement fust cest  asenblee
Corage auoie d  eus ocire
Nes tocherai retrairai m  ire
De fole amor corage n  ont N  en ferrai nul
Endormi sont
Se par moi eirent atouchié
Trop par feroie grant pechié
Et se g  esuel cest endormi
Et il m  ocit ou i  oci lui
Ce sera laide reparlance
Ie lor ferai tel demostrance
Que ançois qu  il s  esuelleront
Certainement sauoir porront
Qu  il furent endormi troué
Et q  en a eü d  eus pité
Que ie nes uuel noient ocire
Ne moi ne gent de mon enpire
Ge uoi el doi a la reïne L  anel o pierre esmeraudine
Or li donnai mot par est buens
Et g  en rai un qui refu suens
Osterai li le mien du doi
Uns ganz de uair rai ie o moi
Qu  el aporta o soi d 
Irlande
Le rai qui sor la face brande
Qui li fait chaut en uuel courir
Et qant uendra au departir
Prendrai l  espee d  entre eus deus
Dont le
Morhot fu del chief blos
Li rois a deslïé les ganz
uit ensenble les deus dormanz
Le rai qui sor
Yseut decent
Coure des ganz mot bonement L  anel du doi defors parut
Souef le traist qu  il ne se mut
Primes i entra il enuiz
Or auoit tant les doiz gresliz
Qu  il s  en issi sanz force fere
Mot l  en sot bien li rois fors traire L  espee qui entre eus deus est
Souef oste la soue i met
De la loge s  en issi fors
uint au destrier saut sor le dos
Au forestier dist qu  il s  en fuie
Son cors trestort si s  en conduie
uet s  en li rois dormant les let A cele foiz n  i a plus fait
Reperiez est a sa cité
De plusorz parz out demandé
Ou a esté et ou tant fut
Li rois lor ment pas n  i connut
Ou il ala ne que il quist
Ne de faisance que il fist
Mais or oiez des endormiz
Que li rois out el bois gerpiz
Auis estoit a la roïne
Qu  ele ert en une grant gaudine
Dedenz un riche pauellon A li uenoient dui lion
Qui la uoloient deuorer
El lor uoloit merci crïer
Mais li lion destroiz de fain
Chascun la prenoit par la main
De l  esfroi que
Iseut en a
Geta un cri si s  esuella
Li gant paré du blanc hermine
Li sont choiet sor la poitrine
Tristran du cri qu  il ot s  esuelle
Tote la face auoit uermelle
Esfreez s  est saut sus ses piez L  espee prent com home iriez
Regarde el brant l  osche ne uoit
uit le pont d  or qui sus estoit
Connut que c  est l  espee au roi
La roïne uit en son doi L  anel que li auoit doné
Le suen reuit du dei osté
Ele cria
Sire merci
Li rois nos a trouez ici
Il li respont
Dame c  est uoirs
Or nos couient gerpir
Morrois
Qar mot li par somes mesfait M  espee a la soue me lait
Bien nos peüst auoir ocis
Sire uoire ce m  est auis
Bele or n  i a fors du fuïr
Il nos laissa por nos traïr
Seus ert si est alé por gent
Prendre nos quide uoirement
Dame fuion nos en uers
Gales
Li sanc me fuit
Tot deuient pales
Atant es uos lor escuier
Qui s  en uenoit o le destrier
uit son seignor pales estoit
Demande li que il auoit
Par foi mestre
Marc li gentis
Nos a trouez ci endormis S  espee lait la moie en porte
Felonie criem qu  il anorte
Du doi
Yseut l  anel le buen
En a porté si lait le suen
Par cest change poon parçoiure
Mestre que il nos ueut deçoiure
Quar il ert seus si nos troua
Poor li prist si s  en torna
Por gent s  en est alé arrire
Dont il a trop et baude et fire
Ses amerra destruire ueut
Et moi et la roïne
Yseut
uoiant le pueple nos ueut prendre
Faire ardoir et uenter la cendre
Fuion n  auon que demorer N  auet en eus que demorer S  il ont poor n  en püent mais
Li rois seuent fel et engrés
Torné s  en sont bone aleüre
Li roi doutent por l  auenture
Morrois trespasent si s  en uont
Grans iornees par poor font
Droit uers
Gales s  en sont alé
Mot les aura amors pené
Trois anz plainiers sofrirent peine
Lor char pali et deuint uaine
Seignors du uin de qoi il burent
Auez oï por qoi il furent
En si grant paine lonctens mis
Mais ne sauez ce m  est auis A conbien fu determinez
Li louendrins li uin herbez
La mere
Yseut qui le bolli A trois anz d  amistié le fist
Por
Marc le fist et por sa fille
Autre en pruua qui s  en essille
Tant con durerent li troi an
Out li uins si soupris
Tristran
Et la roïne ensenble o lui
Que chascun disoit
Las n  en sui L  endemain de la saint
Iehan
Aconpli furent li troi an
Que cil uin fu determinez
Tristran fu de son lit leuez
Iseut remest en sa fullie
Tristran sachiez une doitie A un cerf traist qu  il out uisé
Par les flans l  a outrebersé
Fuit s  en li cerf
Tristran l  aqeut
Que soirs fu plains tant le porseut
La ou il cort aprés la beste L  ore reuient et il s  areste
Qu  il ot beü le louendrant A lui seus senpres se repent
Ha
Dex fait il tant ai traual
Trois anz a hui que riens n  i fal
Onques ne me falli pus paine
Ne a foirié n  en sorsemaine
Oublïé ai cheualerie A seure cort et baronie
Ge sui essilié du païs
Tot m  est failli et uair et gris
Ne sui a cort a cheualiers
Dex tant m  amast mes oncles chiers
Se tant ne fuse a lui mesfez
Ha
Dex tant foiblement me uet
Or deüse estre a cort a roi
Et cent danzeaus auoques moi
Qui seruisent por armes prendre
Et a moi lor seruise rendre
Aler deüse en autre terre
Soudoier et soudees querre
Et poise moi de la roïne
Qui ie doins loge por cortine
En bois est et si peüst estre
En beles chanbres o son estre
Portendues de dras de soie
Por moi a prise male uoie A
Deu qui est sire du mont
Cri ge merci que il me donst
Itel corage que ie lais A mon oncle sa feme en pais A
Deu uo ie que iel feroie
Mot uolentiers se ie pooie
Si que
Yseut fust acordee O le roi
Marc qui  st esposee
Las si qel uirent maint riche ome
Au fuer q  en dit la loi de
Rome
Tristran s  apuie sor son arc
Souent regrete le roi
Marc
Son oncle qui a fait tel tort
Sa feme mise a tel descort
Tristran au soir se dementot
Oiez d 
Iseut con li estoit
Souent disoit
Lasse dolente
Porquoi eüstes uos iouente
En bois estes com autre serue
Petit trouez qui ci uus serue
Ie suis roïne mais le non
En ai perdu par la poison
Que nos beümes en la mer
Ce fist
Brengain qu  i dut garder
Lasse si male garde en fist
El n  en pout mais quar trop mesprist
Les damoiseles des anors
Les filles as frans uauasors
Deüse ensenble o moi tenir
En mes chanbres por moi seruir
Et les deüse marïer
Et as seignors por bien doner
Amis
Tristran en grant error
Nos mist qui le boiure d  amor
Nos aporta ensenble a boiure
Mex ne nos pout il pas deçoiure
Tristran li dist
Roïne gente
En mal usons nostre iouente
Bele amie se ie peüse
Par consel que ie en eüse
Faire au roi
Marc acordement
Qu  il pardonnast son mautalent
Et qu  il preïst nostre escondit C  onques nul ior n  en fait n  en dit N  oi o uos point de drüerie
Qui li tornast a uilanie N  a cheualier en son roiaume
Ne de
Lidan tresque en
Dureaume S  il uoloit dire que amor Eüse o uos por deshonor
Ne m  en trouast en chanp armé
Et s  il auoit en uolenté
Quant uos aurïez deresnie
Qu  il me soufrist de sa mesnie
Gel seruiroie a grant honor
Conme mon oncle et mon seignor N  auroit soudoier en sa terre
Qui miex le seruist de sa gerre
Et s  il estoit a son plesir
uos a prendre et moi de gerpir
Qu  il n  eüst soin de mon seruise
Ge m  en iroie au roi de
Frise
Ou m  en passeroie en
Bretaigne O
Gouernal sanz plus conpaigne
Roïne franche ou que ie soie
uostre toz iorz me clameroie
Ne uosise la departie S  estre peüst la conpaignie
Ne fust bele la grant soufraite
Que uos soufrez et auez faite
Tanz dis por moi par desertine
Por moi perdez non de roïne
Estre peüses a anor
En tes chanbres o ton seignor
Ne fust dame li uins herbez
Qui an la mer nos fu donnez
Yseut franche gente façon
Conselle moi que nos feron
Sire
Iesu soit gracïez
Qant degerpir uolez pechiez
Amis menbre uos de l  ermite
Ogrin qui de la loi escrite
Nos preecha et tant nos dist
Quant tornastes a son abit
Qui est el chief de cel boschage
Beaus amis douz se ia corage
uos ert uenuz de repentir
Or ne peüst mex auenir
Sire corons a lui ariere
De ce sui tote fianciere
Consel nos doroit honorable
Par qoi a ioie pardurable
Porron ancore bien uenir
Tristran l  entent fist un sospir
Et dist
Roïne de parage
Tornon arire a l  ermitage
Encor enuit ou le matin O le consel de maistre
Ogrin
Mandon au roi nostre talent
Par briés sanz autre mandement
Amis
Tristran mot dites bien
Au riche roi celestïen
Puison andui crïer merci
Qu  il ait de nos
Tristran ami
Arrire tornent el boschage
Tant ont erré qu  a l  ermitage
uindrent ensenble li amant L  ermite
Ogrin trouent lisant
Qant il les uit bel les apele
Assis se sont en la chapele
Gent dechacie a con grant paine
Amors par force uos demeine
Conbien durra uostre folie
Trop auez mené ceste uie
Et queles quar uos repentez
Tristran li dist
Or escoutez
Si longuement l  auon menee
Itel fu nostre destinee
Trois anz a bien si que n  i falle
Onques ne nos falli traualle S  or poïons consel trouer
De la roïne racorder
Ie ne querrai ia plus nul ior
Estre o le roi
Marc a seignor
Ainz m  en irai ançois un mois
En
Bretaigne ou en
Loenois
Et se mes oncles ueut soufrir
Moi a sa cort por lui seruir
Gel seruirai si con ie doi
Sire mon oncle est riche roi
Le mellor consel nos donnez
Por
Deu sire de ce qu  oez
Et nos feron uos uolentez
Seignors oiez de la roïne
As piez l  ermite chiet encline
De lui proier point ne se faint
Qu  il les acort au roi si plaint
Qar ia corage de folie
Nen aurai ie ior de ma uie
Ge ne di pas a uostre entente
Que de
Tristran ior me repente
Que ie ne l  aim de bone amor
Et com amis sanz desanor
De la comune de mon cors
Et ie du suen somes tuit fors L  ermites l  ot parler si plore
De ce qu  il ot
Deu en aoure
Ha
Dex beaus rois omnipotent
Graces par mon buen cuer uos rent
Qui uiure tant m  auez laisié
Que ces deus genz de lor pechié A moi en uindrent consel prendre
Granz grez uos en puise ie rendre
Ge iur ma creance et ma loi
Buen consel auerez de moi
Tristran entent moi un petit
Ci es uenuz a mon habit
Et uos roïne a ma parole
Entendez ne soiez pas fole
Qant home et feme font pechié S  aus se sont pris et sont quitié
Et s  aus uienent a penitance
Et aient bone repentance
Dex lor pardone lor mesfait
Tant ne seroit orible et lait
Tristran roïne or escoutez
Un petitet si m  entendez
Por honte oster et mal courir
Doit on un poi par bel mentir
Qant uos consel m  auez requis
Gel uos dorrai sanz terme mis
En parchemin prendrai un brief
Saluz aura el premier chief A
Lancïen le trametez
Le roi par bien salu mandez
En bois estes o la roïne
Mais s  il uoloit de lui saisine
Et pardonast son mautalent
uos ferïez por lui itant
uos en irïez a sa cort N  i auroit fort sage ne lort S  il ueut dire qu  en uilanie Eüsiez prise drüerie
Si uos face li rois
Marc pendre
Se uos ne uos poez defendre
Tristran por ce t  os bien loer
Que ia n  i troueras ton per
Qui gage doinst encontre toi
Icest consel te doin par foi
Ce ne puet il metre en descort
Qant il uos uout liurer a mort
Et en feu ardoir par le nain
Cortois le uirent et uilain
Il ne uoloit escouter plait
Qant
Dex uos an ot merci fait
Que d  iluec fustes eschapez
Si com il est oï assez
Que se ne fust la
Deu uigor
Destruit fusiez a deshonor
Tel saut feïstes qu  il n  a home
De
Costentin entresqu  a
Rome
Se il le uoit n  en ait hisdor
Iluec fuïstes par poor
uos rescosistes la roïne S  auez esté pus en gaudine
De sa terre uos l  amenastes
Par mariage li donastes
Tot ce fu fait il le set bien
Nocie fu a
Lencïen
Mal uos estoit lié a fallir O lié uosistes mex fuïr S  il ueut prendre uostre escondit
Si qel uerront grant et petit
uos li offrez a sa cort faire
Et se lui uenoit a uiaire
Qant uos serez de lui loiaus
Au loement de ses uasaus
Preïst sa feme la cortoise
Et se sauez que lui n  en poise O lui serez ses soudoiers
Seruirez le mot uolentiers
Et s  il ne ueut uostre seruise
uos passerez la mer de
Frise
Iroiz seruir un autre roi
Tex ert li brief
Et ie l  otroi
Tant ait plus mis beau sire
Ogrin
uostre merci el parchemin
Que ie ne m  os en lui fïer
De moi a fait un ban crïer
Mais ie li prié com a seignor
Que ie mot aim par bone amor
Un autre brief reface faire S  i face escrire tot son plaire A la
Croiz
Roge anmi la lande
Pende le brief si le conmande
Ne li os mander ou ie sui
Ge criem qu  il ne me face ennui
Ge crerai bien quant ie l  aurai
Le brief quant qu  il uoudra ferai
Maistre mon brief set seelé
En la queue escriroiz
uale A ceste foiz ie n  i sai plus
Ogrins l  ermite lieue sus
Pene et enque et parchemin prist
Totes ces paroles i mist
Qant il out fait prist un anel
La pierre passot el seel
Seelé est
Tristran le tent
Il le reçut mot bonement
Quil portera dist li hermites
Gel porterai
Tristran nu dites
Certes sire si ferai bien
Bien sai l  estre de
Lancïen
Beau sire
Ogrin uostre merci
La roïne remaindra ci
Et aneuois en tens oscur
Qant li rois dormira seür
Ge monterai sor mon destrier O moi merrai mon escuier
Defors la uile a un pendant
La decendrai s  irai auant
Mon cheual gardera mon mestre
Mellor ne uit ne lais ne prestre
Anuit aprés solel couchier
Qant li tens prist a espoisier
Tristran s  en torne auoc son mestre
Bien sot tot le païs et l  estre A
Lancïen a la cité
En sont uenu tant ont erré
Il decent ius entre en la uile
Les gaites cornent a meruille
Par le fossé dedenz auale
Et uint errant tresque en la sale
Mot par est mis
Tristran en fort A la fenestre ou li rois dort
En est uenu souef l  apele N  auoit son de crïer harele
Li rois s  esuelle et dit aprés
Qui es qui a tel eure ues
As tu besoin
Di moi ton non
Sire
Tristran m  apele l  on
Un brief aport sil met ci ius
El fenestrier de cest enclus
Longuement n  os a uos parler
Le brief uos lais n  os plus ester
Tristran s  en torne li rois saut
Par trois foiz l  apela en haut
Por
Deu beaus niés ton oncle atent
Li rois le brief a sa main prent
Tristran s  en uet plus n  i remaint
De soi conduire ne se faint
uient a son mestre qui l  atent
El destrier saut legierement
Gouernal dist
Fol quar esploites
Alon nos en les destoletes
Tant ont erré par le boschage Q  au ior uindrent a l  ermitage
Enz sont entré
Ogrins prioit
Au roi celestre quant qu  il pot
Tristran defende d  enconbrier
Et
Gouernal son escuier
Qant il le uit es le uos lié
Son criator a gracïé D 
Iseut n  estuet pas demander S  ele out poor d  eus encontrer
Ainz pus li soir qu  il en issirent
Tresque l  ermite et el les uirent N  out les eulz essuiez de lermes
Mot par li senbla lons cis termes
Qant el le uit uenir lor prie
Qu il i fist ne fu pas parole
Amis di moi se
Dex t  anort
Fus tu donc pus a la roi cort
Tristran lor a tot reconté
Conment il fu a la cité
Et conment o le roi parla
Coment li rois le rapela
Et du briés que il a gerpi
Et con li rois troua l  escrit
Dex dist
Ogrin graces te rent
Tristran sachiez asez briment
Orez noueles du ro
Marc
Tristran decent met ius son arc
Or seiornent a l  ermitage
Li rois esuelle son barnage
Primes manda le chapelain
Le brief li tent qu  a en la main
Cil fraint la cire et lut le brief
Li roi choisi el premier chief A qui
Tristran mandoit saluz
Les moz a tost toz conneüz
Au roi a dit le mandement
Li rois l  escoute bonement A grant meruelle s  en esiot
Qar sa feme forment amot
Li rois esuelle ses barons
Les plus proisiez mande par nons
Et qant il furent tuit uenu
Li rois parla il sont teü
Seignors un brief m  est ci tramis
Rois sui sor uos uos mi marchis
Li briés soit liez et soit oïz
Et qant liz sera li escriz
Conselliez m  en iel uos requier
uos m  en deuez bien consellier
Dinas s  en est leué premierz
Dist a ses pers
Seignors oiez S  or oiez que ne die bien
Ne m  en creez de nule rien
Qui mex saura dire si die
Face le bien lest la folie
Li brief nos est ici tramis
Nos ne sauon de qel païs
Soit liz li briés premierement
Et pus solonc le mandement
Qui buen consel saura doner
Sel nos doinst buen
Nel quier celer
Qui son droit seignor mesconselle
Ne puet faire greignor meruelle
Au roi dïent
Corneualois
Dinas a dit trop que cortois
Dan chapelain lisiez le brief
Oiant nos toz de chief en chief
Leuez s  en est li chapelains
Le brief deslie o ses deus mains
En piez estut deuant le roi
Or escoutez entendez moi
Tristran li niés nostre seignor
Saluz mande prime et amor
Au roi et a tot son barnage
Rois tu sez bien le mariage
De la fille le roi d 
Irlande
Par mer en fui iusqu  en
Horlande
Par ma proece la conquis
Le grant serpent cresté ocis
Par qoi ele me fu donee
Amenai la en ta contree
Rois tu la preïs a mollier
Si que uirent ti cheualier N  eüs gaires o li esté
Quant losengier en ton reigné
Te firent acroire mençonge
Ge sui tot prest que gage en donge
Qui li uoudroit blasme leuer
Lié alegier contre mon per
Beau sire a pié ou a cheual
Chascuns ait armes et cheual
Qu  onques amor nen out uers moi
Ne ie uers lui par nul desroi
Se ie ne l  en puis alegier
Et en ta cort moi deraisnier
Adonc me fai deuant ton ost
Iugier n  i a qui ie t  en ost N  i a baron por moi plaisier
Ne me face ardrë ou iugier
uos sauez bien beaus oncles sire
Nos uosistes ardoir en ire
Mais a
Deu en prist grant pitié S  en aorames
Damledé
La roïne par auenture
En eschapa
Ce fu droiture
Se
Dex me saut quar a grant tort
Li uolïez doner la mort G  enn eschapai si fis un saut
Contreual un rochier mot haut
Lors fu donnee la roïne
As malades en decepline
Ge l  en portai si li toli
Puis ai toz tens o li fuï
Ne li deuoie pas fallir
Qant a tort dut por moi morir
Puis ai esté o lié par bos
Que ie n  estoie pas tant os
Que ie m  osase an plain mostrer
uos feïstes un ban crïer A prendre nos et a uos rendre
Feïsiez nos ardoir ou pendre
Por ce nos estouoit fuïr
Mais s  or estoit uostre plesir A prendre
Yseut o le cler uis N  auroit baron en cest païs
Plus uos seruist que ie feroie
Se l  uen uos met en autre uoie
Que ne uuelliez le mien seruise
Ge m  en irai au roi de
Frise
Iamais n  oras de moi parler
Passerai m  en outre la mer
De ce q  oiez roi pren consel
Ne puis mes soufrir tel trepel
Ou ie m  acorderai a toi
Ou g  en merrai la fille au roi
En
Irlandë ou ie la pris
Roïnë ert de son païs
Li chapelains a au roi dit
Sire n  a plus en cest escrit
Li baron oient la demande
Qe por la fille au roi d 
Irlande
Offre
Tristran uers eus batalle N  i a baron de
Cornoualle
Ne die
Rois ta feme pren
Onques cil n  orent nul ior sen
Qui ce distrent de la roïne
Dont la parole est ci oïe
Ne te sai pas consel doner
Tristran remaigne deça mer
Au riche roi aut en
Gauoie A qui li roiz escoz gerroie
Si se porra la contenir
Et tant porrez de lui oïr
uos manderez por lui qu  il uienge
Ne sauon el qel uoie tienge
Mandez par brief que la roïne
uos ameint ci a brief termine
Li rois son chapelain apele
Soit fait cist brief o main isnele Oï auez que i metroiz
Hastez le brief mot sui destroiz
Mot a ne ui
Yseut la gente
Trop a mal trait en sa iouente
Et quant li brief ert seelez A la
Croiz
Roge le pendez
Ancor enuit i soit penduz
Escriuez i par moi saluz
Quant l  ot li chapelain escrit A la
Croiz
Roge le pendit
Tristran ne dormi pas la nuit
Ainz que uenist la mie nuit
La
Blanche
Lande out trauersee
La chartre porte seelee
Bien sout l  estre de
Cornoalle
uient a
Ogrin il la li balle
Li hermite la chartre a prise
Lut les letres uit la franchise
Du roi qui pardonne a
Yseut
Son mautalent et que il ueut
Repenre la tant bonement
uit le terme d  acordement
Ia parlera si com il doit
Et con li hon qui a
Deu croit
Tristran quel ioie t  est creüe
Ta parole est tost entendue
Que li rois la roïne prent
Loé li ont tote sa gent
Mais ne li osent pas loer
Toi retenir a soudeier
Mais ua seruir en autre terre
Un roi a qui on face gerre
Un an ou deus
Se li rois ueut
Reuien a lui et a
Yseut D  ui en tierz ior sanz nul deçoiure
Est li rois prest de lié reçoiure
Deuant le
Gué
Auenturos
Est li plez mis de uos et d  eus
La li rendroiz iluec ert prise
Cist briés noient plus ne deuise
Dex dist
Tristran quel departie
Mot est dolenz qui pert s  amie
Faire l  estuet por la soufrete
Que uos auez por moi fort trete N  auez mestier de plus soufrir
Qant ce uendra au departir
Ge uos dorrai ma drüerie
uos moi la uostre bele amie
Ia ne serai en cele terre
Que ia me tienge pais ne gerre
Que mesage ne uos enuoi
Bele amie remandez moi
De tot en tot uostre plesir
Iseut parla o grant sospir
Tristran entent un petitet
Husdent me lesse ton brachet
Ainz berseret a ueneor N  ert gardé e a tel honor
Con cist sera beaus douz amis
Qant gel uerrai ce m  est auis
Menberra moi de uos souent
Ia n  aurai si le cuer dolent
Se ie le uoi ne soie lie
Ainz puis que la loi fu iugie
Ne fu beste si herbergie
Ne en si riche lit couchie
Amis
Tristran i  ai un anel
Un iaspe uert a un seel
Beau sire por l  amor de moi
Portez l  anel en uostre doi
Et s  il uos uient sire a corage
Que me mandez rien par mesage
Tant uos dirai ce saciez bien
Certes ie n  en croiroie rien
Se cest anel sire ne uoi
Mais por defense de nul roi
Se uoi l  anel ne lairai mie
Ou soit sauoir ou soit folie
Ne face con que il dira
Qui cest anel m  aportera
Por ce qu  il soit a nostre anor
Ie uos pramet par fine amor
Amis dorrez me uos tel don
Husdant le baut par le landon
Et il respont
La moie amie
Husdent uos doins par drüerie
Sire c  est la uostre merci
Qant du brachet m  auez seisi
Tenez l  anel de gerredon
De son doi l  oste met u son
Tristran en bese la roïne
Et ele lui par la saisine
Li hermites en uet au
Mont
Por les richeces qui la sont
Assés achate uer et gris
Dras de soie et de porpre bis
Escarlates et blanc chainsil
Asez plus blanc que flor de lil
Et palefroi souef anblant
Bien atornez d  or flanboiant
Ogrins l  ermite tant achate
Et tant acroit et tant barate
Pailes uairs et gris et hermine
Que richement uest la roïne
Par
Cornoualle fait huchier
Li rois s  acorde a sa mollier
Deuant le
Gué
Auenturos
Iert pris acordement de nos Oï en ont par tot la fame N  i remest cheualier ne dame
Qui ne uienge a cel  asenblee
La roïne ont mot desirree
Amee estoit de tote gent
Fors des felons que
Dex crauent
Tuit quatre en orent tels soudees
Li dui en furent mort d  espees
Li tierz d  une seete ocis A duel morurent el païs
Li forestier quis encusa
Mort crüele n  en refusa
Quar
Perinis li franc li blois L  ocist puis d  un gibet el bois
Dex les uenga de toz ces quatre
Qui uout le fier orguel abatre
Seignors au ior du parlement
Fu li rois
Marc o mot grant gent
La out tendu maint pauellon
Et mainte tente de baron
Loin ont porpris la praerie
Tristran cheuauchë o s  amie
Tristran cheuauche et uoit le merc
Souz son bliaut ot son hauberc
Quar grant poor auoit de soi
Por ce qu  il out mesfait au roi
Choisi les tentes par la pree
Conut li roi et l  asenblee
Iseut apele bonement
Dame uos retenez
Hudent
Pri uos por
Deu que le gardez S  onques l  amastes donc l  amez
uez la le roi uostre seignor O lui li home de s  onor
Nos ne porron mais longuement
Aler nos deus a parlement
Ie uois uenir ces cheualiers
Et le roi et ses soudoiers
Dame qui uienent contre nos
Por
Deu le riche glorios
Se ie uos mant aucune chose
Hastiuement ou a grant pose
Dame faites mes uolentez
Amis
Tristran or m  escoutez
Par cele foi que ie uos doi
Se cel anel de uostre doi
Ne m  enuoiez si que iel uoie
Rien qu  il deïst ge ne croiroie
Mais des que reuerrai l  anel
Ne tor ne mur ne fort chastel
Ne me tendra ne face errant
Le mandement de mon amant
Solonc m  enor et loiauté
Et ie sace soit uostre gré
Dame fait il
Dex gré te sace
uers soi l  atrait des braz l  enbrace
Yseut parla qui n  ert pas fole
Amis entent a ma parole
Or me fai donc bien a entendre
Tu me conduiz si me ueuz rendre
Au roi par le consel
Ogrin L  ermite qui ait bone fin
Por
Deu uos pri beaus douz amis
Que ne partez de cest païs
Tant qos saciez conment li rois
Sera uers moi iriez ou uoirs
Gel prié qui sui ta chiere drue
Qant li rois m  aura retenue
Que chiés
Orri le forestier T  alles la nuit la herbergier
Por moi seiorner ne t  ennuit
Nos i geümes mainte nuit
En nostre lit que nos fist faire
Li trois qui nos quierent moleste
Mal troueront en la parfin
Li cors giront el bois souin
Beau chiers amis et g  en ai dote
Enfer oure qui les tranglote
Ges dot quar il sont mot felon
El buen celier soz le boron
Seras entrez li miens amis
Manderai toi par
Perinis
Les noueles de la roi cort
Li miens amis que
Dex t  enort
Ne t  ennuit pas la herbergier
Souent uerrez mon mesagier
Manderai toi de ci mon estre
Par mon uaslet et a ton mestre
Non fera il ma chiere amie
Qui uos reprouera folie
Gart soi de moi con d  anemi
Sire dist
Yseut grant merci
Or sui ie mot boneüree A grant fin m  auez asenee
Tant sont alé et cil uenu
Qu  il s  entredïent lor salu
Li rois uenoit mot fierement
Le trait d  un arc deuant sa gent O lui
Dinas qui de
Dinan
Par la reigne tenoit
Tristran
La roïne qui conduioit
La salua si com il doit
Rois ge te rent
Yseut la gente
Hon ne fist mais plus riche rente
Ci uoi les homes de ta terre
Et oiant eus te uuel requerre
Que me sueffres a esligier
Et en ta cort moi deraisnier C  onques o lié n  oi drüerie
Ne ele o moi ior de ma uie
Acroire t  a l  en fait mençonge
Mais se
Dex ioie et bien me donge
Onques ne firent iugement
Conbatre a pié ou autrement
Dedenz ta cort sire m  en soffre
Se sui dannez si m  art en soffre
Et se ie m  en pus faire sauf
Qu  il n  i ait cheuelu ne chauf
Si me retien ouocques toi O m  en irai en
Loenoi
Li rois a son neuo parole
Andrez qui fu nez de
Nicole
Li a dit
Rois quar le retiens
Plus en seras doutez et criens
Mot en faut poi que ne l  otroie
Le cuer forment l  en asouploie A une part li rois le trait
La roïne ouoc
Dinas let
Qui mot par ert uoirs et loiaus
Et d  anor faire conmunax O la roïne geue et gabe
Du col li a osté la chape
Qui ert d  escarlate mot riche
Ele out uestu une tunique
Desus un grant bliaut de soie
De son mantel que uos diroie
Ainz l  ermite qui l  achata
Le riche fuer ne regreta
Riche ert la robe et gent le cors
Les eulz out uers les cheueus sors
Li seneschaus o lié s  enuoise
As trois barons forment en poise
Mal aient il trop sont engrés
Ia se trairont du roi plus pres
Sire font il a nos entent
Consel te doron bonement
La roïne a esté blasmee
Et foï hors de ta contree
Se a ta cort resont ensenble
Ia dira l  en si con nos senble
Que en consent lor felonie
Poi i aura qui ce ne die
Lai de ta cort partir
Tristran
Et quant uendra iusqu  a un an
Que tu seras aseürez
Qu 
Yseut te tienge loiautez
Mande
Tristran qu  il uienge a toi
Ce te loons par bone foi
Li rois respont
Que que nus die
De uos conselz n  istrai ie mie
Ariere en uienent li baron
Por le roi content sa raison
Quant
Tristran oit n  i a porloigne
Que li rois ueut qu  il s  en esloigne
De la roïne congié prent L  un l  autre esgarde bonement
La roïne fu coloree
uergoigne auoit por l  asenblee
Tristran s  en part ce m  est auis
Dex tant cuer fist le ior pensis
Li rois demande ou tornera
Qant qu  il uoudra tot li dorra
Mot par li a a bandon mis
Or et argent et uair et gris
Tristran dist
Rois de
Cornoualle
Ie n  en prendrai mie maalle A qant que puis uois a grant ioie
Au roi riche que l  en gerroie
Mot out
Tristran riche conuoi
Des barons et de
Marc le roi
uers la mer uet
Tristran sa uoie
Yseut o les euz le conuoie
Tant con de lui ot la ueüe
De la place ne se remue
Tristran s  en uet retorné sont
Cil qui pose conuoié l  ont
Dinas encor le conuoiout
Souent le besse et li proiot
Seürement reuienge a lui
Entrafié se sont il dui
Dinas entent un poi a moi
De ci m  en part bien sez por qoi
Se ie te mant par
Gouernal
Aucune chose besoignal
Auance la si con tu doiz
Baisié se sont plus de set foiz
Dinas li prie ia nel dot
Die son buen il fera tot
Dit mot a bele deseuree
Mais sor sa foi aseüree
La retendra ensenble o soi
Non feroit certes por le roi
Iluec
Tristran de lui s  en torne
Au departir andui sont morne
Dinas s  en uient aprés le roi
Qui l  atendoit a un chaumoi
Ore cheuauchent li baron
uers la cité tot a bandon
Tote la gent ist de la uile
Et furent plus de quatre mile
Qu  omes que femes que enfanz
Que por
Yseut que por
Tristranz
Meruellose ioie menoient
Li saint par la cité sonoient
Qant il oient
Tristran s  en uet N  i a un sol grant duel ne fet D 
Iseut grant ioie demenoient
De lui seruir mot se penoient
Quar ce saciez ainz n  i ot rue
Ne fust de paile portendue
Cil qui n  out paile mist cortine
Par la ou aloit la roïne
Est la rue mot bien ionchie
Tot contremont par la chaucie
Si uont au mostier
Saint
Sanson
La roïne et tuit li baron
En sont trestuit ensenble alé
Euesque clerc moine et abé
Encontre lié sont tuit issu D  aubes de chapes reuestu
Et la roïne est decendue D  une porpre inde fu uestue L  euesque l  a par la main prise
Si l  a dedenz le mostier mise
Tot droit la meinent a l  auter
Dinas li preuz qui mot fu ber
Li aporta un garnement
Qui bien ualoit cent mars d  argent
Un riche paile fait d  orfrois
Onques n  out tel ne qens ne rois
Et la roïne
Yseut l  a pris
Et par buen cuer sor l  autel mis
Une chasublë en fu faite
Qui ia du tresor n  iert hors traite
Se as grans festes anués non
Encore est ele a
Saint
Sanson
Ce dïent cil qui l  ont ueüe
Atant est du mostier issue
Li rois li prince et li contor L  en meinent el palais hauçor
Grant ioie i ont le ior menee
Onques porte n  i fu ueee
Qui uout entrer si pout mengier
Onc a nul n  i fist on dangier
Mot l  ont le ior tuit honoree
Ainz le ior que fu esposee
Ne li fist hom si grant honor
Con l  on li a fait icel ior
Le ior franchi li rois cent sers
Et donna armes et haubers A uint danzeaus qu  il adouba
Or oiez que
Tristran fera
Tristran s  en part fait a sa rente
Let le chemin prent une sente
Tant a erré uoie et sentier
Qu  a la herberge au forestier
En est uenu celeement
Par l  entree priueement
Le mist
Orri el bel celier
Tot li troue quant q  ot mestier
Orris estoit meruelles frans
Senglers lehes prenet o pans
En ses haies grans cers et biches
Dains et cheureus
Il n  ert pas chiches
Mot en donet a ses serianz O
Tristran ert la seiornanz
Priueement en souterrin
Par
Perinis li franc meschin
Soit
Tristran noues de s  amie
Oiez des trois que
Dex maudie
Par qui
Tristran an est alez
Par eus fu mot li rois malez
Ne taria pas un mois entier
Que li rois
Marc ala chacier
Et auoc lui li traïtor
Or escoutez que font cel ior
En une lande a une part
Ourent ars li uilain essart
Li rois s  estut el bruelleïz
De ses buens chiens oï les cris
La sont uenu li troi baron
Qui le roi mistrent a raison
Rois or entent nostre parole
Se la roïne a esté fole
El n  en fist onques escondit S  a uilanie uos est dit
Et li baron de ton païs T  en ont par mainte foiz requis
Qu  il uuelent bien s  en escondie
Qu  o
Tristran n  ot sa drüerie
Escondire se doit c  on ment
Si l  en fait faire iugement
Et eneuoies l  en requier
Priueement a ton couchier S  ele ne s  en ueut escondire
Lai l  en aler de ton enpire
Li rois rogi qui escouta
Par
Deu seignors
Cornot mot a
Ne finastes de lié reter
De tel chose l  oi ci reter
Qui bien peüst remaindre a tant
Dites se uos alez querant
Que la roïne aut en
Irlande
Chascun de uos que li demande N  offri
Tristran li a defendre
Ainz n  en osastes armes prendre
Par uos est il hors du païs
Or m  auez uos du tot sorpris
Lui ai chacié or chaz ma feme
Cent dehez ait par mié la cane
Qui me roua de lui partir
Par saint
Estiene le martir
uos me sorquerez ce me poise
Quel meruelle que l  en si toise S  il se mesfist il est en fort N  auez cure de mon deport O uos ne puis plus auoir pes
Par saint
Tresmor de
Caharés
Ge uos ferai un geu parti
Ainz ne uerroiz passé marsdi
Hui est lundi si le uerrez
Li rois les a si esfreez
Qu  il n  i a el fors prengent fuie
Li rois
Marc dist
Dex uos destruie
Qui si alez querant ma honte
Por noient certes ne uos monte
Ge ferai le baron uenir
Que uos auïez fait fuïr
Qant il uoient le roi marri
En la lande soz un larri
Sont decendu tuit troi a pié
Li rois lessent el chanp irié
Entre eus dïent
Que porron faire
Li rois
Marc est trop deputaire
Bien tost mandera son neueu
Ia n  i tendra ne fei ne ueu S  il ça reuient de nos est fins
Ia en forest ne en chemin
Ne trouera nul de nos trois
Le sanc n  en traie du cors frois
Dison le roi or aura pes N  en parleron a lui iamés
Enmié l  essart li rois s  estot
La sont uenu tost les destot
De lor parole n  a mes cure
La loi qu  il tient de
Deu en iure
Tot souauet entre ses denz
Mar fu iostez cist parlemenz S  il eüst or la force o soi
La fusent pris ce dit tuit troi
Sire font il entendez nos
Marriz estes et coroços
Por ce que nos dison t  anor L  en deuroit par droit son seignor
Consellier tu nos sez mal gré
Mal ait quant qu  a soz son baudré
Ia mar o toi s  en marrira
Cil qui te het
Cil s  en ira
Mais nos qui somes ti feel
Te donions loial consel
Quant ne nos croiz fait ton plaisir
Assez nos en orras taisir
Icest mal talent nos pardonne
Li rois escoute mot ne sone
Sor son arçon s  est acoutez
Ne s  est uers eus noient tornez
Seignors mot a encor petit
Que uos oïstes l  escondit
Que mes niés fist de ma mollier
Ne uosistes escu ballier
Querant alez a terre pié
La meslee des or uos uié
Or gerpisiez tote ma terre
Par saint
André que l  en uet querre
Outre la mer iusque en
Escoce
Mis m  en auez el cuer la boce
Qui n  en istra iusqu  a un an G  en ai por uos chacié
Tristran
Deuant lui uienent li felon
Godoïnë et
Guenelon
Et
Danaalain que fu mot feus
Li roi ont aresnié entre eus
Mais n  i porent plai encontrer
uet s  en li rois sanz plus ester
Cil s  en partent du roi par mal
Forz chasteaus ont bien clos de pal
Soiant sor roche sor haut pui A lor seignor feront ennui
Se la chose n  est amendee
Li rois n  a pas fait longe estee N  atendi chien ne ueneor A
Tintaiol deuant sa tor
Est decendu dedenz s  en entre
Nus ne set ne ne uoit son estre
Es chanbres entre çaint  espee
Yseut s  est contre lui leuee
Encontre uient s  espee a prise
Pus est as piez le roi asise
Prist l  a la main si l  en leua
La roïne li enclina
Amont le regarde a la chiere
Molt la uit et cruel et fiere
Aperçut soi qu  il ert marriz
uenuz s  en est aeschariz
Lasse fait ele mes amis
Est trouez mes sires l  a pris
Souef le dit entre ses denz
Li sanz de li ne fu si loinz
Qu  il ne li set monté el uis
Li cuer el uentre li froidist
Deuant le roi choï enuerse
Pasme soi sa color a perse Q  entre ses braz l  en a leuee
Besie l  a et acolee
Pensa que mal l  eüst ferue
Quant de pasmer fu reuenue
Ma chiere amie que auez
Sire poor
Ne uus tamez
Qant ele l  ot qui l  aseüre
Sa color uient si aseüre
Adonc li rest asouagié
Mot bel a le roi aresnié
Sire ge uoi a ta color
Fait t  ont marri ti ueneor
Ne te doiz ia marrir de chace
Li rois l  entent rist si l  enbrace E li a fait li rois
Amie I  ai trois felons d  ancesorie
Qui heent mon amendement
Mais se encor nes en desment
Que nes enchaz fors de ma terre
Li fel ne criement mais ma gerre
Il m  ont asez adesentu
Et ie lor ai trop consentu N  i a mais rien del couertir
Par lor parler par lor mentir
Ai mon neuo de moi chacié N  ai mais cure de lor marchié
Prochainement s  en reuendra
Des trois felons me uengera
Par lui seront encor pendu
La roïne l  a entendu
Ia parlast haut mais ele n  ose
El fu sage si se repose
Et dist
Dex i a fait uertuz
Qant mes sires s  est irascuz
uers ceus par qui blasme ert leué
Deu pri qu  il soient uergondé
Souef le dit que nus ne l  ot
La bele
Yseut qui parler sot
Tot sinplement a dit au roi
Sire quel mal ont dit de moi
Chascun puet dire ce qu  il pense
Fors uos ge n  ai nule defense
Por ce uont il querant mon mal
De
Deu le pere esperital
Aient il male maudiçon
Tantes foiz m  ont mis en frichon
Dame fait li rois or m  entent
Parti s  en sont par mautalent
Trois de mes plus proisiez barons
Sire porqoi
Par quels raisons
Blasmer te font
Sire porqoi
Gel te dirai dit li li roi N  as fait de
Tristran escondit
Se ie l  en faz
Et il m  ont dit
Qu  il le m  ont dit
Ge prest  en sui
Qant le feras
Ancor ancui
Brif terme i met
Asez est loncs
Sire por
Deu et por ses nons
Entent a moi si me conselle
Que puet ce estre
Quel meruelle
Qu  il ne me lesent an pes eure
Se
Damledeu mon cors seceure
Escondit mais ne lor ferai
Fors un que ie deuiserai
Se lor faisoie soirement
Sire a ta cort uoiant ta gent
Iusqu  a tierz ior me rediroient Q  autre escondit auoir uoudroient
Rois n  ai en cest païs parent
Qui por le mien desraignement
En feïst gerre ne reuel
Mais de ce me seret mot bel
De lor rebeche n  ai mes cure
Se il uuelent auoir ma iure
Ou s  il uolent loi de iuïse
Ia n  en uoudront si roide guise
Metent le terme que ne face A terme aurai en mié la place
Li roi
Artus et sa mesnie
Se deuant lui sui alegie
Qui me uoudroit aprés sordire
Cil me uoudroient escondire
Qui auront ueü ma deraisne
uers un
Cornot ou uers un
Saisne
Por ce m  est bel que cil i soient
Et mon deresne a lor eulz uoient
Se en place est
Artus li rois
Gauuains ses niés li plus cortois
Girflez et
Qeu li seneschaus
Tex cent en a li rois uasaus N  en mentiront por rien qu  il oient
Por les seurdiz se conbatroient
Rois por c  est biens deuant eus set
Faiz li deraisne de mon droit
Li
Cornot sont reherceor
De pluseurs eures tricheor
Esgarde un terme si lor mande
Que tu ueus a la
Blanche
Lande
Tuit i soient et poure et riche
Qui n  i sera tres bien t  afiche
Que lor toudras lor herité
Si reseras d  eus aquité
Et li mien cors est toz seürs
Des que uerra li roi
Artus
Mon mesage qu  il uendra ça
Son corage sai des piça
Li rois respont
Bien auez dit
Atant est li termes baniz A quinze iorz par le païs
Li rois le mande a trois naïs
Que par mal sont parti de cort
Mot en sont lié a que qu  il tort
Or seuent tuit par la contree
Le terme asis de l  asenblee
Et que la ert li rois
Artus
Et de ses cheualiers le plus O lui uendront de sa mesnie
Yseut ne s  ert mie atargie
Par
Perinis manda
Tristran
Tote la paine et tot l  ahan
Qu  el a por lui ouan eüe
Or l  en soit la bonté rendue
Metre la puet s  il ueut en pes
Di li qu  il set bien un marchés
Au chief des planches au
Mal
Pas G  i sollé ia un poi mes dras
Sor la mote el chief de la planche
Un poi deça la
Lande
Blanche
Soit reuestuz de dras de ladre
Un henap port o soi de madre
Une botele ait dedesoz O coroie atachié par noz A l  autre main tienge un puiot
Si aprenge de tel tripot
Au terme ert sor la mote assis
Ia set assez bociez son uis
Port le henap deuant son front A ceus qui iluec passeront
Demant l  aumosne sinplement
Il li dorront or et argent
Gart moi l  argent tant que le uoie
Priueement en chanbre coie
Dist
Perinis
Dame par foi
Bien li dirai si le secroi
Perinis part de la roïne
El bois par mié une gaudine
Entre tot sos par le bois uet A l  auesprer uient au recet
Ou
Tristran ert el bel celier
Leué estoient du mengier
Liez fu
Tristran de sa uenue
Bien sout noueles de sa drue
Li aporte li uaslet frans
Il dui se tienent par les mains
Sor un sige haut sont monté
Perinis li a tot conté
Le mesage de la roïne
Tristran uers terre un poi encline
Et iure quant que puet ataindre
Mar l  ont pensé ne puet remaindre
Il en perdront encor les testes
Et as forches pendront as festes
Di la roïne mot a mot G  irai au terme pas n  en dot
Face soi lie saine et baude
Ia n  aurai mais bain d  eue chaude
Tant qu  a m  espee aie ueniance
De ceus qui li ont fait pesance
Il sont traïtre fel proué
Di li que tot ai bien troué A sauuer soi du soirement
Ie la uerrai assez briment
ua si li di que ne s  esmait
Ne dot pas que ie n  alle au plet
Atapiné conme tafurs
Bien me uerra li rois
Artus
Soier au chief sor le
Mal
Pas
Mais il ne me connoistra pas S  aumosne aurai se l  en pus traire A la roïne puez retraire
Ce que t  ai dit el sozterrin
Que fist fere si bel perrin
De moi li porte plus saluz
Qu  il n  a sor moi botons menuz
Bien li dirai dist
Perinis
Lors s  est par les degrez fors mis G  en uois au roi
Artus beau sire
Ce mesage m  i estuet dire
Qu  il uienge oïr le soirement
Ensenble o lui cheualiers cent
Qui puis garant li porteroient
Se li felon de rien greignoient A la dame de loiauté
Donc n  est ce bien
Or ua a Dé
Toz les degrez en puie a orne
El chaceor monte et s  en torne N  aura mais pais a l  esperon
Si ert uenu a
Cuerlion
Mot out cil poines por seruir
Mot l  en deuroit mex auenir
Tant a enquis du roi nouele
Que l  en li a dit bone et bele
Que li rois ert a
Isneldone
Cele uoie qui l  a s  adone
uet li uaslez
Yseut la bele A un pastor qui chalemele A demandé
Ou est li rois
Sire fait il il sit au dois
Ia uerroiz la
Table
Reonde
Qui tornoie conme le monde
Sa mesnie sit enuiron
Dist
Perinis
Ia en iron
Li uaslet au perron decent
Maintenant s  en entra dedanz
Mot i auoit filz a contors
Et filz a riches uauasors
Qui seruoient por armes tuit
Uns d  eus s  en part con s  il s  en fuit
Il uint au roi et il l  apele
ua dont uiens tu I  aport nouele
La defors a un cheuauchant A grant besoin te ua querant
Atant estes uos
Pirinis
Esgardez fu de maint marchis
Deuant le roi uint a l  estage
Ou seoient tuit li barnage
Li uaslet dit tot a seür
Dex saut fait il le roi
Artur
Lui et tote sa conpaignie
De par la bele
Yseut s  amie
Li rois se lieue sus des tables
Et
Dex fait il esperitables
La saut et gart et toi amis
Dex fait li rois tant ai ie quis
De lié auoir un sol mesage
uaslet uoiant cest mien barnage
Otroi a li qant que requiers
Toi tiers seras fet cheualiers
Por le mesage a la plus bele
Qui soit de ci iusq  en
Tudele
Sire fait il uostre merci
Oiez por qoi sui uenu ci E s  i entendent cil baron
Et mes sires
Gauuain par non
La roïne s  est acordee O son seignor n  i a celee
Sire la ou il s  acorderent
Tuit li baron du reigne i erent
Tristran s  offri a esligier
Et la roïne a deraisnier
Deuant le roi de loiauté
Ainz nus de tele loiauté
Ne uout armes saisir ne prendre
Sire or font le roi
Marc entendre
Que il prenge de lié deraisne
Il n  a frans hon
François ne
Sesne A la roi cort de son linage
Ge oi dire que souef nage
Cil qui on sostient le menton
Rois se nos ia de ce menton
Si me tenez a losengier
Li rois n  a pas coraige entier
Senpres est ci et senpres la
La bele
Yseut respondu l  a
Qu  ele en fera droit deuant uos
Deuant le
Gué
Auenturos
uos requiert et merci uos crie
Comme la uostre chiere amie
Que uos soiez au terme mis
Cent i aiez de uos amis
uostre cort soit atant loial
uostre mesnie natural
Dedeuant uos iert alegiee
Et
Dex la gart que n  i meschiee
Que pus li serïez garant N  en faudrïez ne tant ne quant D  ui en huit iors est pris le termes
Plorer en font o groses lermes N  i a un sol qui de pitié N  en ait des euilz le uis mollié
Dex fait chascun que li demandent
Li rois fait ce que il conmandent
Tristran s  en uet fors du païs
Ia ne uoist il s  anz paradis
Se li rois ueut qui l  a n  ira
Et qui par droit ne l  aidera
Gauuains s  en est leué en piez
Parla et dist conme afaitiez
Oncle se i  ai de toi l  otrise
La deresne qui est assise
Torra a mal as trois felons
Li plus couerz est
Guenelons
Gel connois bien si fait il moi
Gel boutai ia an un fangoi A un bohort fort et plenier
Se gel retien par saint
Richier N  i estoura
Tristran uenir
Se gel pooie as poins tenir
Ge li feroie asez ennui
Et lui pendrë an un haut pui
Gerflet s  en lieue enprés
Gauuain
Et si s  en uindrent main a main
Rois mot par heent la roïne
Denaalain et
Godoïne
Et
Guenelon mot a lonc tens
Ia ne me tienge
Dex en sens
Se uois encontre
Goudoïne
Se de ma grant lance fresnine
Ne pasent outre li coutel
Ia n  en enbraz soz le mantel
Bele dame desoz cortine
Perinis l  ot le chief li cline
Dit
Euains li filz
Urïen
Asez connois
Dinoalain
Tot son sens met en acuser
Bien set faire le roi muser
Tant li dira que il le croie
Se ie l  encontre enmié ma uoie
Con ie fis ia une autre foiz
Ia ne m  en tienge lois ne fois S  il ne se puet de moi defendre S  a mes deus mains ne le fais pendre
Mot doit on felon chastïer
Du roi ioent si losengier
Dist
Perinis au roi
Artur
Sire ie sui de tant seür
Que li felon prendront colee
Qui la roïne ont quis meslee
Ainz a ta cort n  ot menacié
Home de nul luintain reigné
Que n  en aiez bien trait a chief
Au partir en remestrent grief
Tuit cil qui l  ourent deserui
Li rois fu liez un poi rougi
Sire uaslez alez mangier
Cist penseront de lui uengier
Li rois en son cuer out grant ioie
Parla bien uout
Perinis l  oie
Mesnie franche et honoree
Gardez qu  encontre l  asenblee
Soient uostre cheual tuit gras
uostre escu nuef riche uos dras
Bohorderons deuant la bele
Dont uos oiez tuit la nouele
Mot porra poi sa uie amer
Qui se faindra d  armes porter
Li rois les ot trestoz semons
Le terme heent qui  st si lons
Lor uuel fust il a l  endemain
Oiez du franc de bone main
Perinis le congié demande
Li rois monta sor
Passelande
Qar conuoier ueut le meschin
Contant uont par mié le chemin
Tuit li conte sont de la bele
Qui metra lance par astele
Ainz que parte li parlemenz
Li rois offre les garnemenz
Perinis d  estre cheualier
Mais il nes uout encor ballier
Li rois conuoié l  out un poi
Por la bele franche au chief bloi
Ou il n  a point de mautalent
Mot en parloient an alent
Li uaslez out riche conuoi
Des cheualiers et du franc roi A grant enuiz sont departiz
Li rois le claime
Beaux amis
Alez uos en ne demorez
uostre dame me salüez
De son demoine soudoier
Qui uient a li por apaier
Totes ferai ses uolentez
Por lié serai entalentez
El me porra mot auancier
Menbre li de l  espié lancier
Qui fu en l  estache feru
Ele saura bien ou ce fu
Prié uos que li dïez einsi
Rois si ferai gel uos afi
Adonc hurta le chaceor
Li rois se rest mis el retor
Cil s  en uient son mesage a fait
Perinis qui tant mal a trait
Por le seruise a la roïne
Conme plus puet et il chemine
Onques un ior ne seiorna
Tant qu  il uint la don il torna
Reconté a sa cheuauchie A celui qui mot en fu lie
Du roi
Artur et de
Tristran
Cele nuit furent a
Lidan
Cele nuit fu la lune dime
Que diroie
Li terme aprime
De soi alegier la roïne
Tristran li suens amis ne fine
uestu se fu de mainte guise
Il fu en legne sanz chemise
De let burel furent les cotes
Et a quarreaus furent ses botes
Une chape de burel lee
Out fait tallier tote enfumee
Affublez se fu forment bien
Malade senble plus que rien
Et nequeden si ot s  espee
Entor ses flans estroit noee
Tristran s  en part ist de l  ostal
Celeement a
Gouernal
Qui li enseigne et si li dit
Sire
Tristran ne soiez bric
Prenez garde de la roïne
Qu  el n  en fera semblant et signe
Maistre fait il si ferai bien
Gardez que uos faciez mon buen
Ge me criem mot d  apercheuance
Prenez mon escu et ma lance
Ses m  aportez et mon cheual
Enreignez mestre
Gouernal
Se mestier m  est que uos soiez
Au pasage prez enbuschiez
uos sauez bien le buen passage
Pieç  a que uos en estes sage
Li cheual est blans conme flor
Courez le bien trestot entor
Que il ne soit mes conneüz
Ne de nul home aperceüz
La ert
Artus atot sa gent
Et li rois
Marc tot ensement
Cil cheualier d  estrange terre
Bohorderont por los aquerre
Et por l  amour
Yseut m  amie I ferai tost une esbaudie
Sus la lance soit le penon
Dont la bele me fist le don
Mestre or alez pri uos forment
Que le faciez mot sauuement
Prist son henap et son puiot
Le congié prist de lui si l  ot
Gouernal uint a son ostel
Son hernois prist ainz ne fist el
Puis si se mist tost a la uoie
Il n  a cure que nus le uoie
Tant a erré qu  enbuschiez s  est
Pres de
Tristran qui au
Pas est
Sor la mote au chief de la mare S  asist
Tristran sanz autre afaire
Deuant soi fiche son bordon
Atachié fu a un cordon A quei l  auet pendu au col
Entor lui sont li taier mol
Sor la mote forment se tret
Ne senbla pas home contret
Qar il ert gros et corporuz
Il n  ert pas nains contrez boçuz
La rote entent la s  est asis
Mot ot bien bocelé son uis
Qant aucun passe deuant lui
En plaignant disoit
Mar i fui
Ia ne quidai estre aumosnier
Ne seruir ior de cest mestier
Mais n  en poon or mais el faire
Tristran lor fait des borses trere
Que il fait tant chascun li done
Il les reçoit que mot ne sone
Tex a esté set anz mignon
Ne set si bien traire guignon
Meïsmes li corlain a pié
Et li garçon li mains proisié
Qui uont mangant par le chemin
Tristran qui tient le chief enclin
Lor aumosne por
Deu lor quiert L  un l  en done l  autre le fiert
Li cuuert gars li desfaé
Mignon herlot l  ont apelé
Escoute
Tristran mot ne sone
Por
Deu ce dit le lor pardone
Li corbel qui sont plain de rage
Li font ennui et il est sage
Truant le claiment et herlot
Il les conuoie o le puiot
Plus de quatorze en fait saigner
Si qu  il ne püent estanchier
Li franc uaslet de bone orine
Ferlin ou maalle esterline
Li ont doné il les reçoit
Il lor dit que il a toz boit
Si grant arson a en son cors A poine l  en puet geter fors
Tuit cil qui l  oient si parler
De pitié prenent a plorer
Ne tant ne quant pas nu mescroient
Qu  il ne soit ladres cil quil uoient
Pensent uaslet et escuier
Qu  il se hastent de soi logier
Et des tres tendre lor seignors
Pauellons de maintes colors N  i a riche home n  ait sa tente A plain erre chemin et sente
Li cheualier uienent aprés
Mot a grant presse en cel marchés
Esfondré l  ont mos est li fans
Li cheual entrent iusq  as flans
Maint en i chiet qui que s  en traie
Tristran s  en rist point ne s  esmaie
Par contraire lor dit a toz
Tenez uos reignes par les noz
Si hurtez bien de l  esperon
Par
Deu ferez de l  esperon
Qu  il n  a auant point de taier
Qant il le pensent essaier
Li marois font desoz lor piez
Chascun qui entre est entaiez
Qui n  a hueses s  en a soffrete
Li ladres a sa main fors traite
Qant en uoi un qui el tai uoitre
Adonc flauele cil a cuite
Qant il le uoit plus en fangoi
Li ladres dit
Pensez de moi
Que
Dex uos get fors du
Mal
Pas
Aidiez a noueler mes dras O sa botele el henap fiert
En estrange leu les requiert
Mais il le fait par lecherie
Qant or uerra passer s  amie
Yseut qui a la crine bloie
Que ele an ait en son cuer ioie
Mot a grant noise en cel
Mal
Pas
Li passeor sollent lor dras
De luien puet l  om oïr les huz
De ceus qui solle la paluz
Cil qui la passe n  est seürs
Atant es uos le roi
Artus
Esgarder uient le passeor O lui de ses barons plusor
Criement que li marois ne fonde
Tuit cil de la
Table
Reonde
Furent uenu sor le
Mal
Pas O escus fres o cheuaus cras
De lor armes entreseigné
Tuit sont couert que mens que pié
Maint drap de soie i ot leué
Bohordant uont deuant le gé
Tristan connoissoit bien le roi
Artus si l  apela a soi
Sire
Artus rois ie sui malades
Bociez meseaus desfaiz et fades
Poure est mon pere n  out ainz terre Ça sui uenuz l  aumosne querre
Mot ai oï de toi bien dire
Tu ne me doiz pas escondire
Tu es uestu de beaus grisens
De
Renebors si con ie pens
Desoz la toile rencïene
La toue char est blanche et plaine
Tes ianbes uoi de riche paile
Chaucies et o uerte maile et les sorchauz d  une escarlate
Rois
Artus uoiz con ie me grate I  ai les granz froiz qui qu  ait les chauz
Por
Deu me donne ces sorchauz
Li nobles rois an ot pitié
Dui damoisel l  ont deschaucié
Li malades les sorchaux prent
Otot s  en uet isnelement
Asis se rest sor la muterne
Li ladres nus de ceus n  esperne
Qui deuant lui sont trespassé
Fins dras en a a grant plenté
Et les sorchauz
Artus le roi
Tristran s  asist sor le maroi
Qant il se fu iluec assis
Li rois
Marc fiers et posteïs
Cheuaucha fort uers le taier
Tristran l  aqeut a essaier S  il porra rien auoir du suen
Son flauel sonë a haut suen A sa uoiz roe crie a paine O le nes fait subler l  alaine
Por
Deu roi
Marc un poi de bien S  aumuce trait si li dit
Tien
Frere met la ia sus ton chief
Maintes foiz t  a li tens fait grief
Sire fait il uostre merci
Or m  auez uos de froit gari
Desoz la chape a mis l  aumuce
Qant qu  il puet la trestorne et muce
Dom es tu ladres fait li rois
De
Carloon filz d  un
Galois
Qanz anz as esté fors de gent
Sire trois anz i a ne ment
Tant con ie fui en saine uie
Mot auoie cortoise amie
Por lié ai ie ces boces lees
Ces tartaries plain dolees
Me fait et nuit et ior soner
Et o la noisë estoner
Toz ceus qui ie demant du lor
Por amor
Deu le criator
Li rois li dit
Ne celez mie
Conment ce te donna t  amie
Dans rois ses sires ert meseaus O lié faisoie mes ioiaus
Cist maus me prist de la comune
Mais plus bele ne fu que une
Qui est ele
La bele
Yseut
Einsi se uest con cele seut
Li rois l  entent riant s  en part
Li rois
Artus de l  autre part
En est uenuz qui bohordot
Ioios se fist que plus ne pout
Artus enquist de la roïne
El uient fait
Marc par la gaudine
Dan roi ele uient o
Andret
De lié conduire s  entremet
Dist l  un a l  autre
Ne sai pas
Conment isse de cest
Mal
Pas
Or eston ci si prenon garde
Li troi felon qui mal feu arde
uindrent au gué si demanderent
Au malade par ont passerent
Cil qui mains furent entaié
Tristran a son puiot drecié
Et lor enseigne un grant molanc
uez la cel torbe aprés cel fanc
La est li droiz asseneors G  i ai ueü passer plusors
Li felon entrent en la fange
La ou li ladres lor enseigne
Fange trouerent a meruelle
Desi q  as auues de la selle
Tuit troi chïent a une flote
Li malade fu sus la mote
Si lor cria
Poigniez a fort
Se uos estes de tel tai ort
Alez segnor
Par saint apostre
Si me done chascun du uostre
Li cheual fondent el taier
Cil se prenent a esmaier
Qar ne trouent riue ne fonz
Cil qui bohordent sor le mont
Sont acoru isnelement
Oiez du ladre com il ment
Seignors fait il a ces barons
Tenez uos biens a uos archons
Mal ait cil fans qui si est mos
Ostez ces manteaus de uos cox
Si braçoiez parmié le tai
Ie uos di bien que tres bien sai G  i ai hui ueü gent passer
Qui donc ueïst henap casser
Qant li ladres le henap loche O la coroie fiert la boche
Et o l  autre des mains flauele
Atant es uos
Yseut la bele
El taier uit ses ainemis
Sor la mote sist ses amis
Ioie en a grant rit et enuoise A pié decent sor la faloise
De l  autre part furent li roi
Et li baron qu  il ont o soi
Qui esgardent ceus du taier
Torner sor coste et uentrellier
Et li malades les argüe
Seignors la roïne est uenue
Por fere son desresnement
Alez oïr cel iugement
Poi en i a ioie n  en ait
Oiez del ladre du desfait
Donoalen met a raison
Pren t  a la main a mon baston
Tire a deus poinz mot durement
Et cil li tent tot maintenant
Le baston li let li degiez
Ariere chiet tot est plungiez N  en uit on fors le poil rebors
Et qant il fu du tai trait fors
Fait li malades N  en poi mes I  ai endormi iointes et ners
Les mains gourdes por le mal d 
Acre
Les piez enflez por le poacre
Li maus a enpirez ma force
Ses sont mi braz com une escorce
Dinas estoit o la roïne
Aperçut soi de l  uiel li cline
Bien sout
Tristran ert soz la chape
Les trois felons uit en la trape
Mot li fu bel et mot li plot
De ce qu  il sont en lait tripot A grant martire et a dolor
Sont issu li encuseor
Du taier defors a certain
Ia ne seront mais net sanz bain
uoiant le pueple se despollent
Li dras laisent autres racuellent
Mais or oiez du franc
Dinas
Qui fu de l  autre part du
Pas
La roïne met a raison
Dame fait il cel siglaton
Estera ia forment laidiz
Cist garez est plain de rouïz
Marriz en sui forment m  en poise
Se a uos dras point en adoise
Yseut rist qui n  ert pas coarde
De l  uel li guigne si l  esgarde
Le penser sout a la roïne
Un poi aual lez une espine
Torne a un gué lui et
Andrez
Ou trespasserent auques nez
De l  autre part fu
Yseut sole
Deuant le gué fu grant la fole
Des deus rois et de lor barnage
Oiez d 
Yseut com el fu sage
Bien sauoit que cil l  esgardoient
Qui outre le
Mal
Pas estoient
Ele est au palefroi uenue
Prent les langues de la sanbue
Ses noua desus les arçons
Nus escuiers ne nus garçons
Por le taier mex nes leuast
Ne ia mex nes aparellast
Le lorain boute soz la selle
Le poitral oste
Yseut la bele
Au palefroi oste son frain
Sa robe tient en une main
En l  autre la corgie tint
Au gué o le palefroi uint
De la corgie l  a feru
Et il passe outre la palu
La roïne out mot grant esgart
De ceus qui sont de l  autre part
Li roi prisié s  en esbahirent
Et tuit li autre qui le uirent
La roïne out de soie dras
Aporté furent de
Baudas
Forré furent de blanc hermine
Mantel bliaut tot li traïne
Sor ses espaules sont si crin
Bendé a ligne sor or fin
Un cercle d  or out sor son chief
Qui empare de chief en chief
Color rosine fresche et blanche
Einsi s  adrece uers la planche
Ge uuel auoir a toi afere
Roïne franche debonere A toi irai sanz escondire
Mais ie ne sai que tu ueus dire
Ne uuel mes dras enpalüer
Asne seras de moi porter
Tot souauet par sus la planche
Auoi fait il roïne franche
Ne me requerez pas tel plet
Ge sui ladres boçu desfait
Cuite fait ele un poi t  arenge
Quides tu que ton mal me prenge N  en aies doute non fera A
Dex fait il ce que sera A lui parler point ne m  ennoie O le puiot souent s  apoie
Diua malades mot es gros
Tor la ton uis et ça ton dos
Ge monterai conme uaslet
Et lors s  en sorrist li deget
Torne le dos et ele monte
Tuit les gardent et roi et conte
Ses cuises tient sor son puiot L  un pié sorlieue et l  autre clot
Souent fait senblant de choier
Grant chiere fai de soi doloir
Yseut la bele cheuaucha
Ianbe deça ianbe dela
Dist l  un a l  autre
Or esgardez
uez la roïne cheuauchier
Un malade qui seut clochier
Pres qu  il ne chiet de sor la planche
Son puiot tient desor sa hanche
Alon encontre cel mesel A l  issue de cest gacel
La corurent li damoisel
Li roi
Artus cele part torne
Et li autre trestot a orne
Li ladres ot enclin le uis
De l  autre part uint el païs
Yseut se lait escolorgier
Li ladres prent a reperier
Au departir il redemande
La bele
Yseut anuit uiande
Artus dist
Bien l  a deserui
Ha roïne donez la li
Yseut la bele dist au roi
Par cele foi que ie uos doi
Forz truanz est asez en a
Ne mangera hui ce qu  il a
Soz sa chape senti sa guige
Rois s  aloiere n  apetiche
Les pains demiés et les entiers et les pieces et les quartiers
Ai bien parmié le sac sentu
uiande a si est bien uestu
De uos sorchauz s  il les ueut uendre
Puet il cinc soz d  esterlins prendre
Et de l  aumuce mon seignor
Achat bien lit si soit pastor
Ou un asne qui past le tai
Il est herlot si que iel sai
Hui a suï bone pasture
Troué a gent a sa mesure
De moi n  en portera qui ualle
Un sol ferlinc n  une maalle
Grant ioie en meinent li dui roi
Amené ont son palefroi
Montee l  ont d  iluec tornerent
Qui ont armes lors bohorderent
Tristran s  en uet du parlement
uient a son mestre qui l  atent
Deus cheuaus riches de
Castele
Ot amené o frain o sele
Et deus lances et deus escuz
Mot les out bien desconneüz
Des cheualiers que uos diroie
Une guinple blanche de soie
Out
Gouernal sor son chief mise N  en pert que l  uel en nule guise
Arire s  en torne le pas
Mot par out bel cheual et cras
Tristran rot le
Bel
Ioeor
Ne puet on pas trouer mellor
Cote sele destrier et targe
Out couuert d  une noire sarge
Son uis out couert d  un noir uoil
Tot out couert et chief et poil A sa lance ot l  enseigne mise
Que la bele li ot tramise
Chascun monte sor son destrier
Chascun out çaint le brant d  acier
Einsi armé sor lor cheuaus
Par un uert pré entre deus uaus
Sordent sus en la
Blanche
Lande
Gauuains li niés
Artus demande
Gerflet
uez en la deus uenir
Qui mot uienent de grant aïr
Nes connois pas ses tu qu  il sont
Ges connois bien
Girflet respont
Noir cheual a et noire enseigne
Ce est li
Noirs de la
Montaigne L  autre connois as armes uaires
Qar en cest païs n  en a gaires
Il sont faé gel sai sanz dote
Icil uindrent fors de la rote
Les escus pres lances leuees
Les enseignes as fers fermees
Tant bel portent lor garnement
Conme s  il fusent né dedenz
Des deus parolent assez plus
Li rois
Marc et li rois
Artus
Qu  il ne font de lor deus conpaignes
Qui sont laïs es larges plaignes
Es rens perent li dui souent
Esgardé sont de mainte gent
Parmié l  angarde ensenble poignent
Mais ne trouent a qui il ioignent
La roïne bien les connut A une part du renc s  estut
Ele et
Brengain
Et
Andrez uint
Sor son destrier ses armes tint
Lance leuee l  escu pris A
Tristran saut en mié le uis
Nu connoisoit de nule rien
Et
Tristran le connoisoit bien
Fiert l  en l  escu en mié la uoie L  abat et le braz li peçoie
Deuant les piez a la roïne
Cil iut sanz leuer sus l  eschine
Gouernal uit le forestier
uenir des tres sor un destrier
Qui uout
Tristran liurer a mort
En sa forest ou dormoit fort
Grant aleüre a lui s  adrece
Ia ert de mort en grant destrece
Le fer trenchant li mist el cors O l  acier bote le cuir fors
Cil chaï mort si c  onques prestre N  i uint a tens ne n  i pot estre
Yseut qui ert et franche et sinple S  en rist doucement soz sa ginple
Gerflet et
Cinglor et
Iuain
Tolas et
Coris et
uauuain
uirent laidier lor conpaignons
Seignors fait
Gaugains que ferons
Li forestier gist la baé
Saciez que cil dui sont faé
Ne tant ne quant nes connoisons
Or nos tienent il por bricons
Brochons a eus alons les prendre
Quis nos porra fait li rois rendre
Mot nos aura serui a gré
Tristran se trait aual au gé
Et
Gouernal outre passerent
Li autre sirre nes oserent
En pais remestrent tuit destroit
Bien penserent fantosme soit
As herberges uuelent torner
Qar laisié ont le bohorder
Artus la roïne destroie
Mot li senbla briue la uoie
Qui la uoie aloignast sor destre
Decendu sont a lor herberges
En la lande ot assez herberges
Mot en costerent li cordel
En leu de ionc et de rosel
Glagié auoient tuit lor tentes
Par chemins uienent et par sentes
La
Blanche
Lande fu uestue
Maint cheualier i out sa drue
Cil qui la fu enz en la pree
De maint grant cerf ot la menee
La nuit seiornent an la lande
Chascun rois sist a sa demande
Qui out deuices n  est pas lenz
Li uns a l  autre fait presenz
Ly rois
Artus aprés mengier
Au tref roi
Marc uait cointoier
Sa priuee maisnie maine
La ot petit de dras de laine
Tuit li plusor furent de soie
Des uesteüres que diroie
De laine i out ce fu en graine
Escarlate cel drap de laine
Mot i ot gent de riche ator
Nus ne uit deus plus riches corz
Mestier nen est dont la nen ait
Es pauellons ont ioie fait
La nuit deuisent lor afaire
Conment la franche debonere
Se doit deraisnier de l  outrage
uoiant les rois et lor barnage
Couchier s  en uait li rois
Artus O ses barons et o ses druz
Maint calemel mainte troïne
Qui fust la nuit en la gaudine Oïst an pauellon soner
Deuant le ior prist a toner A fermeté fu de chalor
Les gaites ont corné le ior
Par tot conmencent a leuer
Tuit sont leué sanz demorer
Li soleuz fu chauz sor la prime
Choiete fu et nielle et frime
Deuant les tentes as deus rois
Sont asenblé
Corneualois N  out cheualier en tot le reigne
Qui n  ait o soi a cort sa feme
Un drap de soie un paile bis
Deuant le tref au roi fu mis
Ourez fu en bestes menuz
Sor l  erbe uert fu estenduz
Li dras fut achaté en
Niques
En
Cornoualle n  ot reliques
En tresor ne en filatieres
En aumaires n  en autres bieres
En fiertres n  en escrinz n  en chases
En croiz d  or ne d  argent n  en mases
Sor le paile les orent mises
Arengies par ordre asises
Li roi se traient une part
Faire i uolent loial esgart
Li roi
Artus parla premier
Qui de parler fu prinsautier
Rois
Marc fait il qui te conselle
Tel outrage si fait meruelle
Certes fait il sil se desloie
Tu es legier a metre en uoie
Ne dois croire parole fause
Trop te fesoit amere sause
Qui parlement te fist ioster
Mot li deuroit du cors coster
Et ennuier qui uoloit faire
La franche
Yseut la debonere
Ne ueut respit ne terme auoir
Cil püent bien de fi sauoir
Qui uendront sa deresne prendre
Que ges ferai encore pendre
Qui la reteront de folie
Pus sa deresne par enuie
Digne seroient d  auoir mort
Or oiez roi qui ara tort
La roïne uendra auant
Si qel ueront petit et grant
Et si iurra o sa main destre
Sor les corsainz au roi celestre
Qu  el  onques n  ot amor conmune A ton neuo ne deus ne une
Que l  en tornast a uilanie N  amor ne prist par puterie
Dan
Marc trop a ice duré
Qant ele aura eisi iuré
Di tes barons qu  il aient pes
Ha sire
Artus q  en pus ie mes
Tu me blasmes et si as droit
Quar fous est qui enuieus croit
Ges ai creüz outre mon gré
Se la deraisne est en cel pré
Ia n  i aura mais si hardiz
Se il aprés les escondiz
En disoit rien se anor non
Qui n  en eüst mal gerredon
Ce saciez uos
Artus frans rois C  a esté fait c  est sor mon pois
Or se gardent d  ui en auant
Li consel departent atant
Tuit s  asistrent par mié les rens
Fors les deus rois C  est a grant sens
Yseut fu entre eus deus as mains
Pres des reliques fu
Gauuains
La mesnie
Artus la proisie
Entor le paile est arengie
Artus prist la parole en main
Qui fu d 
Yseut le plus prochain
Entendez moi
Yseut la bele
Oiez de qoi on uos apele
Que
Tristran n  ot uers uos amor
De puteé ne de folor
Fors cele que deuoit porter
Enuers son oncle et uers sa per
Seignors fait el por
Deu merci
Saintes reliques uoi ici
Or escoutez que ie ci iure
De quoi le roi ci aseüre
Si m  aït
Dex et saint
Ylaire
Ces reliques cest saintuaire
Totes celes qui ci ne sont
Et tuit icil de par le mont
Qu  entre mes cuises n  entra home
Fors le ladre qui fist soi some
Qui me porta outre les guez
Et li rois
Marc mes esposez
Ces deus ost de mon soirement
Ge n  en ost plus de tote gent
De deus ne me pus escondire
Du ladre du roi
Marc mon sire
Li ladres fu entre mes ianbes
Qui uoudra que ie plus en face
Tote en sui preste en ceste place
Tuit cil qui l  ont oï iurer
Ne püent pas plus endurer
Dex fait chascuns si fiere en iure
Tant en a fait aprés droiture
Plus i a mis que ne disoient
Ne que li fel ne requeroient
Ne li couient plus escondit
Qu  auez oï grant et petit
Fors du roi et de son neuo
Ele a iuré et mis en uo
Qu  entre ses cuises nus n  entra
Que li meseaus qui la porta
Ier endroit tierce outre les guez
Et li rois
Marc ses esposez
Mal ait iamais l  en mesquerra
Li rois
Artus en piez leua
Li roi
Marc a mis a raison
Que tuit l  oïrent li baron
Rois la deraisne auon ueüe
Et bien oïe et entendue
Or esgardent li troi felon
Donoalent et
Guenelon
Et
Goudoïne li mauués
Qu  il ne parolent sol iamés
Ia ne seront en cele terre
Que m  en tenist ne pais ne gerre
Des que i  orroie la nouele
De la roïne
Yseut la bele
Que n  i allons a esperon
Lui deraisnier par grant raison
Sire fait el uostre merci
Mot sont de cort li troi haï
Les corz departent si s  en uont
Yseut la bele o le chief blont
Mercie mot le roi
Artur
Dame fait il ie uos asur
Ne trouerez mais qui uos die
Tant con i  aie santé ne uie
Nis une rien se amor non
Mal le penserent li felon
Ge prié le roi uostre seignor
Et feelment mot par amor
Que mais felon de uos ne croie
Dist li roi
Marc
Se iel faisoie D  or en auant si me blasmez
Li uns de l  autre s  est seurez
Chascun s  en uient a son roiaume
Li rois
Artus uient a
Durelme
Rois
Marc remest en
Cornoualle
Tristran seiorne poi traualle
Li rois a
Cornoualle en pes
Tuit le criement et luin et pres
En ses deduiz
Yseut en meine
De lié amer forment se paine
Mais qui q  ait pais li troi felon
Sont en esgart de traïson A eus fu uenue une espie
Qui ua querant changier sa uie
Seignors fait il or m  entendez
Se ie uos ment si me pendez
Li rois uos sout l  autrier mal gré
Et uos en acuelli en hé
Por le deraisne sa mollier
Pendre m  otroi ou essillier
Se ne uos mostre apertement
Tristran la ou son aise atent
De parler o sa chiere drue
Il est repost si sai sa mue
Qant li rois uait a ses deduis
Tristran set mot de
Malpertuis
En la chanbre uet congié prendre
De moi faciez en un feu cendre
Se uos alez a la fenestre
De la chanbre derier a destre
Se n  i ueez
Tristran uenir S  espee çainte un arc tenir
Deus seetes en l  autre main
Enuit uerrez uenir par main
Conment le sez
Ie l  ai ueü
Tristran
Ie uoire et conneü
Qant i fu il
Hui main l  i ui
Et qui o lui
Cil son ami
Ami
Et qui
Dan
Gouernal
Ou se sont mis
En haut ostal
Se deduient C  est chiés
Dinas
Et ie que sai
Il n  i sont pas
Sanz son seü
Asez puet estre
Ou uerron nos
Par la fenestre
De la chanbre ce est tot uoir
Se gel uos mostre grant auoir
En doi auoir quant l  en ratent
Nomez l  auoir
Un marc d  argent
Et plus assez que la pramesse
Si nos aït iglise et messe
Se tu mostres n  i puez fallir
Ne te façon amanantir
Or m  entendez fait li cuuert
Et un petit pertus ouert
Endroit la chanbre la roïne
Par dedeuant uet la cortine
Triés la chanbrë est grant la doiz
Et bien espesse li iagloiz L  un de uos trois i aut matin
Par la fraite du nuef iardin
uoist belement tresque au pertus
Fors la fenestre n  i aut nus
Faites une longue brochete A un coutel bien agüete
Poigniez le drap de la cortine O la broche poignant d  espine
La cortine souauet sache
Au pertuset c  on ne l  estache
Que tu uoies la dedenz cler
Qant il uenra a lui parler S  eissi t  en prenz sol trois iorz garde
Atant otroi que l  en m  en arde
Se ne ueez ce que ie di
Fait chascun d  eus
Ie uos afi A tenir nostre couenant L  espie font aler auant
Lors deuisent li qeus d  eus trois
Ira premier uoier l  orlois
Que
Tristran an la chanbre maine O celié qui seue est demeine
Otroié ont que
Goudoïne
Ira au premerain termine
Departent soi chascun s  en uet
Demain sauront con
Tristran sert
Dex la franche ne se gardoit
Des felons ne de lor tripot
Par
Perinis un suen prochain
Auoit mandé que l  endemain
Tristran uenist a lié matin
Li rois iroit a
Saint
Lubin
Oez seignors quel auenture L  endemain fu la nuit oscure
Tristran se fu mis a la uoie
Par l  espesse d  un  espinoie A l  issue d  une gaudine
Garda uit uenir
Gondoïne
Et s  en uenoit de son recet
Tristran li a fet un aget
Repost se fu an l  espinoi
Ha
Dex fait il regarde moi
Que cil qui uient ne m  aperçoiue
Tant que deuant moi le reçoiue
En sus l  atent s  espee tient
Goudoïne autre uoie tient
Tristran remest a qui mot poise
Ist du buison cela part toise
Mais por noient quar cil s  esloigne
Qui en fel leu a mis sa poine
Tristran garda au luien si uit
Ne demora que un petit
Denoalan uenir anblant O deus leuriers meruelles grant
Afustez est a un pomier
Denoalent uint le sentier
Sor un petit palefroi noir
Ses chiens out enuoié mouer
En une espoise un fier sengler
Ainz qu  il le puisen desangler
Aura lor mestre tel colee
Que ia par mire n  ert sanee
Tristran li preuz fu desfublez
Denoalen est tost alez
Ainz n  en sout mot quant
Tristran saut
Fuïr s  en ueut mais il i faut
Tristran li fu deuant trop pres
Morir le fist Q  en pout il mes
Sa mort queroit cil s  en garda
Que le chief du bu li seura
Ne li lut dire
Tu me bleces O l  espee trencha les treces
En sa chauce les a boutees
Qant les aura
Yseut mostrees
Qu  ele l  en croie qu  il l  a mort D  iluec s  en part
Tristran a fort
Ha las fait il qu  est deuenuz
Goudouïnë or s  est toluz
Que ui uenir orainz si tost
Est il passez
Ala tantost S  il m  atendist sauoir peüst
Ia mellor gerredon n  eüst
Que
Donalan le fel enporte
Qui i  ai laisié la teste morte
Tristran laise le cors gesant
Enmié la lande enuers sanglent
Tert s  espee si l  a remise
En son fuerre sa chape a prise
Le chaperon el chief se met
Sor le cors un grant fust atret A la chanbre sa drue uint
Mais or oiez con li auint
Goudoïne fu acoruz
Et fu ainz que
Tristran uenuz
La cortine ot dedenz percie
uit la chanbre que fu ionchie
Tot uit quant que dedenz auoit
Home fors
Perinis ne uoit
Brengain i uint la damoisele
Ou out pignié
Yseut la bele
Le pieigne auoit encor o soi
Le fel qui fu a la paroi
Garda si uit
Tristran entrer
Qui tint un arc d  aubor
Li ber
En sa main tint ses deus seetes
En l  autre deus treces longuetes
Sa chape osta pert ses genz cors
Iseut la bele o les crins sors
Contre lui lieue sil salue
Par sa fenestre uit la nue
De la teste de
Gondoïne
De grant sauoir fu la roïne D  ire tresue sa persone
Yseut
Tristran en araisone
Se
Dex me gart fait il au suen
uez les treces
Denoalen
Ge t  ai de lui pris la ueniance
Iamais par lui escu ne lance N  iert achatez ne mis en pris
Sire fait ele ge q  en puis
Mes prié uos que cest arc tendez
Et uerron com il est bendez
Tristran s  esteut si s  apensa
Oiez en son penser tensa
Prent s  entente si tendi l  arc
Enquiert noueles du roi
Marc
Yseut l  en dit ce qu  ele en sot S  il en peüst uis eschaper
Du roi
Marc et d 
Iseut sa per
Referoit sordre mortel gerre
Cil qui
Dex doinst anor conquerre L  engardera de l  eschaper
Yseut n  out cure de gaber
Amis une seete encorde
Garde du fil qu  il ne retorde
Ie uoi tel chose dont moi poise
Tristran de l  arc nos pren ta toise
Tristran s  estut si pensa pose
Bien soit q  el uoit aucune chose
Qui li desplaist
Garda en haut
Grant poor a trenble et tresaut
Contre le ior par la cortine
uit la teste de
Godoïne
Ha
Dex urai roi tant riche trait
Ai d  arc et de seete fait
Consentez moi qu  a cest ne falle
Un des trois feus de
Cornoualle
uoi a grant tort par la defors
Dex qui le tuen saintisme cors
Por le pueple meïs a mort
Lai moi ueniance auoir du tort
Que cil felon mueuent uers moi
Lors se torna uers la paroi
Souent ot entesé si trait
La seete si tost s  en uait
Rien ne peüst de lui gandir
Par mié l  uel la li fait brandir
Trencha le test et la ceruele
Esmerillons ne arondele
De la moitié si tost ne uole
Se ce fust une pome mole N  issist la seete plus tost
Cil chiet si se hurte a un post
Onques ne piez ne braz ne mut
Seulement dire ne li lut
Bleciez sui
Dex confession 