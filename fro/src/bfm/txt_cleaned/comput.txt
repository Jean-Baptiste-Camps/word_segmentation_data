
Ici cumence li compuz
Philippe
Philippe de
Thaün
Ad fait une raisun
Pur pruueires guarnir
De la lei maintenir A sun uncle l  enueiet
Quë amender la deiet
Si rien i ad mesdit
Ne en fait ne en escrit A
Unfrei de
Thaün
Le chapelein
Yhun E seneschal lu rei
Icho uus di par mei
Salus ad
Patrem
Or oëz son sermun
Cum le met a raisun E cil
Deus chi tut fist E chi tuz iurz ueir dist
Quë ele ne fait ren U tuz iurz në ait ben
Ne li seit purluinnee
La ioie aparaillee
Maistre un liure uoil faire E mult me est a cuntraire
Que tant me sui targét
Que ne l  ai acumencét
Char mult est necessarie
Cel  oure que uoil faire E mult plusurs clers sunt
Chi grant busuin en unt E saint
Augustins dit
La u il fait sun escrit U numed le librarie
Chi mult est necessarie
As pruueires garnir A la lei maintenir Iço fud li salters E li antefiners
Baptisterie grahels
Li hymners e li messels
Tropers e lecuners E canes purparlers A cels qui mal funt
Enuers
Deu se forfunt E cumpot pur cunter E pur ben esgarder
Les termes e les clés E les festes anuels
Par çoe deuuns garder
Nostre lei celebrer
Des
Paschaes dé
Noëls
Des granz festes anuels U par cez la tendrunt U uïaz i faldrunt D  içoe me plaist garnir Cés chi unt a tenir
Nostre cristïentét
Sulunc la
Trinitét Ço dist sainz
Augustins
Qui fud mult bons deuins
Auisunches pot estre
Quë il unches seit prestre
Se il ne set chest librarie
Dum faiz cest exemplarie
Que ferat pastorel
Qui nen ad nul drapel
Cum garderat berbiz
Qui nenn ad nul pastiz E
Deus cum cumbatrat
Qui ses armes nen ad N  auum fei ne crëance
Qui doüst estre lance
Cuntre cels enemis
Qui sur nus sunt espris
Il prennent la cité
Le mur unt effundré
Hardi unt grant bäee
uunt i od grant hüee Ço est par le
Seignur
Qui set en la tur
Chi ne se pot defendre
Ne od els bataille prendre
Cument löer
Qui ben curt par mer
Nef qui seit desquassee E desus enfundree
Dirre çoe pot li prestre
Senz compot pot ben estre
Ben set us de muster E ses festes nuncier E io li respondrai
Par raisun e dirrai
Hom set par us chanter E esturnel parler
Ne larrai ne uus die Në est pas iuglerie
Nen est griu ne latins
Ne nen est angeuins
Ainz est raisun mustree
De la nostre cuntree
Ben poënt retenir Çoe dum ges uoil garnir Së il uolent entendre E bone garde prendre
Mais quit que alquant dirrunt
Qui puint de sens n  aurunt
Que en uain me traueillai
Quant cest liure ordenai
Iurrunt pot cel estre
Les
uertüus celestre
Quë unc ne soi rimer
Ne raisun ordener
Mais ne chalt que fols die
Ie ne me repent mie
Asez sunt malparlers
Pur petiz lüers E humes pur blasmer
Naient pur amender
Unc pur fols nel truuai
Ne me m  i traueillai
Ne unc ne fud asne nét
Qui bien loast citét
Redargutiones per prouerbia
Saceiz çoe est uilainie E sil tenc en folie
Quë hom deiet iuger Së il ne set plaider U nule ren blasmer
Se il nel set amender Çoe dit en repruuer
Li uilain al buuer
La pirre reuëlette
Criet de la charette
Mult est la pume dure
Qui unques ne maüre
La uerge est a preiser
Qui se lest pleier
Se li enuïus
Est tant de putes murs
Que il nel uoillet oïr
Alt sei de luinz gesir
Si i pot esculter
Cum li asnes a harper E qui uuldrat oïr
Mete lë el suffrir E cil gart qui l  orrat E qui ben l  entendrat
Que se il digne le ueit
Que il a escriure seit
Quë aprof le patrun
Recoillet sun sermun S  il issi nel uolt faire
Que li seit a contrarie
Prei lui pur
Deu amur N  i metet sun labur
Car suuent par les mains
Par malueis escriueins
Sunt liures corrumpud E enneisse perdud
Maistre or uos esdrecez A cest busuign m  aidez
Suuenge uus que dit
Li uilain par respit
Al busuin est truuéd L  ami e espruuéd
Unches ne fud ami
Qui al busuign failli
Dum il poüst aider
Ne de ren conseller
Pur cel di
Ne targez
Mais ma raisun oiez
Prei uus de l  esculter E puis de l  amender
Kar ore uoil cumencer Içoe dum uoil traiter E capitles poser
Ses uulez amender
uulez le ben le sai
Or les i poserai
Des ures e del ior
Des nuiz de lur lungur
Des semaines des nuns
Des iurz des mois raisuns
Des calendes des ides
Des nones e des signes
De l  an e chil trouat E u le cumenchat
Del bisexte garder E en feurer poser
Del bisexte a la lune
Del salt e de l  embolisme
De la lune que hom ueit
Ainz que nuuele seit
Des regulers del ior
De concurrent ualur
Del lunal reguler
Des epactes truuer
Des termes e des clés
Indictïuns garder
Des equinoctïuns E des ieiuneisuns
De la table raisun
Philippe de
Thaün
De la table raisun E de resurrectiun
De la table raisun Dïonisie ueium
De la table
Gerlant
Al prude clerc uaillant
Ore finet li capitles
Si cumencet li liures
En un liure diuin
Que apelum
Genesim
Iloc lisant truuum
Que
Deus fist par raisun
Le soleil e la lune E esteile chescune
Pur cel me plaist a dire D  iço est ma materie
Que demusterai E a clers e a lai
Chi grant busuin en unt E pur mei preierunt
Car unc ne fud loee
Escïence celee
Pur ço me plaist a dire
Ore i seit li ueir
Sire
Quant
Deus fist crëatures
De diuerses mesures
Tutes ad num posét
Sulunc lur qualitét
Mais un ital truuat
Quë il tens apelat
Dum prud ne sei parler
Ne la fin recunter Në hom ne fud mortel
Chi unc desist el E nis sainz
Augustins
Ki fud mult bons deuins
Dit en un sun sermun
La u mustret raisun
Que ren ne set cuncter
Pur nul hume asenser
Nepurquant par demures
Que nus apelum hures
En est diuisïun
Par itele raisun
Char prime apelent le une
Terce midi e nune
La quinte remuntee E la siste uespree
Encore entre chascune
En i laissent il une Ço est pur le cunter E pur tost remenbrer
Mais ki dreit uolt numbrer
Duze en i pot truuer E quant eles sunt passees
Tutes sunt renuuelees
En ordre lur curs
Tenent tuz a estrus E ço deueiz saueir E ben creire pur ueir
Que la nuit duze en tent E li iurz que aprof uent
Quant la nuit e le ior
Unt üele lungur
Nuls hom ne se merueilt
Ne pur ço ne s  esueilt
Que la nuit einz numai E lu ior puis posai
La nuit ert deuant ior
Quant nostre
Crëatur
Le iorn deuant posat E la nuit tresturnat
Par sa surrectïun E par mult grant raisun E ço senefiat
Que en pecchét nus truuat E de grant tenebrur
Traist les sons a lüur
Ki ia nen ert trublé
Ne pur nuit oscuré
Sulunc les clers deuins E sulunc les
Latins
Nuit est dit a nuisir E fait la gent dormir
Le seir reposer
Ki ne ueient a ourer
Pur ço que n  unt lüur
Cessent de lur labur
Altrement perireient E par trauail murreient
Naient a la gent N  est asüagement
Mais a trestute ren
Fait la nuit encore ben
Char la nuit luist la lune E esteile chascune Ço est boen al notuner
Ki uet nageant par mer
As cumpotestïens
As astronomïens E ço dirrum el liure
Se
Deus nus dunet uiure
Cume la lune est uaillant A tute ren uiuant
Mais ore demusterum
Que seit nuit par raisun
Nuit est tute plenere
La u nen at lumiere E tuz tens durreit
Se soleil nen esteit
Mais il par sa lüur
Chacet le tenebrur
Si cume dïent diuin E
Deus el
Genesim
Quë icele lüur
Apelet hom iur Lüur apelet iur E la nuit tenebrur
Sin est diuisïun
Par itele raisun
Li uns est puplïals E li altre naturals
Li puplïas cuntent
Duze ures si maintent E li naturals iurz
uint e .iiii. en sun curs E nis
Moÿses dit
Par ueir en sun escrit
Alee est la uespree
Tute la matinee
Pur nuit numat le uesperee
Le matin iurnee Ço tint il pur un iur
Pur ueir e senz errur E par ceste raisun E par sa entencïun
uint e quatre ures sunt
Par quei li iur estunt
Mais ore deuum garder
Enquere e espruuer
Par diuerses raisuns
Par quei li iurn sunt lungs
Li
Griu e li diuin E li clerc del latin
Li cumpotistïens E li estrenomïens
Unt enz el cel truuee
Une ueie esgardee
Par quei li soleilz uait E tuz tens sun curs fait
Li
Griu dïent par num
Que ad num
Zodiacum
En latin la apelum
Par ueir
Signiferum
En franchesce raisun
Signiportant ad num E les signes que il tent E cum il les maintent
Trestuz les numerum
Par mult breue raisun
Arïetem
Taurum
Geminos e
Cancrum Lëonem
uirginem
Libram
Scorpionem E
Sagittarium
Aprof
Capricornum
Pisces
Aquarïum
Li soleilz par raisun
Cescun an par cez uait E sun plener curs fait E de
Capricornum
Quant il uait a
Cancrum
Li iurn uunt aluignant E les nuiz acurzant
Enceis uait en esclem E par ço prouet l  em
Quant il uait de lung
Ne sunt naient li iur lung
Mais quant uait trauersant
Dunc se uunt aluignant
Eissi est par nature
Cume uëez sa figure
Les zones sunt posees
Dedenz aleuees
Si cume truuum lisant
En
Ouide le grant
En mi sunt par raisun
Li equinoctïun E ço est
Zodïacus
Chi en esclem uait sus
Cancer est al chef la sus
Capricornus est ius
La zone ardante uait
En terre ki nus fait
Cez estencelemenz
Que ueëz ci dedenz
Cel chalur signefie
En ceste mortel uie N  en uoil ore plus traiter
Altre uoil cumencer
Semaine est apelee
Qui est de .uii. iurz furmee
Damnesdeus la truuat
Par .ui. iurz quë uurat
Al sedme reposat
Cel semaine apelat E ço est escrit
En la lei quë hom lit
Sis iurz deuum uurer
Al sedme reposer
Pur amur del
Seignur
Ki gardat icel iur E ore demusteruns
Pur quei li iur unt nuns
Li paien controuerent
Les nuns que as iurz dunerent
Li premier que apelum
Diemeine par num
Al soleil le dunerent E sun num li poserent
Pur ço que enluminout
Le mund e nuit chazot E iço plout a Dé
Que issi fud apelé
Kar li sons iurz esteit E aueir le uoleit
Nepurquant tuz les ad E trestuz les furmat
Mais pur ço que ert lumiere
De l  humaine manere
Le premer iurn posad A sun oes e ruuat
Pur sue amur garder E forement celebrer
Le secund iur dunerent A la lune e poserent
Pur le mund que enluminet
Quant li soleilz declinet
Les altres iurz dunerent
As deus quë il amerent
Quatre deus aürowent
Le un
Martem apelowent
Cheualers fud uallanz
Hardiz e cumbatanz
En la suë onur
Poserent terz iur
Cel marsdi apelum
Sulunc la lur raisun
Li secund deus out num
Marcurïus par num
Pruz hom fud e uaillant E si fud marchant
Le quart iur li dunerent
Que mecresdi numerent
Li terz deus senz dutance
Seut mult de nigramance
Art est de tel ballie
Cum est garmenterie
Que
Iouem apelerent
Le iusdi li dunerent E
uenus une femme
Ki esteit de lur regne
uaillant e honuree
Del melz de la cuntree
Cel  out le uendresdi
Saturnus le samadi
De enfern ert rei clamé
La ert sa poësté E pur cest  acaisun
Furent truuéd li num
Sulunc le entendement
De la paiene gent
Ki tant fol esteient
Que pur deus les teneient
Mais ço truuum lisant
En cel compot
Gerlant
Que li bers sainz
Siluestre
Qui de
Rume fud mestre
Feries les apelat E lur nuns tresturnat
Pur ço que cristïens
Ne creïsent paiens
De fole entencïun
Ne de male raisun
Mais uncore par raisuns
Sulunc les sens des nuns Iço i pot entendre
Qui i uoldrat garde prendre
Par fei e par ueritét
Sulunc diuinitét
Kar ço trouent diuin
Lisant en
Genesim
Que li nostre
Crëaturs
Furmat trestuz les iurz
Eissifaiterement
Senz nul deceuement E ben se demustrat
Par treis iurz que il furmat
Senz soleil e senz lune
Senz rai d  esteille nule
Mais
Deus en fud li iurz Ço sachiez de cels iurz E ço quë icil iur
Furent par sa lüur
Signefiet itant
Seiez i entendant
Que
Pere e
Filz esteit
Sainz
Espiriz quis faisait E tut issi serrat
Cist tens quant finerat
Si cume dïent diuin
Le diemeine ert fin
De die
Lune
Li lunsdi par raisun
Sulunc ma entencïun
Signefiet lumere U li secund pecchere
Out sun sege posé
Par le cumant de Dé
Mais puis par glutunerie
Par raim de lecherie
Icel sege forfist
En grant peine nus mist
Par ço quë il mangat Ço que
Eue li dunat
Sur le defens de Dé
Ultre sa uolenté
De die
Martis
Aprés uint par raisun
Sulunc ma entencïun
Li marsdi quant
Mercurie
Cum se deueit deduire
Arer e laburer E en terre semer
Martyrie li esteit
Kar faire nel saueit
Cum sereit al buuer
Clerc estre u cheualer
De die
Mercurii
Puis uint li mercresdi U il uurat issi
Quë il sout laburer E uendre e achater E ço est iurn marcels E enpur ço icels
Ki primes le truuerent
Cest num li poserent
De die gaudii E puis que il sout tant faire
Que il sout le son atraire
Dunc fut ioius cil di E ço fud le iusdi E cest sens en pernum
Sulunc le sens del num
De die ueritatis E que il nen orguillast
Que en mal ne li turnast
Par sun asemblement
Si cume funt mainte gent
Cuuint lui ueir a dire
Par ço que nostre
Sire
Tant le aueit amendé
Cum io uus ai cunté E iço signefie
uendresdi sainte uie
De seminoso die
Aprof le uendresdi
Fut fait le samadi E ço est iurz semuns
Sulunc le sens dé nuns
Kar ben semet ki pluret
Ses pechez
Deu aüret E ço est allegorie
Ne larrai ne uus die uëeiz i sutilement Ço est ueirs ueirement
Adam fud la posét U io uus ai cunctét E
Adam signifie
Iceste mortel uie
Nus ki sumus posé
En la lumere Dé
De icele trebuchum
Quant nus le mal fesum E ço est li mals iurz A trestuz pecheürs E ço est li marsdi
Que io entenc issi
Mais de iloec deit leuer E sun cors ueneter Ço est al muster aler E sun pechét plurer E ço est le mercredi
Que io entenc issi
Aprof culcher a terre E le ueir
Deu requere
Quë il facet parduns
Par ses seintimes nuns
De ço quë ad errét
Ultre sa uolentét E iço entendum
Par uendresdi cest num E dunc aurat semét
Ki issi ad errét E ço est le samadi
Que l  em entent issi E ço truuum escrit
Que saint
Augustins dit Ço que semuns cuildruns
Que donuns receuruns E cest precept serat
Quant samadi uendrat U serunt curuné
Li fedeil
Damnedé
Dunc serunt en lüur U ia n  aurunt dolur E ço ert le diemeine
Le iur
Iesu demeine
Aiez en remembrance Ço est senefiance
Des iurz en ueritét
Si cume est espruuét
De mensibus
Mais or quid a estrus
Que alcun enuidïus
Le uoldrat cuntredire
Qui tant n  en saurat dire
Mais quit ço tel le orrat
Ki pur fol le tendrat
Que seit mois demustruns
Par mult breues raisuns
Mais est dit a mesure
Quatre semeines dure E sachiez duze en sunt
Par quei tuit li an uunt Ço est ianuarius
Feurer e marz
Auril mai iunius
Iulius augustus
September october
Nouember december
Icez nums lur dunerent
Paiens quis cuntruuerent
Le premerain numerent
Ianum e apelerent
De l  an cumencement E le definement
Mais alquant uunt disant
Quë uns reis uint fuiant D  un estrange regnét A
Rume la citéd E iloc fud asis
De tuz ses enemis
Mais il les chaçat
Par engin que il truuat
Estupes e peiz prist E alumer les fist
Tut s  en enuolupat E les muralz muntat
De
Rume la citét E od sei ad portét
Dous espees trençantes E mult reflambantes
Les
Rumains apelat E si lur cumandat
Que lur armes presissent
Cels defors oceïssent
Plusurs parz s  en turnout
Cels defors maneçout
Cil defors quant le uirent
Isnelepas fuïrent
Distrent que deus esteit
Ocirre les uoleit E quant li
Rumains uirent
Que cil defors fuïrent
Pur le rei quis criout E quis espoëntout
Mult forement s  en gabberent E le rei urerent
Chi en fuie les mist
Quë un sul n  en ocist
Pur ço cest num dunerent A ienuer e poserent
Quë il uait regardant E arere e auant
Cum li reis feseit
Qui sur le mur esteit
Februarius E
Pluto qui ert reis
De enfern out icel mois
Que apelerent feurer
Pur ço quë encumbrer L  anme ne feïst
Quant a enfern uenist
Cel meis li encultiuouent
Paiens e onurouent
Mais cristïene gent
Le firent altrement
Kar icel sacrifise E tut icel seruise
Firent en icel iur
Que apelum
Candelur
En le onur
Damnedeu
Qui est
Trinitét
Marcius E li bers
Romulus
Qui de
Rume fud dux
Le num sum pere mist
Al terz mois si dist
Que mars fud apelét
Kar si esteit numét
Que il ne fust ublïé
Mais tuz iurz remembré
Mais dïent li plusur
Quë as masles amur
uent en cele saisun E pur ço marz ad num
Aprilis
Aueril ço est aüurir
Kar dunc ueit l  en issir
De cez arbres les flurs E bestes en amurs E pur cest  achaisun
Issi le apeled l  um
Maius E mais est apeléd E cest num emposét A
Maia quë ert merre
Del deu qui ert mercherre
Dum la desus parlai
Quant io des iurz traitai
Cel mois l  encultiuouent E sa merre enurouent
Marchëant chi esteient
En la terre e uoleient
En cel an gäainner
De feire lur mester
Char itant fol esteient
Que pur deu les teneient
Iunius E un philosophus
Qui out num
Cingïus
Dit que iuign fut dunét
Iunoni e numét E par figures dit Ço truuum en escrit
Sincopam l  apelum
En latine raisun
Mais si cume l  ai truué
Bede
De
Tempore
Dit iço que
Romelus
Quant de
Rume fud dux
Fist un deseiurement
De la rumaine gent
En dous les seurat
As maiurs cumandat
La citét a garder E ben a cultiuer
Char il erent fedeil
De duner bon cunseil
Li meindre a faire guerres A cunquerre les terres E pur cest  achaisun E pur ceste raisun
Mai est dit as maiurs
Iunïus as menurs
Iulius
Mais
Iulïus
Chi puis fud iloc dux
Al sedme mois posat
Sun num iuil l  apelat
Pur ço quë il fud nét
En iuil quë ai numét
Augustus E
Augustus
Cesar
Chi puis out a garder
La gent de
Rumanie E la terre en baillie Aüst icel mois
Posat sun num li reis
Pur ço quë il uenqui
Cel mois sun enemi
Chi mult l  out guerrïé E lunges trauaillié
Mais ço dit
Seruïus
Que li bers
Romulus
Quant nums lur enposat
Tut issi les numat
Iulïum quintilem
Augustum
Sextilem E uitoure e septembre E nouembre e decembre
Pluius sunt apelé
Char dunc sunt tempesté E que pluie apelum
En franchesche raisun Ço est latins imber
Dum est dit september
Saciez des altres mois
Si sunt numét tuz treis E pur cez achaisuns
Furent truuét cez nuns N  en uoil ore plus traiter
Altre uoil cumencer
Li
Griu dïent calo E li
Latins uoco Ço est apelum
En franchesche raisun E
Romulus qui ert reis
Ruuat que chascun mois
Fust kalende apelét
Par trestut sun regnét E sulunc nos raisuns Ço est apeleisuns E ben saciez que est ueirs
Kar enz en chascun mois
Uns euesques gardout
Cum la lunë alout E quant nuuele esteit
As
Rumains le diseit E dunc sacrefiouent
Aprof ço apelouent
Trestuz icels del regnét A
Rume la citét E cels asemblemenz
Chi esteient des genz
Nunes les apelouent
Pur ço que se asemblouent E quant cil deseurouent
Cels iurz ides clamouent E ore mustruns breuement
Tut lur ordenement
Saciez quë en ienuer
Pur ço que ert premier
Ses chalendes poserent
Dis e nof l  en dunerent
Altretant enposerent
Feurer e dunerent A semptembre ensement lcel ordenement
Auril e iuin ensemble Aüst e nouembre
Dis e set enposerent A chascun tant dunerent E uitoure e decembre
Altretant ensemble E des nones mustrum
Par mult breue raisun
Ienuers qui fut premers
Quatre enn out e feurers
Aueril iuin e septembre E aüst e nouembre
Altretant enposerent
En decembre e dunerent
October ensement
Out cel ordenement E enz en chascun mois
Uit ides mist li reis
Ki primes les truuat
Ne plus ne mains n  i ad
Sulunc sa uolentét
Neint de altre auctoritét
Mais ore est questïun
Pur quel cose truuum
Enz el mois de ienuer
Kalendes de feurer
Des altres ensement
Entrechaniablement
Li
Rumain quis truuerent
Les kalendes poserent
Si cum io ai cuntét
Descrit e demustrét
Mais puis les tresturnerent
Pur les laruns qui erent
El regne e destrusouent
Cels qui a
Rume alouent
Lur marchiét demenouent
Lur coses uendouent
Pur ço que il ne soüssent
Quant aler i deüsent
Al ueiage garder
Pur la gent destrusser E ço en est l  achaisun
Pur quei issi truuum
En nostre kalender Iço uus uoil mustrer N  en uoil ore plus parler
Char ore uus uoil nuncer
Des signes dum parlai
Quant des iurz traitai
Que
Egyptïen truuerent
Qui mult sage gent erent E distrent par figures E par diuines cures E si uus demandez
Pur quei furent truuez
Macrobe querez
Iloec le truuerez
El
Sunge
Scipïun U demustret raisun
Pur ço nel uoil cuncter
Ainz me plaist demustrer
Pur quei furent numez E as mais enposez
Mais ço deuez saueir E ben creire pur ueir
Signe n  est cose nule
Ainz est dit par figure
Ne mais que sulement
Sutil entendement
Que
Egyptïen truuerent
Quant le cel deuiserent
La premeraine partie
Ne larrai nel uus die
Arïetem numerent
Cest num li emposerent Iço est multuns
En franchesches raisuns
Ore uëez sutilement
Par quel entendement
Char si cume cele beste
Ad lungs corns en la teste
Granz e recercelez
Que multun apelez E al chef ad ualur E tute sa uigur
Li soleilz ensement
Senz nul redutement
Quant il uait icele part
Ses rais getet e espart
Plusurs parz les estent
Trestuz a sun talent E pur ço est numee
Issi cele cuntree U pur cest  achaisun
Quë en cele saisun
Li soleilz en ueritét
uait le destre costét
Del grant ÿonïum
Que nus mer apelum
Eissi cume li multuns
En iceles saisuns
Se gist en ueritét
Sur le destre costét E cest signe poserent
Icil quil cuntruuerent
En marz qui esteit digne
Que il oüst icel signe
Char es duze kalendes D  auril que ben l  entendes
Li nostre
Crëaturs
Furmat les premers iurs U li soleilz tuz iurz
Cumencerat sun curs E ço
Helpri dit
Pur ueir en sun escrit E
Bedë e
Gerlanz E
Nebroz li uaillanz
Le altre signe poserent
Que
Taurum apelerent
En auril ueirement
Par cest entendement
Char quant li soleilz uait
En cele part se trait
Dunc maürent les blez
Que boes unt laburez
En ces terres ardantes E des ewes saillantes
Pur ço dit
Helpri
Que
Egyptïen eissi
Cest num li enposerent E
Taurum le apelerent
Le terz signe poserent
En mai que il apelerent
Geminos par raisuns
Que frerres apeluns
Sulunc l  entendement
De la paiene gent L  un numum
Castorem E le altre
Pollucem E amdui furent frere
De mere num de pere
Castor fud filz
Iouis E
Pollux filz
Martis E
Castor fud itels
Que il ne fud pas mortels E cil tant espleitat
Que sun frere dunat
Chi ainz mortel esteit
Qu  il murir nen poeit
En cel furent portez
En esteiles müez E ourent tel amur E itele dulçur
Que quant li uns raiout L  altre se rescunsout E ço truuum lisant
En
Ouide le grant Ço fud entendement
De la paiene gent
Ore uëez del quart signe
Pur quel cose il fud digne
Quë en iuin fud posét E
Cancrum apelét
Que nus crabbe apelum
En franchesche raisun
Beste est de tel nature E de tele figure
Que ele ne pot drait aler
Par terre ne par mer
Saceiz tut issi fait
Li soleilz quant il uait
En icele cuntree
Que si est apelee
Ne pot plus halt munter
Ainz l  estoet returner E pur cest  achaisun
Issi cest signe ad nun
Si cume truuum lisant
Enz el cumpot
Gerlant E saceiz pur ueritét
Li quint signe est posét
En iuinnét par raisun
Que apelerent leün
Leüns ad tel nature
Que nen ad beste nule
Fort ad le piz deuant
Hardiz e cumbatant
Feble ad le trait derere Qüe de grant manere
Saceiz pur cel uoil dirre
Char a itel materie
Li soleilz quant la uait E cele part se trait
Enz el cumencement
Tute sa uertud prent
Tut est esbuillissant
Forment chalt e ardant
Quant est en mi uenud N  ad gueres de uertud
Plus que li leüns ad
Qui les greilles flans ad
Sulunc le uëement A cest  humaine gent
La cüe signefie
Que il ad de grant baillie
Le soleil pereçus
Par le tens que est pluius
Mais n  est pas pereçus
Ainz est ueü a nus E ce truuum en escrit
Que danz
Nebroz le dit E en aüst asistrent
Le sist signe mistrent
Que en latin apelum
uirginem par raisun E en franceis sermun
Pulcele le apelum
Pulcele signefie
Ne larrai nel uus die
Cose qui fruit nen ad
Tant cum uirgine serad
Saciez tut ensement
Senz nul redutement
Que terre fruit nen dune Në arbre ne burzune
En icele saisun
Que aüst apelet l  um E pur cest  achaisun
Issi cest signe ad num
Si cum truuum escrit
Quë
Helpri le dit E le sedme poserent
En septembre e ruuerent
Que
Libra fust apelét
Par grant sutilitét
Que nus peise apelum
En franchesche raisun E ço est tel estrument
Que part mult üelement
Cum li soleil fait
Quant cele part se trait
Fait equinoctium
Que en franceis apelum
Que la nuit e li iurz
Sunt de üeles lungurs E pur ço fud dunét
Cest num e enposét A icele cuntree
Del cel qui si est numee
Si cume truuum lisant
Enz el cumpot
Gerlant
Le uitme signe poserent
Que
Scorpïun numerent
En uitoure qui ert digne
Que il oüst icel signe
Char ço est beste puignante
Hardie e cumbatante E saceiz ensement
Quant li soleilz la tent
En icele cuntree
Dunc est gresil e gelee
Enpur ço le numerent
En cel mois le poserent
Egyptïen issi
Si cume dit
Helpri
Le neofme que il truuerent
En nouembre poserent
Que nument
Sagittarie Ço est beste que set traire E de humaine figure
Tresque la ceinture E detrés ad faiture
De cheual e figure E ço dit
Helpri
Que
Egyptïen eissi
Cest num li enposerent E issi le numerent
Pur gresil quë auum
En icele saisun
Ferent nus cunpugnuns
As nés e as mentuns E ço que il ad dererre
Cheualine manere
Signefiet itant
Que dunc s  en uait beissant
Li soleilz quant la uait E cele part se trait
Capricornum dunerent A decembre e poserent
Que nus cheure apelum E par ceste raisun
Char si cume cele beste
uolt munter halt pur pestre
Li soleilz quant la uent E cele part maintent E la par est uenud
De tute sa uertud
Par esse la charere S  en reparet arere E pur cest  achaisun
Issi cest signe ad num
Sulunc l  entendement
De la paiene gent
Le unzime que truuerent
En genuer le poserent
Aquarïus ad nun
Sulunc le lur raisun
Char dunc sunt tempestez
Pluies e mals orez
En feurer poserent
Cel que peisun clamerent
Par mult grant raisun
Char ia nen ert peisun
Chi poüst ben garir
Qu  il ne uoillet murir Së il ewe nen ad
Quant il la requerrad E pur cez achaisuns
Furent truuét les nuns E del cel les cuntrees
Sunt issi apelees
Sulunc les diuers tens
Del soleil e des uenz E sulunc les orét
Sulunc les tempestez
Si cume
Helpri dit
Par ueir en sun escrit
Mais qui ben entendrat E sutilement i uerrad Ço que ai cuntét
Sulunc diuinitét
Le purrat afermer E par ueir demustrer E c  est allegorie
Ne larrai nel uus die
Li multuns signefie
Le filz sainte
Marie
Char si cume cele beste
Ad lungs corns en la teste
Granz e recercelez
Que multun apelez
En marz fut posét
Qui primes fud truuét
Eissifaiterement
Senz nul redutement
Deus quant le mund criat
Forment se purpensat E iço entendum
Par le chef del multun
Char en chef est ualur
Dunet force e uigur
Ne ia n  ert ben sanez
Chi la ad enfermetez E altre entente i ad
Li multuns un uerm ad
Qui les corns li maniüe
Quant del hurter se argüe
Pur çol nument diuin
ueruecem en latin E cil uerms signefie
Ne larrai que nel die
Saint
Espiriz que il aueit
Par quei il puruëeit
Tutes les crëatures
De diuerses figures E li corns signefient
Sulunc ço que alquant dïent
Qui sunt recercelez
Lungs granz par pleiz furmez
Signefient itant
Quë arere e auant
Nostre
Sire esgardat
Ainz que le mund furmat E arere e auant
Cum li corn uunt tortant E en l  esgardement
Senz nul redutement
Tut uit quanc que il freit E cum l  en auendreit
De icest
Macrobe dit
Par ueir en sun escrit E si li posat num
Mundum archetipum E les furmes que il uit
Senz nul cuntredit
Idees apelat
Cest num lur enposat E ço que li multuns
En iceles saisuns
Se gist en ueritét
Sur le destre costét
Signifie itant
Seiét i entendant
Deus fud morz uint en terre
Pur noz anmes cunquerre
Sulunc sa humanitét
Nent sulunc deïtét E ço est le achaisun
Pur quei cest signe ad num
Par ueir e senz dutance
Aiez en remembrance
De
Tauro allegorice E li tors signefie
En ceste mortel uie
Forement laburereit
Aprof ço que il faiseit
Pur noz anmes cunquerre
Cum li boes fait en terre E saceiz que li pez
Qui en dous est furchez
Dous poples signefie
Ne larrai nel uus die
Paiens iudeue gent
Dum prendreit uengement
Char en le une partie
Del péd que que fols die
Un y griu entendum
Par mult grant raisun
En le altrë un o
Asemblez y e o
Si en auereiz un ÿo
Ce est interiectïo
uictorie signefie
Que
Deus li filz
Marie
Out de iudeue gent E de paiene gent E pur cest  achaisun
Issi cest signe ad num
Aiez en remembrance Ço est signefiance
De
Geminis allegorice tertio E li frere en uertét
Dum ie uus ai cuntét
Sulunc l  entendement
De la paiene gent
Que
Geminos numum
En latine raisun
Ceo est allegorie
Del filz sainte
Marie
Que nostre frere esteit E murir ne poait
En sa simple nature
Prist humaene figure E uolt pur nus murir
Pur noz anemes guarir
De paines enfernals
Des enemis mortals E par sa deïtéd
Nus ad enluminét
Issifaiterement
Cum li solail suuent
En la lune lüur
Dunet e resplendur E ceo que uus uëez
Quant la lune esguardez
Quë en li n  at lüur
Ne nule resplendur
Ne mais quë en l  urét
Un sul petitét
Sacez ceo signefie
Iceste mortel uie
Cume la gent uunt pechant E de
Deu esluignant
Mais quant il se repentent E uers
Deu se dementent
De ceo que il n  unt lumere
De lur lampes plenere
Deu resprent si chascune
Cume li solailz la lune E par ceste raisun
Issi cest singne ad nun
De
Cancro allegorice quarto
Cancer signefie
Ne lerai nel uus die
Que ne pot dreit aler
Par terre ne par mer E quant
Deus uiint en terre
Pur noz anemes cunquere
Mult së alat muzant
Ne osout uenir auant
Si cremeit forement
Paens e iudeue gent
Qu  il deuaient occire E faire le martire E ceo lisant trouum
Enz en le
Passïun
Que nostre
Crëaturs
Out mult granz poürs
Sulum le humanitéd
Nent sulum deïtéd E pur cest  achaisun
Issi cest signe ad nun
De
Leone E uëez del leün
Significatïun
Fort est el piz deuant
Ardiz e cumbatant
Feble ad le trait derere Cüe de grant manere
Ceo est dit par figure
Deus est fort par nature
Fort sulum deïtéd
Feble en humanitéd
La cüe signefie
Que il ad de grant baillie
Que
Deus prendrat iustise
De icés ki funt seruise A dïable suuent
Sulum m  entendement E cest  entencïun
Auum nus del leün
De sa cüe en uertéd
Si cum est espruuéd
Fait un cerne par tere
Quant uolt praie conquere
Si laisset la baee
Que ceo seit la entree
As bestes que il desire
Dunt uolt faire sa prise E tel est sa nature
Que ia n  iert beste nule
Qui puisset trespasser
Sun merc në ultre aler
Par le cern  entendum
Paraïs par raisun
En la breche est l  entree
Que nus est aprestee
Si nus le ben faisum E le mal guerpissum E la cüe est iustise
Que desur nus est mise E ceo que li leüns
Tremblet quant le ueüns
Signified itant
Saiez hi entendant
Que
Deus pur nus tremblat
Forment se humilïat
Quant od sa deïtéd
uolt prendre humanitéd
Quare catuli leonis sunt tribus diebus et tribus noctibus quasi mortui
Or fait l  um questïun
Des caëls al leün
Quë iceo signefie
Que .iii. iurz sunt senz uie
Enz el cummencement
De lur foünement E puis uenent a uie
Par le leün ki crie E ceo est grant signefiance
Aiez en remembrance
Deus fud mort en terre .
Iii. iurz pur nus conquere
Sulunc sa humanitéd
Nent sulum deïtéd
Par le cri del leün
La uertud
Deu pernun
Par quai resuscitad E enfern despuillad
Aiez en remembrance
Cest est signifiance
De
uirgine allegorice
uirgo signefie
Le filz sainte
Marie
Caste fud mult forment
Ceo trouum ueriement
Unc nen out uoluntéd
Ne mais de seruir Dé
Et
Libra en uertéd
Ben signefied Dé
Que nus peise apelum
En franceise raisun
Ceo est un estrument
Ki part mult üelment E
Deus ki est uassals
Partirat bons e mals
Si dreiturelement
Cum fait cel estrument E ceo que en sa seisun
Est equinoctïun E ceo est que nuit e iur
Sunt de üele lungur
Signefied itant
Saiez i entendant
Que aprés le iugement
Senz nul redutement
Paraïs ert senz fin E enfern hüelin
De
Scorpione allegorice octo E uëez par raisun
Deus est escorpïun
Ceo est beste puignante
Hardi  e combatante
Escorpïuns esteit
Quant
Iudeus repernait
Sulunc l  entendement
De cele fole gent
De
Sagittario nono E ceo dit nostre armaries
Que
Deus fist
Sagitaries
Kar humaine figure
Ad tresque a la ceinture
Cheual est de derere
Un arc tent arere
Or uëez par maisterie
Quë iceo signefie
Deus out humain carpent
Entre iudeue gent
Cheual signefiad
Quant il de ous se uengad
Ferit les asprement
Car par le fundement
Lur fait le sanc issir E ceo fait le ferir
Pur ceo quë il traïrent E forment le forfirent E pur ceo n  unt nul rei
Que il traïrent lur rai
Ki les aueit furmét
Sulunc humanitét L  arc qu  il tent en sa main
Iceo n  est pas en uain
Il signefie tant
Seiez i entendant
Quant fud en croiz pendud
Par mi le cors ferud
Seinz
Espiriz s  en alad
Pur icels qu  il amad
Ki en enfern esteient
Sun sucurs atendaient
Cume l  arc getant
Met la sëete auant E ceste entencïun
Nus fait l  arc par raisun
Kar la sëete uait
Par mi que la cruiz fait
De
Capricorno decimo E de
Capricornum uëez ore par raisun
Deus granz choses seignent
Cil qui cest signe peignent
Chef de cheuere deuant Cüe de serpent grant E en mi un nud peinent
Pur quei deuise seignent
Or uëez par maistrie
Quë iceo signefie
Cheuere est un  itel beste
Qui munted alt pur pestre
Aiez en remembrance
Ceo est grand signifïance
Quant
Deus fud mort en terre
Sun seigne alad requere
Dunt il anceis turnat
Quant pur nus se encarnad
Si cum li solails fait
Quant il sun curs ad fait
La cüe del serpent
Signefïe turment
Que nostre
Crëaturs
Metrat sur pecheürs E li nuz est pechiez
Dunt il sunt enlacez
Que ia part nen auerunt
Od
Deu ne se serrunt E pur cest  achaisun
Issi cest signe ad nun
De
Aquario E puis qu  il uiint la sus
Fu il
Aquariüs
Qu
Eque nus appellum
En franceise raisun
Est allegorie
Car le eue signefie
Saint
Espirit ceo uus dit
Dunt ses sainz rëemplit E icil sunt ewus
Ben le di as plusurs
Que demeinent la uie
Del fiz sainte
Marie E uëez del peissun
Significatïun
Si cum l  eue desire
Enpur ceo le uoil dire
Si nostre
Crëatur
uolt que tut pecheür
De lur faiz se repentent E uers lui se dementent E il les sucurat
Tant tost cum ceo orat E ceo truuum escrit
Es liueres que l  um lit E pur cest  achaisun
Furent trouéd li nun E de celes cuntrees
Sunt issi appellees
Aiez en remembrance
Ceo est signifiance
Nuls hom ne se merueilt
Ne pur ceo ne se esueilt
Que
Iesu signefie
En ceste mortel uie
Itantes crëatures
De diuerses mesures
Ne larai nel uus die
Asez plus signefie
Quë hom ne set cunter
Ne dire ne penser
Ne par ses crëatures
Ne diuerses figures
Mais quid alquant dirrunt
Ki point ne me entenderunt
Que en uain me trauaillai
Quant des signes traitai
Mais tel me pot blasmer
Nel sauerait amender E quid que tel l  orad
Que pur fol le tendrat
Or en ai assez dit E mun talent descrit
Quid que en ai bien parléd
Od le aïe de Dé
Ne uoil ore plus traiter
Altre uoil cumencer
De l  an kil truuat e ki le cummençat
Ans est remouement
Sulunc alquante gent
Di le uus en uertéd
Si cum ie l  ai truuéd
Kar chascun an buriunent
Arbres e lur fruit dunent E altres crëatures
Tut sulum lur natures
Mais sulun altre gent
Est dit tut altrement
Kar quant il ad alees
Trestutes les cuntrees
Que de la sus numai
Quant des signes traitai
Dunc ad sun curs aléd E tut auirunéd
Tut issi cum l  anels E cume les cercels E pur ceste raisun
Quë il uait enuirun
Cest nun li emposerent E annum le appellerent E sacez uncore plus
Que li bers
Romulus
Primes le contruuad E cest nun li dunad
Quant il out la baillie
De tute
Romanie E achaisun i ad
Pur quei il le truuad
Iceo fud pur sa rente
Nent pur altrë entente
Quë il aueir uolait
De cels que il mainteneit A termë e a ure E senz tute demure E ore uëez brefment
Cum ceo fud e cument
Il contruuad l  an primes
Par chascune des primes
Que il en la lune uit
Si cum saint
Bede le dit
Par ueir en sun escrit
Dis fiees le uit
Cum creïst e desfit E pur les obscurtez
Dunt li cels fud troblez
Unc plus ne la truuad
Nuuele ne cuntad E tanz iurz i truuad
Dunt il .x. mais furmad E cumfaiterement
Ceo uëez or breuement
Marz out .xxx. e un iur E aueril en sun turn E en mai ueirement E septembre ensement
As altres qu  il truuad .
Xxx. iurz enposad E .ccc. .iiii. iurs
Itant ad en lur curs
Mais poi iurz i aueit A l  an qu  estre deuerait
Kar enz el tens d  estéd
Aueient tempestéd E en uer ueirement
Senz nul redutement
Ensement en yuern
Auereint tens de uer E cest ordeinement
Menerent lungement
Desque la quë uns dux
Pur le mort
Romulus
Out
Rumë en baillie E tute
Romanie
Iceo fud
Numïus
Que hom dit
Pompilïus
Suuent se purpensad
De l  an cum il alat
Cinquante iurz i mist
De sa part e si en fist
Deus mais l  un fu geneuer E li altres feuerier E ourent en lur curs
Chascun .xx. .uiii. iurs
Mais poi iurs i aueit
Ahoiter les deueit E pur ceo prist li reis .
ui. des iurz des .ui. mais
As sons les aiustad A chascun trais dunad
Puis ceo un iur truuad
Que il en geneuer posad
Qui ore uolt esguarder
Quant iurz l  om pot truuer
Des .x. mais
Romuli
Des deus
Pompilii
Treis cenz cinquante iurs E .u. en lur curs
Itant i truuerad
Ki ben les cunterat
Aprof cés out la terre
Uns reis qui fud de guere Cäïus
Iulïus
Cesar qui en fud dux E tint
Rume desur tuz
Hume fud de grant parage E de mult grant uasalage
Sages fud a desmessure
En barnage out sa cure
Suuent se purpensad
Cument li ans alat
Bien uit en sun curage
Cum hom qui estait sage
Que li soleils en tant
De tens n  ad tant ne quant
Sun curs ne pot faire
Mult li fud a cuntraire
Dis iurs en l  an posad
Que
Romulus truuad
De ces iurs .ui. rendi
As sis mais
Romuli
Quë aueit descreüz
Li bons rais
Numïus
Des altres deus dunat A genuer enposat
En aüst un sul iur
En decembre altre iur
Eissi les ordinerent
Li rei ki les truuerent
Or uëez par brez moz
Quant iurz out entre tuz
Treis .c. .lx. iurs E .u. ad en lur curs
Sis hures plus i mist
Li reis ki l  an parfist
Gaïus
Iulïus
Cesar qui ert rais e dux
Dunt nus dirum breuement
Si
Deu le
Rai le nus consent
Aprof ceste raisun
Pur quai nus lé gardum
Mais ore musterum brefment
Ici le drait cummencement
De l  an que nus tenum U garder le deuum
Sulum la ueritéd
Si cum io l  ai truuéd
En un liuere deuin
Ki ad a nun
Genesin
Ci recunted la sume
Quant que
Deus fist pur hume
Cel e terre criad
Li
Reis ki nus furmad
Terre ert idunques ueine
De tut en tut baraine
Mais li
Reis cumandat
Que terre fruit dunat E mist dedenz humurs E en traist herbes e flurs E altres crëatures
Qu  il fist des altres figures
En cel tens se amurerent
As males se aiusterent
Sacez ceo est la sume
Dit l  ai a chascun hume
En marz deit cumencer L  an tut tens e laisser
Sulunc cele raisun
Quë el liure truuum
Kar as duzze kalendes
De aueril ben l  entendes
Li nostre
Crëaturs
Furmad les primers iurs U li solail tuz iurs
Cumencerat sun curs
Mais tut tens en geneuer
Femes l  an cumencer
Pur ceo que li
Romain
Le firent primerain
Ne uolum pas desfaire
Ceo que firent li maire
Mais de ceste raisun
Ne ferai plus sermun
Kar ore uoil cumencer
Altre dunt uoil traiter
Le bisexte est furméd
De l  an dunt ai parléd E sacez a estrus
En l  an ad itant iurs
Treis .c. .lx. iurs
Sis hures e .u. iurs E uëez par raisun
Cum nus les i truuum
Sacez que li solails
Itant ad chascun mais
Dis hures .xxx. iurs
Demi hure en sun curs
Sis uolez assembler E pur duzze cunter
Les iurs que entresunt
Par quei li an estunt
Treis .c. i truuerez
Seissante demaneis E qui cunte les hures
Quë apelum demures .C. en i truuerat E .xx. quis cunterat E qui en uoldrat iurs faire E ensemblë atraire
Ben sacez en uerté
Si cum est espruué .
Xx. e .iiii. hures sunt
Par quei li iur estunt E qui tant i metrat .u. iurz i truuerat
Se uolez ensement
Faire le assemblement
Des mies hurades
Qui sunt petiz ades .
ui. en i truuerez
Ia plus n  en i uerez .
Xii. demies hures
Ceo ne sunt que .ui. hures
Eissifaiterement
Par cest assemblement
Serat li anz finiz E de tut aëmpliz
Ceo dit
Bede e
Gerland E
Turkil le uaillant E ore uëez reisun
Par quel entencïun
Les .ui. hures i sunt E quë eles i funt
Par .iiii. feiees .ui. hures
Ceo sunt .xx. e .iiii. hures
Dunt nus faimes un iur
Par ueir e senz poür
Al quart an par raisun
Que nus bisexte apelum E pur quei al quart an
Plus qu  el terz an
Ceo dirum par raisun
Sulum m  entencïun
Que lores sunt alees
Les hures e passees
Dunt nus le iur furmum
Que bisexte appellum
Et ore mustrum reisun
Pur quei bisexte ad nun
Pur ceo que el kalender E el meis de feuerer
Par deus faiees est cuntéd U sis est enbreuéd E pur cest  achaisun
Deus feiez sis l  apellum
Or demustrum reisun
Pur quei nus le gardum
Pur ceo quë en uertéd
Si cum l  ai acuntéd E cum
Elperi dit
Par ueir en sun escrit
Se itant ne feisum
Que nus nel cuntissum
uendreit en trais .c. anz E seissante .iii. anz
Si grant e si plener
Si mortel encumbrer
Quant deuerum guarder E le iur celebrer de la
Resurrectiun
Dunc uendrat par raisun
Icel iur a guarder
Que
Deus nus uint saluer
Mais or ueüm raisun
Pur quei nus le guardum
Plus el mais de feuerer
Quë el mais de ienuer
Pur ceo que est plus petit
Si cum
Gerland le dit
Enz el nofme capitele
Qu  il ad fait de sun liure E demustre raisun
Cum nus sauer poüm
Quant bisexte serad E quanz ans il i ad
Eissifaiterement
Senz nul deceiuement
Se nus les ans pernum
De l 
Incarnacïun
Que
Deus uolt prendre en terre
Pur noz anmes cunquere E nus les departum
Par quatre par raisun
Se nul n  en i remaint
Qu  il se sait ataint
En cel an ki uendrad
Le bisexte serad
Si i remaint un an
Sacez quë en l  altre an
Qui aprof cel uendrat
Le bisexte serad
Tanz anz cum i auerad E cum i remaindrad
Altretanz anz auerums
Ainz que bisexte aiums
Et or mustrum des iurs
Des anz ki funt lur curs
El primer iur qu  il ueint
Le diameine tent E l  altre ceo uus di
ueint il le uendresdi
Le terz al mecresdi E le quart al luesdi
Le quint al samadi E le siste al iuesdi E le setime quant ueint
Enz el marsdi aueint D  iloc ueent a cel iur U cumençat sun tur
Tut tens si auendrad
Ne ia fin ne prendrat
Deuant ceo qu  il uendrad
Al iur qu  il cumençat E si deuez saueir E ben creire pur ueir
Que .xxx. iurz cuntum
En cele luneisun
Qu  en feuerer aueent
Quant le bisexte atent
Par un iur que i metum
Kar plus nus ne solum E s  il ueent al luesdi
Sacez que le marsdi
Iloc serad cuntéd
Al demain e guardéd E s  il uent al marsdi
Iloc le mecresdi
Si il uent al mecresdi
Iloc ert le iuesdi E s  il uent al ioesdi
Iloc le uendresdi E s  il uent al uendresdi
Iloc ert samadi S  il uent al samadi
Iloc ert icel di
Que apelum dimaine
Le iur
Iesu demeine E issi ert sum curs
Tuz tens e tuz iurs
Ne ia fin ne prendrat
Tant cum cest tens durad
Et or ueüm raisun
Quant nus guarder deuum
La feste saint
Mathiu
Dunt mulz humes sunt ciu
Qu  il ne seuent guarder
Ne quel iur celebrer
Quant li besextes uent
El iur quë aprof ueent
Sulunc l  entendement
De cest  humaine gent
Or le uus di brefment uëez i sultilement
El iur que plus prés uent
Que sa uigile tent
Hume ne deit duter
Ne iur entreposer
Entrë icel saint iur E la uigile iur
Mais iloc ert guardee
La feste e celebree
Issi cum
Turkil dit
Par ueir en sun escrit E el primer capitele
Qu  il fait del secund liure
Mais de iceste raisun
Ne ferai plus sermun N  en uoil ore plus parler
Altre uoil demustrer
Del bisexte truuer A la lune guarder
Dirai uus en brefment
Sulunc m  entendement L  altre dum ai parléd
Cil est des iurz furméd E cest est par raisuns
Furméd des luneisuns E si deuez saueir E ben creire pur ueir
Que .xxx. iurz cuntum
En cele luneisun
Qu  en feuerer auent
Quant le bisexte uent E pur ceo quë auum
Le terme par raisun
Cum nus deuum guarder
Pasches e celebrer
Si cum fud cumandét
As
Iudeus e ruuét
Que dunc sacrifiassent E lur paschas guardassent
Tant tost cum il uereient E qu  il par ueir sauereient
Que la lune en sun curs
Auereit .xiiii. iurs
Aprof cele saisun
Que est equinoctium
Et equinoctium
En franceise raisun
Ceo est que nuit e iur
Sunt de üele lungur
Si cum io dit uus ai
Quant des signes traitai
Dous en sunt en uertéd
Si cum ie l  ai truuéd
Li uns si est uernals E li altres autumnals E del uernal est dite
Ceste reule e escrite
Que nus deuum guarder
Pasches e celebrer
Par uereie raisun
En icele saisun E enpur ço cuntum .
Xxx. iurz par raisun
Enz el mais de feuerer
Que ne aium encumbrer
Que ben ne sait guardee
Pasches e truuee
Ne que ne sait dampnee
La reule que ai dunee E cel iur que metum
Plus que nus ne solium
En dreite ueritéd
Est bisexte appelléd E est aluéd
La u l  altre est poséd
Kar tut ensement uait
Cum li altres fait
De lunationibus E ceo deuez saueir E ben creire par ueir
Que .xxx. iurz cuntum E une luneisun E en l  altre en sun curs
Cuntum .xx. ix iurs
Si cum
Egyptïen E li compotistïen
Unt enquis e guardét E forment espruuéd
Que sulunc lur raisun
Chascune luneisun
Cuntent .xx. e .ix. iurs E demi en sun curs
Momenz e atometes
Que nus clamum huretes
Dunt dirum a present
Se
Deus le nus consent
Momentum est quadragesima pars unius ore  athomus quingentesima sexagesima quarta pars unius momenti E sacez par reisuns
De tutes luneisuns
Que de icel mais serunt U celes finirunt S  el cumenced en geneuer E ele finist en feuerer N  ert pas en geneuer
Ainz serad de feuerer E iceo guardereiz
Tut les altres mais
Quant nus demusteruns
Des embolismeisuns
Mais or demusterum
Cum nus alüum
Le demi iur que auum
Chascune luneisun L  une laissum passer
Nel uolum pas cunter
En l  altre luneisun
Le demi iur pernum
Ensemble les metum E un iur en furmum
Dunc ad la luneisun
Xxx iurz par raisun E cest ordeinement
Guardum nus ueirement
Que l  une ad .xxx. iurs
Le altre .xx. e .ix. iurs
Pur iceste raisun
Que nus mustrét auum
De saltu lune
Et or demusterum
Que nus salt apellum
Ceo est salt que tressaillum
Un sul iur par raisun
De cele luneisun
Que nus en iuil auum
Un iur en sustraium
Que nus salt appellum E en sa luneisun .
Xx. e .ix. iurs cuntum .
Xxx. doüst aueir
Iceo sacez par ueir
Mais nus en sustraium
Un iur par grant raisun
De ceo trai a guarand
Maister
Bede e
Gerland
Turkil e
Elperi E
Nebrot quë issi L  unt enquis e guardét E ieo ben espruuéd
Que si grant encumbrer
Nus uendrait si plener
En .cc. saissante anz E en .xx. e .u. anz
Quant deuerïum guarder
Le sun renuueler
De .xu. iurs serait
Cest mal nus en uendrait E pur ceo tressaillum
Icel iur par raisun E si uus demandez E forment enquerez
Pur quei il fud truuéd E dum il fu furméd
Bede le temperéd
uus dirad ueritéd
Pur ceo nel uoil cunter
Ainz me plaist demustrer
Par uereies raisuns
Des embolismeisuns
Embolisme est creissance
Sulunc nus habundance E sacez par ueritéd
De urettes est furméd
De momenz de atometes
Quë apellum huretes
Qui sunt es luneisuns
Si cum nus dit auums E si uus requerez
Cument il sunt furmez
Gerland le uus dirat
Ki ben espruuéd l  at
Enz el quint capitele
Qu  il ad fait de sun liuere E
Turkil el terz liuere E el nome capitele
Pur ceo nel uoil cunter
Anceis uoil demustrer
Quant il uenent quant nun E quant nus lé gardum uëez i suftilment
Dirai le brefment
Par .xix. anz uunt E lur pleners curs funt E en la luneisun .
Xxx. iurz acuntum
Quant l  embolisme uent
Pur un iur quë i uent
Plus en la luneisun
Dunt embolisme ad nun
Kar ceo est abundement
Sulunc la griue gent E li primers ki uent
El terz an nus auent
Les .iiii. nones tent
De decembre quant uent E li secund quant uent
Les .iiii. nones tent
De septembre en uertéd
Si cum est espruuéd E si il uent el sist an
Par ueir e senz engan E li terz quant il uent
En l  uitme an nus auent
Les dous nones maintent
De marz quant il auent E li quart que aprof uent
En l  unzimë an uent
Les .iiii. nones tent
De nouembre quant uent E le sist quë auum
El quinzime an guardum
El mais de aüst auent
Ses .iiii. nones tent
Le setme que que tarz
Es .iii. nones de marz
Nus uendrat senz enganz
Li dederains des anz E cest ordenement
Senz nul redutement
Tut tens nus auendrat
Tant cum cist tens durat E .xxx. iurz auerum
Tut tens el luneisun
Quant embolisme serat
Tut tens ia n  i faudrat
Mais de ceste raisun
Ne ferai or plus sermun
Kar ore uoil cumencer
Altre dunt uoil parler
De la lune que l  um ueit ainz que nuuele sait
Plusurs en unt traitéd E raisun cumencéd E or en traiterai
Sulum ceo que ieo sai
La lune en ueritéd
Si cum est espruuéd
Par .xix. anz ueit E sun plener curs fait
Quant sun curs ad furnit E de tut l  ad emplit
Par esse la charere S  en repaired arere
En tanz anz ueirement
Senz nul redutement
Irat sum curs feisant E arere e auant E de une luneisun uëez ore par reisun
Quantes hures quanz iurs
Nus truuum en sun curs
Primes dé atometes
Quë apellum huretes
XI e .uiii. i ad
Treis cenz kis cunterat E .xx. e .ix. momenz
Ceo est demure de tens E duzze hures formees E .xx. e .ix. iurnees
Itant ad par raisun
Chascune luneisun E ceo funt ces huretes
Momenz ces atometes
Quë hom la lune ueit
Ainz que nuuele seit
En nostre kalender
Ceo uus uoil nuncier
Ceo dit
Bede e
Gerlant E
Nebrot le uaillant E
Elperi le dit
Par ueir en sun escrit E ceo qu  il en dit
Senz nul cuntredit
Par ueir est espruuéd E trés ben aferméd E que plus en dirat
Sacez en uein serad
Pur ceo nel uoil cunter
Ainz me plaist a demustrer
Pur quei el pert plus alte
Une feiee que altre E pur quei ad lüur
Plus la nuit que le iur E pur quei est cuntee
Tut tens en la uespree
Or uëez par reisuns L  ordre des questïuns
Quare luna diuersis statibus appareat
La lune peert plus halte
Une feie quë altre
Sulum le uëement
De cest  humaine gent
Mais nent est ia n  ert alte
Plus une feiee que altre
Mais quant est prof de nus
Dunc apert alt sun curs E quant est esluignee
Dunc pert estre abassee uëez en par semblance
Dreite signifiance
Se ci ert uns musters
Ki alques fust pleners
De lampes alumees Üelement alt leuees E luinz e luinz posees E en ordre ordenees
Sacez qui en luin serait E quis esguarderait
Cele qui prof serait
Plus alte conceuerait L  altre qu  en lung serait
Basse li semblerait
Cum plus luin seraient
Basses li sembleraient
Sulum sun uëement E nent altrement E issi par raisun
Sulum la questïun
Del solail e de la lune E d  esteile chascune E le altre questïun uëez par raisun
Pur quei el ad lüur
Plus la nuit que le iur
Se ici ert alumét
Un castel u un rét E deiuste le réd
Fust un cirge luméd
Ia qui de luin serait
Le cirge ne uereit
Pur la grande clartéd
Quë isterait de cel réd
Mais quant il destendrait
Li cirges aparereit
Cume la lune fait
Quant li solails se trait
En icele cuntree
Qu  est occident numee
La terce questïun uëez ore par raisun
Pur quei ele est cuntee
Tuz tens en la uespree
En un liuere diuin
Que apellum
Genesin
Iloc lisant truuum
Que
Deus fist par raisun
Le solail e la lune E esteile chascune
Enpur iceo cuntum
La lune par raisun
Tut tens en la uespree E nent la matinee
Encor est questïun
Sulunc m  entencïun
Pur quei nus l  apellum
Chascune luneisun
Prime que üele seit
Qu  ele maint iur estait
Sulunc le uëement
De cest  humaine gent E est dite la raisun E la solucïun
Et or mustrum raisun
De fol  entencïun
Qu  alquant uolent iurer
Del son renuueler
Ceo dïent senz dutance
Aiez i remembrance
Que quant est enuersee
Dunc ert pluie aprestee
En cele luneisun
Par lur entencïun E s  ele est en esclem
Sacez ceo pruuet l  em
Qu  en icele luneisun
Auerum bele saisun
Mais sacez par uertéd
Que ceo est grant faltéd E primes fud truuee
De alcun hume desuee E uëez par raisun
Si ceo n  est dreit sermun
Deus fist solail e lune E esteile chascune
Sacez pur tute gent
Senz nul redutement
Dunc di ieo pur uertéd
Que cele tempestéd
Quë ele signefie
En ceste mortel uie
Sulunc le uëement
De cest  humaine gent
uendreit tut üelement
Pur ueir a tute gent
Mais ceo est beffe pruuee
Kar en ceste cuntree
Auum nus bel oréd
Quant il fait tempestéd
En altre regïun
Senz nule duteisun E nis
Bede le dit
Par ueir en sun escrit
Que ceo est grant folie
Quë hom unkes le die
Mais ceo deuez saueir E ben creire par ueir
Cele part enlumine
Li soleils quant decline E uëez par raisun
Quant prime le cuntum
Pur quei ele n  ad lüur
Ne mais que un poi en l  ur
Plate est cum escüele
Runde cume rüele
Dunc l  ateint la lüur
Tant sulement en l  ur E ceo poëz uedeir
Sil uolez saueir
Pernez un mirreür
Esguardez lë en l  ur
La furme que i uerez
Torte le conceuerez
Sil uolez esluigner
Dreit deuant uus drecer
uerez la figure
De cele crëature
Qui de deuant serad
Tele cum il la uerat
Cum plus le drecerez
Melz e melz la uerez
Pur ceo l  ai issi dit
Par semblance descrit
Kar si ad sa lüur
La lune e resplendur
Quant ele receit lumere
De tutes parz plenere E ele s  est esluignee
Dreit al soleil drecee
Ceo dit
Pitagoras
Que sage fu des arz
Que ia nen ert plenere
De tute sa lumere S  el nen ad .xu. iurs
Tuz iurs enz en sun curs
Et ore uëez raisun
Que eclipsium apellum
Ceo est deuisement
Sulum romaine gent
De lumere en uertéd
Si cum est espruuéd
Ceo dit
Plinïus
Ki ert bons philosophus
Iceo sacez en fin
Iceo est eclipsin
Del solail quant la lune
Nus fait si grant rancune
Que ele est tant alee
Qu  ele ad acuueitee
Tute terre üelement
Eissifaiterement
Que li solails li uent
Dreit desus dunc retent
Sa clartéd sa lüur
Fait nus grant tenebrur E ceo est eclipsin
Si cum dïent diuin E ceo est a guarder
En sun renuueler
Si cum dit
Plinïus
Que numai la desus E
Macrobe le dit
Par ueir en sun escrit
Quë el renouement
Est cest asemblement
Que apellum coïtum
En latine raisun
Et or mustrum raisun
De fol  entencïun
Que
Iudeu uunt disant
Qui tant sunt mescrëant
Que quant li
Crëaturs
Murut pur pecheürs
Ceo dïent li mastin
Que dunc fud eclipsin
Taisent s  en li glutun
Nen unt nent de raisun
Kar dunc out en sun curs
La lune .xu. iurs Në huem ne deit duter S  il ne uolt forsener E ceo est ueirs ueirement
Senz nul deceiuement
Li soleils e la lune E esteile chascune
En cel tens se obscurerent
Unc lüur ne dunerent E depecerent peres
De diuerses maneres E la terre tremblat
Quant li
Spiriz s  en alat E ceo lisant truuum
Enz en la
Passïun
Grant fud la signifiance
Aiez en remembrance
Et or mustrum la fin
De lunal eclipsin
Quant il uent e quant nun E quant nus le guardum
Il ueent quant est plenere
De tute sa lumere
Quant ele ad .xu. iurs E nent plus en sun curs
Si cum
Plinïus dit
Par ueir en sun escrit
Quant ele est tant alee
Que la terre est posee
De deuant sa lüur
Dunc depert sa colur
De tut est obscuree
Nent n  est enluminee N  i poet tucher raiede A icele feiede
Del solail en uertéd
Si cum est espruuéd
Ceo est uertéd pruuee
Ia nen ert enluminee
Si par le solail nun
Si cum dit par raisun
Li bers saint Aüstin
En un liure deuin
Qui est esposicïun
Del
Salter par raisun
Del solail ad lüur
La lune e resplendur
Ceo est descriuement
Qui est al firmament
Eissi est en nature
Cum est ceste figure E tut ai posét
Le melz dunt ai parlét
Ceo est li cels de defors
Qui trestut ad enclos
Les signes enuirun
Posét par grant raisun
Par .xii. deuisét
Si cum io ai acuntét E es altres reiuns
Sunt enposét les nuns
Des esteiles reials
Que apellum principals
Quë en latin numuns
Planetes par raisuns
La terre dedenz pent L  airs tut entur s  estent
Si cum truuum lisant
En
Ouide le grant
Enz es diuisemenz
Qu  il fait des elemenz
Des esteiles reials
Que apellum iurnals
Del solail de la lune
Eclipsin de chascune
Ici ai aluéd
Si cum est espruuéd
Mais de ceste reisun
Ne ferai plus sermun
Assez en ai cuntéd
Od l  aïe de Dé
Ne uoil ore plus traiter
Altre m  estot cumencer
Es iurs de l  an pernum
Ces regulers que auum
Or le uus di brefment uëez i suftilment
Se uus pernez les iurs
Que l  an tent en sun curs
Nen alez pas dutant
Tant cum dis la deuant .
Ccc. saissante iurs E .u. ad en lur curs E ces iurz que ai numez
Par .xxx. deuisez .u. en i remaindrunt
Qui regulers serrunt
De marz en ueritéd
Si cum est espruuéd
Mais de ces altres mais
Altrement truuereiz
Les regulers qui uunt
De tuz quant quë il sunt
Eissifaiterement
Senz nul deceiuement
Marz ad .xxx. i iur .u. reules en sun tur
Ensemble les metez .
Xxx. e .ui. i auez E qui les partirat
Par .uii. un remaindrat
Les regulers auereiz
De aueril le secunt mais
Tut tens les iurs pernuns
Les regulers que auums
Del mais qui est passét
Par .uii. ert deuisét
Le remanant qu  auum
Pur regulers tenum
Del mais qu  est a uenir
Si uus deuez guarnir
Si nent i remaindrat .
uii. regulers auerat
Le mais ki prof uendrat
Ne ia ne passerat
Cest numbre qu  ai dit
Issi cum
Gerland dit E or uëez brefment
Senz nul redutement
Quantes regulers unt
Li meis qui en l  an sunt
Marz ad .u. e nouembre
Seet septembre e decembre
Aprilis iulius
Un en unt e nent plus
Maius ianuarius .
Iii. unt .ui. februarius
Iunius .ui. en ad E uitouere .ii. ad E aüst .iiii. en ad
Ia plus nen i auerad
Tut issi par nature
Cum uëez sa figure
Les mais i ai posét
Les iurz dunt ai parlét
Ceo les regulers sunt
Que aprof les mais uunt
Eissi deuez saueir E bien creire pur ueir
Qu  esmouent chascun mais E nepurquant li reis
Qui primes les truuat
En marz les cumençat
Regulares ad feriam inueniendam
Marcius .u.
Dies .xxxi.
Aprilis . i .
Dies .xxx.
Maius . iii
Dies .xxxi.
Iunius . ui .
Dies .xxx.
Iulius .i.
Dies .xxxi.
Augustus . iiii .
Dies .xxxi.
September . uii .
Dies .xxx.
October .ii.
Dies .xxxi.
Nouember . u .
Dies .xxx.
December . uii .
Dies .xxxi.
Ianuarius .iü.
Dies .xxxi.
Februarius . ui .
Dies .xxuiii.
Mais ore mustrum raisun
Des concurenz que auum
Dunt uenent e cument
Qui en est cumencement
Des iurs de l  an pernum
Les concurenz que auum
Eissifaiterement
Senz nul redutement
Les iurs que nus truuums
En l  an par .uii. partums
Et un sul quë auum
Tut sul senz cumpaignun
Concurent l  apellum
En latine raisun
En franceis est itant
Ceo est ensemble curant E cist ad uertu grant
Testimonie
Gerlant
Les iurs nus fait müer
Chascun an tresturner E or uëez cument
Senz nul deceiuement
Marz est li primers mais
Que
Romulus li reis
Primerement truuat
Quant il l  an cumenzat
Or feignez par raisun
Que nus l  an cumenzum
En cel iur qu  apellun
Diemaine par nun
En l  an que aprof uendrat
Al luesdi enterat
El terz an al marsdi
El quart al mecresdi
El quint an ceo uus di
ueent il al uendresdi
Mais un iur ai passét
Que ieo n  ai pas numéd
Pur un iur que metum
El quart an par raisun
Plus que nus ne solum
Que bisexte apellum
Si cum ieo dit uus ai
Quant ieo de li traitai E sacez per uertéd
Si cum est espruuéd
Ces concurenz qui i sunt
Par .xx. e .uiii. anz uunt
Li primer an n  out nule
Mais li secunz out une E uëez sultilment
Pur quei n  out concurrent
Kar eles sunt contruuees
Des iurs de l  an furmees
Si cum ieo dis brefment
Enz el cumencement E pur ceo nen out nule
Mais li secunz out une
De iceo trai a guarant
Le uaillant clerc
Gerlant
Qu  il enz en sum liure E enz el terz capitele
En demustret raisun
De fol  entencïun
Quë alquant clerc truuerent
Le bisexte e guarderent
Od une concurrent
Issifaiterement E encore ueirement
Reprent il altre gent
Quë el quart an poserent
Le bisexte e dunerent
Od lui .u. concurenz
Cum uëez ci dedenz
Ne deuum pas saillir
De ceo uus uoil guarnir
Deuant ceo par raisun
Que le bisexte auun
Pur ceo di ueirement
Si cum est pruuement
Quë il en ad raisun E bon  entencïun E or uëez brefment
Tut lur ordenement
Cum eles sunt posees E par an ordenees
Eissi sunt par nature
Cum mustret sa figure E le cummencement
Iloc est ueirement U ieo ai la croiz mise
Od le bisexte asise
Eissi deuez saueir E ben creire par ueir
Que desque a .uii. uendrunt
Al plus que eles auerunt E uëez sultilment
Qu  els ualent e cument
Se uus ces concurenz
As regulers tut tens
Iungnez dunt ieo traitai
Ci deuant e numai
De an en an cum eles sunt E cum eles lur curs funt
Ben sauerez senz engan
De tuz les meis de l  an
Par quels iurz enterunt E quant il auendrunt E uëez sultilment
Or sunt dui concurent
Marz ad .u. regulers
De ceo saiez ben clers
Se ensemble les iustez .
uii. en i truuerez
Enpur ceo le uus di
Marz entre a samadi
Ensement errereiz
De tuz ces altres mais
Mais ceo deuez guarder
Ne deuez nent passer
Ultre .uii. en uertéd
Si cum est espruuéd
Si le numbre creist tant
Que .uii. alt trespassant .
uii. en deuez geter
Le remanant guarder
Tant cum i remaindrat
En tant iurz enterat
Li mais dunt uus querez
Si que ia n  i faldrez E si uus di brefment
Que lur cumencement
Est es .xii. kalendes
De marz que ben l  entendes
Iloc deiuent müer
Tuz tens renuueler
Asez en ai or dit E sultilment descrit N  en uoil ore plus traiter
Altre uoil cumencer
Sacez en ueritéd
Si cum est espruuéd
Cez regulers que auum
Des iurs de l  an pernum
Eissifaiterement
Senz nul deceiuement
Les iurs de l  an partum
Par .xxx. par raisun
Del remanant auum
Cinc iurz quë apelum
Regulers en uertéd
Si cum est espruuéd E septembre cel mais
Cestes ad seo saceis
Pur ceo que
Egyptïen
Ki compotistïen
Bons furent les truuerent E iloc les poserent E or uëez raisun
Cume les altres truuum
Que li altre meis unt
Quë aprof icel sunt
La lune en uertéd
Si cum est espruuéd
Chascune luneisun
Itant ad par raisun L  une .xx. ix iurs
Le altre .xxx. en sun curs
Pur cel di par raisun
Guardez la luneisun
Que septembre tendrat
Les regulers que il ad
Ensemble les iustez .
Xxxu. en auerez
Si les .xxx. en ostez E les .u. retenez
Le reguler auereiz
De octoure icel mais
Li altrë ensement
Unt cest ordeinement
Sulum ceo par raisuns
Que il unt les luneisuns E or uëez brefment
Tut lur ordeinement
Eissi sunt par nature
Cum uëez sa figure Lé mais i ai posét
De deuant en uertét
Des regulers que auums
Des .xii. luneisuns
Et or uëez raisun
Des epactes que auum
Sulum gregesse gent
Ceo est adoisement
Chascun an les creisum
Par .xi. par raisun
Mais si il uait ultre .xxx.
De iceo aëz entente
Xxx en deuez geter
Le remanant guarder
De iceo uus uoil guarnir
Ceo est l  epacte a tenir
En l  an que aprof uendrat
Ia ceo ne uus faldrat E sacez par raisun
Que de l  an les pernum
El soleil en uertéd
Si cum est espruuéd E sil di as plusurs
Que il sacent ben sun curs E sacez senz engan
La lune rat sun an .
Ccc. cinquante iurs E .iiii. ad en sum curs
Eissi cum
Gerland dit
Par ueir en sun escrit
Dedenz le quint capitele
Qu  il fait de sun liuere
Ceo sunt les enters iurs
Quë ele ad en sun curs
Mais il i ad huretes
Momenz e athometes
Dunt faimes par raisuns
Les embolismeisuns
Eissi cum
Gerlant dit
En cel meme escrit D  icest ne traiterai
Kar nul mester nen ai
Gerland en ad ditét E asez esclariét
Des epactes truuer E cum les deuum guarder
Unze iurz ad en l  an
Del solail senz engan
Plus quë en l  an nen ad
Que la lune furmat E ces iurz apeluns
Epactes par raisuns
Par .xix. anz uunt E lur pleners curs funt
Li primers ans n  out nule
Si cum dit sa figure E ben le uus dirai
Pur quei nulla i ai
Enz el chef alüee
Enz en la croiz est posee
Dedenz sunt par raisuns
Les embolismeissuns E le salt senz engan
Enz el dederain an
Que seit salt ceo ai dit
La desus e descrit
Enpur ceo le uus di
Que ben saiez guarni
Que nus guarder deuuns
Les embolismeisuns
Eissi est en nature
Cum mustret sa figure
Et uëez or brefment
De mun entendement
Li primers an n  out nule
Epactë en nature
Kar cument li uendrait
Le epacte qu  il auerait
Cum eles senz engan
uenent del primer an E icest  est dunee
Al secund e posee
Eissi est ueirement
Cum est del concurent
Li primers ans n  out nule
Li secunz out une E ceo est ensement
En cest ordeinement
Que epactes apellum
En latine raisun E or uus uoil mustrer
Cument deuez uuerer
Les epactes pernez
As regulers iustez
Dunt ci deuant traitai
Que lunals apellai
De an en an cum eles uunt E cum eus lur curs funt E par iceo sauerez
Si que ia n  i faldrez
Quanz iurz la lune auerat
Quant le meis enterat
Itant iurs auerat
Cum li numbres tendrat
Mais s  il uait ultre .xxx.
Ieter deuez les .xxx. E ceo que remaindrat
Si nus demusterat
Quanz iurz la lune auerat
Quant le meis enterat
Pur ceo li ruis ieter
Le remanant guarder
Que la lune en sum curs N  at plus que .xxx. iurs
Mais ceo deuez saueir E ben creire pur ueir
Qu  il auent par .iii. anz
De ices dis e nof anz
Quë eles lur curs funt
Si cum dis la amunt
Que nus pas ne l  auum
Issi cum nus solium E les anz uus dirai
Issi cum ieo sai
En l  uitme en l  unzime an E el dis e nofme an
De iceo trai a guarant E
Turchil e
Gerlant
Qui ben l  unt espruuéd
Que issi est en uertéd
Et sacez par raisun
Ces epactes que auum
Que lur cumencement E que lur müement
En septembre en serat
Tut tens ia n  i faldrat E tut tens uunt curant
Des que a marz de deuant
Les lunals regulers
De ceo saiez ben clers
Puis funt asemblement
Des que al cumencement U els pristrent lur curs
Issi curent tuz iurs
Tant cum cist tens durat
Ia ceo ne uus faldrat
Mais de iceste raisun
Ne ferai plus sermun N  en uoil ore plus traiter
Altre uoil cumencer C  est equinoctïun
En franceise raisun
Que la nuit e le iur
Sunt de üele lungur
Dous en sunt en uertéd
Si cum est espruuéd
Li uns d  eus est uernals
Li altres autumnals
Li uernals quant uent
El mais de marz auent E es .xii. kalendes
De aueril que ben l  entendes L  autumnal par raisun
En septembre le auum E es .xii. kalendes
De octobre que ben l  entendes E sacez par uertéd
Iloc sunt aluéd
Issi cum
Bede dit
Par ueir en sun escrit
El trentisme capitele
Que fait del secunt liuere E dé solsticïuns
Iloc musterat raisuns
Li uns est estiuals
Li altres yuernals E l  estiual guardun
En iuig par raisun L  iuernals en uertéd
En decembre est poséd
Or uëez par raisun
Que sait solsticïun
Ceo est li soleils se estait
Qu  il unques ne uait
Ainz est dit par figure E par diuine cure
Quant alt ne pot aler
Ne plus bas aualer
Qu  en
Capricornum
Dunc est solsticïum
De
Ieiuniis
Et or mustrum raisun
Quant nus guarder deuum
Ices ieiuneisuns
Que nus en l  an tenums
Qu  els funt deuisement
Sulunc m  entendement
Or uëez par raisun
Que melz fait e qui nun .
Xii. euesches ruuerent
Quë a
Magunce alerent
Iuner a l  empirie
Qui estait al concilie
En icele semaine
Que ert de marz primeraine
Le altre tut tens guardassent
En iuin e celebrassent
En icele semaine
Aprés le primeraine E la terce en septembre
En le quart en decembre
Mais qui si le ferat
Suuent ieiunerat
Ainz
Quareme en uertéd
Si cum est espruuéd
Mais qui ben le ferad
Les apostles siuerad E saint
Gregorïum E saint
Ieronimum
Qui primes les guarderent E le lai en truuerent
La primere truuerent
En
Quaresme e ruuerent
Quë ele fust guardee E tuz tens celebree
En
Pentecoste asistrent
La secunde si distrent
Que iloc fust celebree E tut tens ben guardee E la terce en septembre E la quarte en decembre
Eissi les ordenerent
Qui primes les truuerent E qui si les guarderat
Sacez que ben ferat
Que que il algent disant U que que il algent feisant
Ne uoil ore plus cunter
Altre uoil cumencer
Or uëez par raisun
Que termes appellum
Ceo est terme en uertéd
Si cum est espruuéd
Que la lune en sun curs N  ad nent mais de .x. iurs
Alleluia encloant
Testimonie
Gerlant
Si iceo est al ioesdi
De cel iur al terz di
Si ceo est al diemaine
En altre diemaine
Alleluia encloüm
Si que ia n  i faldrum
Mais quant bisexte uent
Qui el quart an auent .
Xi. iurs i cuntum
Par mult grant raisun
Pur le terme truuer
De
Alleluia guarder
Issi cum
Gerlant dit
Nebrot en sun escrit
Mais que n  algez errant
De cest petit folant
Uncore le uus dirai E melz l  esclarierai
La lune en uertéd
Si cum est espruuéd
Par .xix. anz ueit E sum plener uurs fait A chascun en uertéd
Est sun numbre poséd
En trestuz kalenders
Un en ad li primers
Si sunt de tuz furmez E trés ben ordenez E pur ceo de an en an
Sauum nus senz engan
Cume la lune uait E cum ele sun curs fait
Terminus
Septuagesime
Pur ceo me plaist cunter E as pruueires mustrer
La lai unt a tenir
De ceo les uoil guarnir U par cest la tendrunt U uïaz i faldrunt
Qui cest numbre prendrat
Que la lune tendrat
Enz el mais de geneuer
Que des mais est primer
Des .ui. ides auant
Entresque dis cuntant E u dis li uendrat
Sun terme conceuerat
De
Alleluia encloant
Si cum dit la deuant E .xi. cunterat
Si cel an bisexte ad
Et or uëez raisun
Quel terme nus tenum
De
Quaresme truuer
Cum le deuum guarder
Quant la lune en sun curs
Nen ad mais de deus iurs
Puis les nones feuerier
Quë est aprof geneuer E de
Pasches mustrun
Le terme par raisun
Dunc est en uertéd
Si cum est espruuéd
Quant la lune en sun curs
Maintent .xiiii. iurs
Puis le equinoctïun
Iuernals par raisun U enz en icés iurs S  el ad tant en sun curs E uncor en uertéd
Si cum est espruuéd
Cest terme truueras
Si que ia n  i faldras
Eissifaiterement uëez i sultilment
Le terme que as oüt
Quel quë unkes l  an fut E la
Pasche posee
Quë auez celebree
Si cest terme pernez E auant uint cuntez E si uus i uint cuntez
Enceis que uus uengez
Enz es .xiii. kalendes
De mai que ben l  entendes
Iloc tun terme aueras
De l  an que tu queras E si ne poez auer .
Xx. iceo deies saueir
Arere deis turner E tun numbre guarder
Enz es .xii. kalendes D  aueril que ben l  entendes
Icel numbre creisteras
Tresque .xx. dunc aueras
Tun terme en uertéd
Si cum est espruuéd
Ia ceo ne te faldrat
Tant cum cist tens durat
Fors as dederains anz
De ces .xix. anz
Xix deis cunter
Cel an pur ben guarder
Le terme qu  aueras
Si que ia n  i faldras A prof des
Ruueisuns
Les termes demustrums
Sulunc m  entencïun
Qui dunc sunt par raisun
Quant la lune en sun curs N  ad nent plus de .xx. iurs
Aprof lé .uiii. kalendes
De mai que ben l  entendes E uëez par raisun
Pentecuste guardum
Quant la lune en sum curs
Ne ad mais que .iiii. iurs
Puis les nones de mai
De iceo guarnid uus ai
Des
Auenz del
Noël
De la grant feste anuel
Or uëez par raisun
Quele reule nus dunum
Qui ben uoldrat guarder L 
Aduent e celebrer
Sacez e ben l  entendes
Deuant les .u. kalendes
De decembre en uertéd
Ne deit estre esguardéd Në aprof les .iii.
Nones de icel meimes mais
Mais entre dous uendrat
Tut tens ia n  i faldrat U iloc en uertéd
Quë ai determinéd E sacez pur uertéd
Si cum est espruuéd
Les reules qu  ai dunees
Sunt de sainz confermees E qui sis guarderat
Mult ben l  en auendrat
Ia nen ert encusét Në en senéd blasmét
Et or demustrum
Que sait clef par raisun
Kar icest  est maisterie
Ne lerai nel uus die E hom qui dait ualeir
Icest deit ben saueir
Si .xix. pernez E a .uii. les iustez .
Xx. e .ui. i auerez
Ceo est la clef que tendrez
Enz es primerains ans
De ces .xix. anz
Dunt ie la sus parlai
Quant des termes traitai
De cest numbre en uertad
Qui .xi. en sustrairat .
Xu. en i remaindrat
Ceo est la clef qu  il tendrat
En le altre an en uertéd
Si cum est espruuéd
Si a .xu. aiustez .
Xix. si auerez .
Xxx. iiii en cel an
Ceo est la clef del terz an
Ensement d  an en an
Le ferez chascun an .
Xi. en deuez sustraire E .xix. atraire
Que te iraie acuntant
Se tun numbre creis tant
Que il uenget a .xl. .
Xxx. ostez des .xl. E ceo que i remaindrat
La clef demusterat
De l  an que est a uenir
Ia n  i puras faillir
Or uëez par raisun
Cum nus les alüum
La clef sacez itant
De
Alleluia encloant
Es .uii. ides par ueir
De ienuer deit sedeir E la clef deit sedeir
De
Quaresme par ueir
Tuz tens es .u. kalendes
De feuerer ben l  entendes
La clef de
Paschareiz
Enz el marz icel mais
Es .u. ides serat
Tut tens ia n  i faldrat
La clef des
Ruueisuns
Sacez par raisuns
Es .xuii. kalendes
De mai est ben l  entendes
De
Pentecuste auerez
La clef ia n  i faldrez
En aueril ben l  entendes E enz es .iii. kalendes
De mai est en uertéd
Si cum est espruuéd
Or ai dit par raisun U nus les alüun
Si par ces uuels truuer E les termes guarder
Guarde quel clef serat
Cel an qui enterat
Dunt tu uuldras pruuer E le terme guarder A un deis cumencer
Iloc al kalender U la clef truueras
Del terme que queras D  iloc iras auant
Tute ueie cuntant
Tant cum la clef tendrat
Tun terme te uendrat
Par ueir e senz engan
Se sil fais de an en an
Ia n  i purras faillir
De tun terme tenir
APPENDIX
Sulunc l  entendement
De la païene gent
Mais c  est allegorie
Ne larrai nel uus die
Les nuns ki sunt as meis
Que
Romulus li reis
Primierement truuat
De part
Deu les numat
Or ueez sutilment
Par quel entendement
Marz fut li primiers meis
Que
Romulus li reis A sun pere dunat
Sun num li enposat
Deus de bataille esteit
Honurer le uoleit
Dit est obscurement
De la païene gent
Bien ert ço qu  il diseient
Mais prut ne l  entendeient
Kar c  est allegorie
Del fil sainte
Marie
Il fut deus de bataille
Senz nul ki cuntreuaille
Forment se cumbati
Cuntre nostre enemi
Grant martirie out en terre
Pur noz anmes cunquerre E marz ço ert martire
Cum se deueit deduire
Tuz tens cele saisun
Faimes ieiunaisun
Martirie signefie
En ceste mortel uie
Sulunc humanitet
Nient sulunc deïtet
Uncor dit itant plus
Li bons reis
Romulus
Que
Marz sis pere esteit
Qu  honurer le deueit
Marz c  ert
Deus dunt il dist
Sis pere ert il le fist
Pere ert de tute gent Ço est l  entendement
Poanz est par nature
Sur tute creature U par ceste achaisun
Sulunc m  entenciun
Deus est marz apelet
Par grant sutilitet
En marz en icel meis
Merueilles fist li reis
Quant il des elemenz
Fist les deuisemenz E trestutes figures
De diuerses natures U pur ceste achaisun
Que la surrectiun
De
Iesu
Crist le reis
Primes fut en cest meis E par ceste achaisun
Qu  en icele saisun
Des
Iudeus fut traït E
Longis le ferit
Enz el destre costet
Par quei sumes saluet E par ço en partie
Que a sainte
Marie
uint l  aniles
Gabriel
Dist le message bel
Que un fil cunceureit
Ki
Iesus
Crist serreit E pur cez achaisuns
Cest meis marz apeluns E ço est merueillus
Sulunc le sen de nus
Sulunc la prophecie
Le fil sainte
Marie E aprof icest meis
Fut faiz aurils cil meis E aurils signefie
Le fil sainte
Marie
Eissi faitierement
ueez i sutilment
Aurils en ceste uie Aüurir signefie
Iesus
Crist nostre reis S  aüurit en cest meis
Kar es duze kalendes D  auril que bien l  entendes
Li nostre creaturs
Furmat les primiers iurz
Senz soleil e senz lune
Senz rai d  esteile nule E tresbien se mustrat
Par cez iurz qu  il furmat
Que pere e filz esteit
Sainz
Espirs kis faiseit
Si cum truuent diuin
Lisant en
Genesin U pur ço en partie
Que a sainte
Marie
En icele saisun
Puis la surrectiun
Iesus
Crist s  aparut
Si que bien le cunut U par ceste achaisun
Que en cele saisun
Nostre
Sire maniat
Puis qu  il resuscitat E ueez sutilment
Mais c  est esmaiement
Mais cist meis en uerte
Bien signefiet
De
Saciez qu  a mainte gent
Deus fut esmaiement
Grant esmaiement fist
As apostles quant dist
Que a sun pere irreit E puis repairereit
Sulunc humanitet
Nient sulunc deïtet
Un poi les esmaiat
Mais puis les cunfortat
Par ço que il diseit
Que il repairereit
Pur çol di c  est la sume
De l  achaisun de l  hume
Que en cele saisun
Fist
Deus s  asumpciun E
Deu mai apelum
Sulunc ceste raisun E iuinz en uerite
Bien signefiet
De
Sulunc m  entenciun Ço est aiustaisun
Dune furent aiuste
Trestuit li feeil
De
Par l  espir ço uus di
Dunt les sainz raempli
Dunc fut il eshalciez
Quant les out aliez
Si cum li soleilz fait
Quant cele part se trait
Halz est cele saisun
Kar il est en cancrum
Li soleilz signefie
Le fil sainte
Marie E pur l  asemblement
Qu  il fist de tute gent
En icele saisun
Damne
Deu iuin numum E iuigniez signefie
Le fil sainte
Marie E iuigniez est iustise
Ki desur nus est mise E bien uus uoil nuncier
Deus est forz iustisier
Ne hom ne deit duter S  il ne uolt forsener
Deus en cele saisun
Fut forz cume leün
Cel tens fut cunoüt
Tresbien que ueirs
Deus fut
Par amur par seruise
Nus mist en sa iustise
Iustement relinqui
Sun mortel enemi
Essemple nus dunat
Par ço qu  il si errat E par ceste achaisun
Que en cele saisun
Nostre
Sire pramist
As apostles e dist
Que cil ki le siueient
Grant gueredun aureient
Que sur siege serreient E le munt iugereient
Li sieges signefie
Ne larrai nel uus die
Ferme stabilitet U serreient poset E pur ceste achaisun
Deu iuigniet apelum E aüst en uerte
Bien signefiet
De E saciez augustus C  est en
Latin gustus
En franceise raisun
Pur gustement at num
Deus est purs gustement
Saciez de tute gent
Cunseils cunfortemenz
Ioie e sustenemenz Ço est pains
Deus ço dit
Si cum truuum escrit
Ki de cel mangerat
Ia mais faim nen aurat A cel pur gustement
Mandet
Deus tute gent E pur ceste achaisun
Deus augustus at num E saciez par raisun
Sulunc m  entenciun
Septembre signefie
Le fil sainte
Marie
Sulunc les clers diuins E sulunc les latins E cist meis september C  est septimus imber
En franceise raisun
La setme pluie at num
Or ueez sutilment E par quei e cument
Par les set entenduns
Del saint
Espir les duns
La pluie signefie
Ne larrai nel uus die
Saint
Espir ço nus dit
Ki les sainz raemplit E pur ço en uertet
Deus septembre est numet E saciez qu  october
Nouembre e december Iço est uit nof dis E el numbre de dis
Nostre lei entendum E par mult grant raisun
Pluius est nostre lei Ço est amur e fei
Par l  humur entendum L  amur qu  aueir deuum
Par ualur de la fei
Ki est en nostre lei
Par iço en uertet
Deuum estre saluet
Si cum truuum escrit
Que nostre
Sire dit E pur cez achaisuns
Eissi cist meis unt nuns E ienuers signefie
Le fil sainte
Marie
ueez i sutilment
Ienuiers est ueirement
De l  an cumencemenz E li definemenz E saciez que ienuier
Signefiet portier
Deus est cumencement E fin de tute gent
Deus est porte us entree
Ki nus est aprestee E par ceste achaisun
Deu ienuier apelum E feuriers en uerte
Bien signefiet
De C  est en latin sermun
Curator febrium
En franceise raisun
Curefieure at num
De tuz mals en uerte
Nus curat damnes
De E pur ceste achaisun
Deu feurier apelum
Saciez que
Romulus
Quant de
Rume fut dus
Cez meis tuz cuntruuat E nuns lur enposat
Par le cumant de
De
Ki maint en trinite
Ne hom ne s  en merueilt S  il faire le poeit
Si cum
Caÿfas fist
Ki primierement dist
Qu  uns hom deueit murir
Pur le pople guarir E ço fut prophecie
Del fil sainte
Marie E pur cez achaisuns
Eissi cist meis unt nuns
Mais cuit qu  alquant dirrunt
Ki puint de sens n  aurunt
Qu  en uain me trauaillai
Quant io des meis traitai
Mais tels me pot blasmer
Nel saurat amender E cuit que tels l  orrat
Ki pur fol le tendrat 