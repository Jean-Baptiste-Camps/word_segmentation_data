
Cy commence ung noble et tresexcellent romant nommé
Iehan de
Paris roy de
France
En l  honneur de
Dieu nostre createur et redempteur et de sa benoiste uierge mere puissions nous faire et dire chose en cestuy transsitoire monde que a luy soit plaisante et a nous prouffitable
Mais pour ce que nostre pouure fragilité est tantost lassee et fatiguee a lire ou escouter choses salutaires et qu  ilz nous doiuent conduire a la eternelle felicité et remonstrance de noz pechez et meffaiz et tantost facillement s  encline a uices et pechez et que grant mal est auiourd  uy pour ce que chascun entend de legier en railleries dissolues et diffamations dont grans maulx en uiennent et pour euiter oysiueté qui est seur de pechié i  ay uoulu icy mectre par escript une histoire ioyeuse que i  ay translatee d  espaignol en langue françoise
Et pour ce s  il y a chose qui ne soit comme il appartient me soit pardonné car ie l  ay fait pour seullement faire passer le temps aux lisans qu  ilz uouldront prendre la peine de le lire
Comment le roy d 
Espaigne ce gecta aux piez du roy de
France qui uenoit de la messe auecq plusieurs grans seigneurs et barons de grant renom
Il fut iadis en
France ung roy moult sage et uaillant lequel auoit ung tresbeau filz de l  eage de trois ans nommé
Iehan et plus n  en auoit de la royne sa femme qui moult notable et saige dame estoit
Si se tenoit alors le roy en la cité de
Paris auecq la plus grant partie de sa baronnie de son royaulme en grant desduit et soulas car alors n  estoit nulles nouuelles de guerre en
France par quoy le
Roy et tous ses suppotz en grans triumphes et richesses habundoient
Ung iour comme le roy uenoit de la messe acompaigné de ses barons et cheualiers et ainsi qu  il estoit à l  entree de son palaix royal et que celuy iour estoit une solempne feste arriua deuant luy le roy d 
Espaigne qui en grans pleurs et gemissemens se gecta aux piez du roy de
France
Et tantost le roy de
France se bessa pour le faire leuer car incontinant il le congneut mais le roy d 
Espaigne ne se uoulut nullement leuer ne parler ne pouuoit mais grans souspirs faisoit dont le roy grant compassion en auoit et tous les barons d  entour luy
Et quand il uit que leuer ne se uouloit il luy dit telles parolles
Beau frere d 
Espaigne ie uous prie que uous uous leuez et uostre grief courroux uueillez ung peu refrener tant que nous sachons la cause car en bonne foy uous promectons que a nostre pouuoir ayderons a la mectre a fin le mieulx que nous sera possible si faire le pouuons
Si se bessa de rechef et redressa le roy d 
Espaigne lequel ua commancer a dire en se desconfortant et criant a haulte uoix
Trescrestien hault et puissant roy ie uous mercie humblement de la belle offre que de uostre benigne grace uous a pleu me faire
Et pour ce que uous et uoz predecesseurs estes conseruateurs de toute royaulté et noblesse et iustice ie suis uenu a uous pour uous dire mon infortune meschief et doloreuse complaincte
Sachez sire que a grant tort et sans raison et soubz couleur d  ung nouuel tribut que en mon royaulme auoit esté mis pour euiter a la dampnable entreprinse du roy de
Grenade infidele a nostre loy qu  il auoit faict contre mon royaulme et la saincte foy catholique les nobles de mon royaulme ont par leur faulx donné a entendre le peuple seduit a l  encontre de moy que m  ont uoulu faire morir et m  en a faillu fouyr au mieulx que i  ay peu en l  estat que me pouez ueoir
Et tiennent la royne ma femme et une petite fille mienne que n  a que trois mois assigee en une de mes uilles appellee
Seguonye et ont desliberé la faire morir pour mieulx auoir le royaulme a leur uoulenté
Et en racomptant ces parolles le cueur luy serra et tomba pasmé aux piez du roy de
France lequel le fit incontinant releuer et reuenir
Et quant il fut en son sang rassis le roy qui pitié auoit de luy dit en ceste maniere
Beau frere d 
Espaigne ne uueillez plus par tristesse et courroux uostre cueur affliger mais uueillez prendre courage uertueulx comme par cy deuant auez tousiours heu car ie uous prometz et iure sur ma foy que demain au plus matin i  enuoyray lectres en
Espaigne aux barons et peuple du royaulme et s  ilz ne ueullent obeyr ie iray en personne les mectre a raison
Quant le roy d 
Espaigne ouyt ceste promesse il fut terriblement ioyeulx et dit tout humblement au roy qu  il le mercioit
De cecy furent fort ioyeulx les barons de
France car grant compassion auoient du roy d 
Espaigne et aussi auoient grant desir de eulx exerciter en faitz d  armes car long temps auoit que en
France n  auoit eu guerre
Tout celuy iour fut moult festoyé le roy d 
Espaigne et pour l  heure plus ne fut parlé de la matiere si non de faire bonne chiere
Comment le roy de
France escriuit aux barons d 
Espaigne qu  ilz eussent a uenir repairer le tort et deshonneur qu  ilz auoient faict a leur roy
Quant uint le lendemain au matin le roy fit escripre une lectre ainsi que s  ensuit et au marge de dessus estoit escript
De par le roy et la lectre contenoit ainsi
Chiers et bien aymez nous auons receu la complaincte de nostre chier et bien aymé frere le roy d 
Espaigne uostre droict et naturel seigneur contenant comme a tort et sans cause l  auez deschassé de son royaulme
Et que plus est tenez assiegee nostre belle seur sa femme et plusieurs aultres grans et enormes cas qu  auez faitz a l  encontre de luy que sont de tresmauuais exemple a toute royaulté et noblesse
Pour ce est il que nous uoulons sauoir la uerité du cas pour y donner telle pugnition et prouision qu  il appartiendra estre faicte par raison car nous l  auons mis en nostre protection et sauuegarde luy sa famille et biens en uous mandant que incontinant sans aulcun delay uous uuydez le siege de deuant la royne uostre naturelle dame et luy faictes et faictes faire telle obeyssance comme parauant ceste question luy estoit faicte et acoustumee de faire
Et auec ce uenez des principaulx d  entre uous iusques au nombre de uingt auecq telle compaignie que uous semblera bon pour dire les causes qui uous ont meu a ce faire pour en faire la raison comme il appartiendra en uous notiffiant que ce uous y faictes faulte nous y yrons en personne et en ferons telle pugnition qu  il en sera perpetuelle memoire
Fait a
Paris le premier iour de mars
Et au dessus des lectres estoit escript
Aux barons et peuple d 
Espaigne
Le roy fit incontinant despescher ung courrier auquel furent baillees lesdictes lectres et luy commanda le roy que il fist extreme diligence
Et aussi fit il car en cinq sepmaines il fut allé et reuenu
Comment le herault du roy de
France apporta la responce que luy auoient faicte les barons d 
Espaigne
Quant ledict herault fut arriué a
Paris il s  en alla tout droit au palaix descendre de son cheual et monta les degrez et uint en la chambre ou le roy estoit
Si luy fit la reuerence et dit
Sire plaise uous sçauoir que i  ay esté a
Seguonye ou i  ay trouué grant peuple deuant qui tiennent la uille assiegee et la royne qui est dedans et presentay uoz lectres aux barons et cappitaynes de l  armee lesquelz incontinant se assemblerent et firent lire les lectres par ung de leurs gens
Et incontinant qu  ilz les eurent fait lire ilz me firent tirer a part et tindrent conseil
Au bout de deux heures apres m  enuoyerent querir et me firent responce de bouche en disant qu  ilz s  esmerueilloient grandement de quoy uous preniez peine et soucy d  une chose qui en riens ne uous touchoit et que uous ne uous mectez ia en telle aduenture de les aller chercher au pays pour telle achoison et que par quelque promesse que leur dit roy uous aye fait ne uous en debuez mesler car pour uoz lectres ne pour uoz menasses ne lairront a mectre fin a leur entreprinse car auecques uous ilz n  ont riens a faire
Ie leur requis qu  ilz me baillassent leur responce par escript mais ilz me respondirent que aultre chose n  en auroye et me firent commandement que dedans six heures uuydasse le siege et bien tost le pays
Et quant ie uis que aultre chose ne pouuois faire m  en suis retourné et me semble que la uille est assez forte a l  encontre d  eulx et ne la pourroient prendre d  ung long temps se il y a uiures dedans et gens qu  ilz soient leaulx a leur dame
Quant le roy ouyt celle responce il en fut moult mal content et non sans cause mais le roy d 
Espaigne et les barons de
France en estoient bien ioyeulx car grant uouloir auoient que le roy y allast en armes comme il fit
Car incontinant le roy manda tous ses barons cappitaines et chefz de guerre et sans aulcun delay fit appareillier tout ce qui estoit de besoing pour aller en
Espaigne commancer la guerre contre les barons du pays
Si fut fait telle diligence que a la fin du moys de may ensuiuant le roy partit de
Paris auecq le roy d 
Espaigne iusques au nombre de cinquante mille bons combatans bien en point et s  en uint passer a
Bourdeaux et de la a
Baionne
Comment le roy de
France arriua en
Espaigne et ne trouua personne en chemin si non le gouuerneur d 
Espaigne lequel s  enfuit incontinent
Quant le roy fut près d 
Espaigne il mit ses gens en moult belle ordonnance et donna la charge de l  auant garde au roy d 
Espaigne
Ilz entrerent en
Biscaye tousiours serrez ensemble car ilz n  estoient iamais loing les ungs des aultres de deux ou de trois lieues si ne trouuerent aduenture aulcune que a compter face iusques ilz furent bien auant dedans
Espaigne ou ilz rencontrerent le gouuerneur dudict pays auecq bien uingt cinq mille combatans qu  il auoit amassez qui estoient fort mal acoustrez
Et quant ilz apparceurent noz gens qui uenoient bien serrez et rengez le cueur leur faillit et s  en fouyrent de peur qu  ilz auoient de quoy noz gens ne firent pas grant compte car ilz uouloient aller leuer le siege de deuant
Seguonye
Si arriuerent deuant une uille qui leur fut ouuerte appellee
Burges qui estoit une des bonnes citez du pays et le roy les print a mercy pour ce qu  il auoient si tost obey
Comment les embassadeurs des barons d 
Espaigne uindrent deuers le roy de
France pour auoir paix
En celle uille de
Burges seiournerent huit iours le roy de
France et d 
Espaigne
Et ce pendant le roy de
France remit a son obeyssance grant partie des uilles a l  entour
Et celles qui faisoient grant signe de rebellion il les faisoit raser et mectre tout a feu et a sang les aultres qui uenoient a mercy leur pardonnoit tellement que le bruit et l  effroy fut si grant par tout
Espaigne que toutes les uilles citez et chasteaux apportoient les clefz et uenoient faire obeissance au roy de
France
De la a huit iours passez s  en partirent pour aller droit a
Seguonye mais ilz trouuerent en chemyn l  ambassade des barons du siege qui uenoient deuers le roy pour traicter paix
Et fut fait plusieurs remonstrances au roy de
France de la part desdicts barons en eulx complaignant a grant tort du roy d 
Espaigne leur seigneur mais pour en faire bref le roy de
France qui moult saige et uaillant estoit congnoissant leur malice et mal talant fit responce que se bon leur sembloit qu  ilz se missent en deffence car iamais il ne les prendroit a mercy iusques a ce qu  il uerroit et uiendroient tous les nobles a genoulx deuant leur roy crier mercy et le peuple tout en chemise nues testes et que des plus coulpables il en pugniroit iusques au nombre de cinquante afin qu  il en fust perpetuelle memoire
Ceulx qui estoient uenuz pour ladicte embassade furent bien esbays et non pas sans bonne raison uoyant que a la puissance de
France ne pourroient resister et mesmement que ia les deux tiers du pays estoit ia en sa main
Si ne sceurent que faire fors qu  ilz obtindrent du roy dix iours de respit pour aller notiffier les nouuelles a ceulx qui les auoyent enuoyez
Et quant ilz furent deuers eulx et leur eurent dit et fait leur rapport tous furent si estonnez que le plus hardi ne sçauoit que dire
Comment les embassadeurs des barons du royaulme d 
Espaigne apporterent la responce que leur auoit faicte le roy de
France
Et comment le populaire uint pardeuers luy pour luy crier mercy quant ilz sceurent les nouuelles du roy de
France
Comment le populaire fut tantost desseuré d  auec les seigneurs par quoy uoyant que resister ne pouuoient si uindrent tous a la mercy du roy de
France en la forme que les embassadeurs leur auoient denuncié le roy les receut a mercy et se informa diligemment des principaulx ammoteurs de cestuy peuple et trouua que quatre des plus grans barons d 
Espaigne auoient cecy machiné pour paruenir au royaulme a leur uouloir
Ceulx furent prins et iusques a cinquante de leurs complices que le roy fit mener après luy iusques a
Seguonye deuers la royne laquelle uint a grant honneur et moult belle compaignie au deuant dudit roy et de son mary iusques a quatre lieues
Quant elle fut deuant le roy de
France elle se mit a deux genoulx d  aussi loing qu  elle le peut ueoir et de la ne se uoult leuer iusques le roy hastiuement descendit et la redressa puis la baisa
Et la royne qui moult sage dame estoit ua dire telles parolles
Helas treshault et puissant roy qui pourroit uous recompancer le treshault bien et secours que de uostre benigne grace auez donné a ceste pouure captiue C  est chose impossible a tous les humains mais nostre
Seigneur
Iesuscrist doint grace a monseigneur mon mary et a moy de faire le possible et
Dieu uueille le residu parfaire en sa saincte gloire
Belle seur dit le roy qui fort fut contant de son recueil cela est tout compensé ne parlons plus que de faire bonne chiere
Et allez ueoir uostre mary qui uient icy après auec les prisonniers et gens de uostre royaulme
Sire dit elle quant ie uous uoy ie uoy tout si ne uous laisseray mais que ie ne uous desplaise iusques a la uille
Quant le roy uit la grant humilité de ceste femme il la fit monter a cheual et s  en retourna arriere et la mena auecq luy a force deuers le roy d 
Espaigne son mary qui grant feste luy fit
Si s  en allerent moult ioyeusement en deuisant de moult de choses iusques en la uille laquelle fut toute tendue le plus richement que l  on peut faire
Et fut receu le noble roy de
France au plus grant honneur et humilité que l  on peut dont luy et tous ses gens se contenterent moult fort et furent bien ioyeux de ueoir cette belle uille et si bien acoustree comme elle estoit car oncques n  auoient ueu telles besongnes
Comme le noble roy de
France entra en la noble uille de
Seguonye auec le roy et la royne d 
Espaigne et aussi les prisonniers qu  il menoit après luy pour en faire la pugnition telle qu  il appartenoit
Quinze iours dura la feste en
Seguonye ou il fut fait de moult beaulx esbatemens et ioustes que ie laisse pour cause de briefueté mais tousiours faisoit faire le noble roy de
France iustice de ceulx qui auoient encommancé l  iniure contre le roy d 
Espaigne
Si fit au bout de quinze iours drecer ung eschaffault au milieu de la uille et illec deuant tout le peuple fit decoler les quatre plus principaulx coulpables du cas puis enuoya en chascune bonne uille cinq des aultres pour monstrer exemple au peuple de bien seruir et obeyr a leur roy mieulx qu  ilz n  auoient fait par auant et que ung chascun y prist exemple
Après ce mit le roy d 
Espaigne en son royaulme et fut mieulx obey et crainct que iamais n  auoit esté par auant
Cela fait deslibera s  en retourner en
France auecq son armee car il auoit mis tout le pays en bonne paix et concorde
Comment le roy d 
Espaigne et la royne uoyant que le roy de
France s  en uouloit retourner se uindrent agenoillier deuant luy en luy remerciant le bien l  honneur et le seruice qu  il leur auoit fait et luy recommanderent leur fille
Quant le roy d 
Espaigne et la royne uirent que le roy de
France s  en uouloit retourner en
France si ne sçauoient en quelle maniere ilz le deuoient remercier ne regracier le bien et l  honneur qu  il leur auoit fait par quoy s  en uindrent deuant tout le peuple mectre a ses piez en disant
Treshault et puissant roy bien sauons que icy ne pouez bonnement guieres demourer pour les grans affaires de uostre royaulme
Si sauons bien que a nous n  est pas de uous pouuoir recompancer en aulcune maniere mais toutesfoiz ce que en nous sera desirons fort de faire et acomplir enuers uous si uous prions et requerons que uueillez mectre sur nous et noz successeurs tel tribut et reuenu comme il uous plaira car de uous et uoz successeurs uoullons doresnauant tenir nostre royaulme comme bons et loyaulx subgetz car c  est bien raison
Quant le roy ouyt ses parolles il en eut moult grant pitié si leur respondit en les releuant
Mes amys croyez que enuie de gaigner et acquerir pays ne m  a pas fait uenir en ce royaulme mais le desir et uouloir de iustice augmenter et les honneurs royaulx garder et entretenir
Si uous prie que plus ne soit parlé de ces parolles ains le uous deffens en autant que craignez a me desplaire mais pensez de bien faire et sagement gouuerner uoz subgetz en bonne iustice et en craincte de
Dieu car par ce moyen prospererez et non aultrement
Et si riens uous suruient faictes le moy sauoir car sans nulle faulte uous secourray et ayderay
Quant ilz uirent la grant amour et cordialité que le roy auoit enuers eulx la royne print sa fille qui estoit de l  eage de cinq a six mois entre ses bras et uindrent deuant le roy de
France luy requerant que son plaisir fust ouyr et escouter une petite requeste qu  ilz luy uouloient faire
Ie le ueulx bien dit le roy
Adonc la royne commença a parler ainsi
Sire puis que ainsi est que a uous du tout auons nostre esperance uous prions et requerons que ceste pouure fille que uoyez icy entre mes bras uous soit pour recommandee car iamais n  auons esperance d  auoir aultres enfans pour ce que sommes desia fort sus l  eage par quoy si
Dieu luy donne grace de uiure eage competant pour marier uostre plaisir soit la pourueoir de mary comme il uous plaira et que uerrez que luy sera necessaire et a icelluy bailler le regime et gouuernement de cestuy pays car nous uoullons que de par uous y soit mis et ordonné roy comme bon uous semblera car c  est raison
Quant le roy de
France uit leur grant humilité et affection le cueur luy attendrit et eut grant pitié d  eulx et leur respondit en ceste maniere
Chers amys ie uous remercie la grant affection et amour que auez enuers moy et sachez que uostre fille n  est pas a refuzer
Et si
Dieu donne grace a mon filz de uenir en eage parfait et uostre fille aussi ie seroye moult ioyeux que fussent conioins par mariage ensemble et si
Dieu me donne grace de uiure iusques a l  heure ie uous prometz que mon filz n  aura aultre femme que uostre fille
Helas sire pour
Dieu mercy n  entendez pas que monseigneur mon mary et moy soyons si presumptueux que le uous ayons dit et requis a celle fin que la prenez mais seullement pour quelque seigneur de uoz barons tel que uostre bon plaisir sera car trop noz feriez de l  honneur de luy donner uostre filz
Certes dit le roy ce qui est dit est dit et se nous uiuons il en sera plus auant parlé car maintenant n  en pouuons bonnement aultre chose faire si prendrons congé de uous
urayement dit la royne s  il uous plaist monseigneur mon mary et moy uous conduyrons iusques a
Paris car i  ay grant desir de ueoir ma treshonnoree dame la royne
Mes amys respondit le roy uous ne pouuez bonnement bouger ne ne deuez quant a present car ce peuple que nouuellement a esté reduit pourroit facillement en uostre absence estre seduit en peu de temps car tous les coulpables ne sont pas mors ne aussi les parens des pugnis que pourroient faire a l  encontre de uous quelque uengence ou quelque mauluaise conspiration par quoy ne ueulx que nullement uous uous despartez d  icy mais que seullement les entretenez en bonne paix et amour et uous tenez sur uoz gardes et tenez bonne iustice et craignez et aymez
Dieu et le seruez car tout bien uous en aduiendra et sans sa grace uous ne pouuez nul bien auoir
Ie uous recommande aussi l  estat de l  esglise et les pouures et gardez bien qu  ilz ne soient opprimez ne follez et
Dieu uous aymera
En ces belles remonstrances et enseignemens que le roy leur fit present plusieurs barons prindrent congié les ungs des aultres a grans souspirs et regretz
Comment le roy de
France print congié du roy d 
Espaigne et de la royne et comment le peuple du pays acompaignerent le roy grant chemin
Toutesfoiz pour abregier le roy se despartit d 
Espaigne a grans pleurs et lamentations du roy de la royne et de ceulx du pays qui l  acompaignerent grant espace de temps et donna le roy d 
Espaigne de grans et riches dons au roy et aux barons et cheualiers tellement qu  il n  y auoit en toute l  armee petit ne grant qui ne s  en louast et qui ne tint le roy d 
Espaigne a uaillant et puissant roy
Si firent tant par leurs iournees qu  ilz uindrent a
Paris ou ilz furent moult ioyeusement et honnorablement receuz et dura la feste dix iours
Puis print chascun congié du roy qui bien les enuoya ioyeulx et contans en leurs maisons
Comment le roy de
France morut dont fut demené grant dueil par tout le royaulme
Le bon roy de
France au bout de quatre ou cinq ans print une maladie que longuement luy dura et en la fin en morut dont fut grant dommaige au pays et en fut demené grant dueil par tout le royaulme et expressement la royne que moult l  aymoit
Si fut enbasmé comme a tel prince et seigneur appartenoit
La royne qui saige dame estoit après la sepulture du roy print le gouuernement du royaulme pour ce que son filz estoit encores ieune et le gouuerna en bonne paix et transquilité et union de iustice
Quelque espace de temps après fut sacré a roy monseigneur
Iehan son filz dont fut fait par tout le païs une merueilleuse ioye
Si laisserons a parler d  eulx et retornerons au roy d 
Espaigne et a la royne qui si bien ensuiuirent et garderent les bons enseignemens que le roy de
France leur auoit faitz qu  ilz garderent et gouuernerent leur païs et royaulme en bonne paix iustice et amour de leurs subgetz
Comment le roy et la royne d 
Espaigne sceurent que le bon roy de
France estoit mort dont ilz demenerent grant dueil
En ce temps uint nouuelles en
Espaigne comme le roy de
France alla de uie a trespas dont fut demené ung merueilleux dueil par le roy et la royne et les barons du pays et n  y eut monastere esglise ne conuent ou le roy ne fit faire obseques prieres et oraisons pour l  ame du bon roy et en porterent le roy et la royne le dueil ung an et moult bien en firent leur deuoir
Toutesfoiz il n  est dueil que au bout de quelque temps ne se appaise et que l  on n  oblie et mesmement quant les parties sont loing l  une des aultres
Le roy et la royne d 
Espaigne nourrirent leur fille moult bien et luy firent apprendre toutes bonnes meurs et a parler tous languages tant que on ne sçauoit fille en tout le royaulme plus belle plus sage ne mieulx moriginee qu  elle estoit
Le pere et la mere deuindrent uieulx qui aultres enfans n  auoient que celle fille de l  eage de quinze ans ou enuiron et panserent entr  eulx qu  il estoit besoing et temps pour le mieulx de la marier a quelque ung qui gouuerneroit le royaulme
Et se faisoient enquerir par toutes terres mary que fut propice pour la fille car ilz auoient du tout oublié la promesse qu  ilz auoient faicte au roy de
France tant que les nouuelles en uindrent au roy d 
Angleterre qui pour lors estoit uefue par quoy enuoya une embaxade en
Espaigne
Comment le roy d 
Angleterre fiença la fille du roy et de la royne d 
Espaigne appellee
Anne par procureur
Le roy d 
Angleterre qui ouyt parler de ceste fille qui estoit tant belle tant sage et bien moriginee ce pensa en luy mesmes qu  il seroit bon que la fist demander A ceste cause enuoya en
Espaigne une moult belle compaignie de ses barons et cheualiers en embassade pour demander la fille en mariage et donnerent plusieurs beaulx presens au roy et a la royne a la fille et aux barons et cheualiers d 
Espaigne pour mieulx les attraire a leur uoulenté
Et firent tant enuers le roy et la royne que leur fille leur fut accordee dont la fille n  estoit pas bien contante car on luy auoit raporté que le roy d 
Angleterre estoit desia fort uieulx et cassé
Mais pour amour de son pere et de sa mere n  en oza mot sonner a celle fin qu  ilz n  en fussent marriz ne courroucez a l  encontre d  elle
Les fiançailles furent faictes par procureur et la fiença le procureur et conte de
Lencastre pour et au nom du roy dont les
Anglois furent moult ioyeulx et en firent grant feste et donnerent de beaux ioyauls a leur nouuelle dame et aux damoiselles
Huit iours après s  en uoulurent retourner pour faire la responce au roy comme ilz uoient exploicté et besongné et fut prins terme d  espouser et promirent que dedans ledict temps ameneroient leur roy pour paracheuer le mariage
Si prindrent congié les ungs des aultres et s  en partirent les
Anglois bien ioyeulx d 
Espaigne de ce qu  ilz auoient si bien fait la besongne
Et firent tant par leurs iournees qu  ilz arriuerent en
Engleterre ou ilz furent receuz a grant ioye et uindrent a
Londres ou le roy les festoya merueilleusement
Comment les ambassadeurs apporterent les nouuelles au roy d 
Angleterre de ce qu  ilz auoient fait auecq le roy d 
Espaigne
Si furent les ambassadeurs receuz a moult grant honneur et ioye du roy d 
Angleterre leur seigneur et leur demanda comment ilz auoient besongné touchant la matiere
Le conte de
Lencastre respondit comme eulx estre arriuez en
Espaigne en parlerent au roy et a la royne lesquelz nous firent responce qu  ilz estoient bien ioyeulx du mariage et que uous leur faisielz beaucop de l  honneur par quoy sans plus actendre la fiançay pour uous comme procureur et auons mis terme d  espouser d  huy en quatre moys
Le roy oyant les nouuelles fut si souspris de ioye qu  il fit crier parmy
Londres que l  on ne ouurist les boutiques de huit iours et qu  on fit feste
Ce pendant fit faire le roy d 
Angleterre grant appareil pour aller espouser celle qui auoit desia gaigné le cueur de luy car il desiroit fort la contempter pour les biens que on luy auoit dit d  elle et aussi pour ce que on luy auoit raporté secretement qu  elle ne prenoit pas plaisir au mariage
Et pour ce que le roy d 
Angleterre ne trouuoit pas bien en son pays draps d  or a sa uoulenté deslibera de uenir passer a
Paris pour soy y fornir de bagues couliers et ioyaulx comme mestier luy estoit
Si s  en partit d 
Angleterre bien acompaigné de cheualiers et barons car en celuy temps n  estoit nulles nouuelles de guerre
Si uint descendre en
Normandie a quelque quatre uingts cheuaulx acoustrez selon la mode du pays et fit tant par ses iournees qu  il uint a
Paris la ou estoit le ieune roy de
France de l  eage de dix huit a uingt ans tant beau tant sage que merueilles
Et par la royne sa mere totallement se gouuernoit et bien luy en prenoit car elle tenoit le royaulme en bonne police iustice et transquilité
Comment la royne de
France enuoya au deuant du roy d 
Angleterre des plus grans de ses barons et aussi les bourgeois de la uille
Quant la royne de
France sceut la uenue du roy d 
Angleterre elle fit aller au deuant de luy tous les barons et bourgeois et citoyens de
Paris en moult belle ordonnance
Ce iour n  estoit pas a
Paris le ieune roy ains estoit allé a la chasse a ung sanglier au boys de
uincennes ou il demeura tout le iour
Quant le roy d 
Angleterre fut entré dedans
Paris il uint ueoir la royne laquelle moult bien le festia
Et ainsi qu  ilz estoient au soupper le roy d 
Angleterre desclara a la royne la cause de son uoyage et pour quoy il estoit passé par
France
Si loua merueilleusement la beaulté et le sens de la pucelle et ne fut au soupper parlé d  aultre matiere car le roy y auoit grande affection et mesmement comme ces uieillars qui sont incontinent bridez
Après soupper les instrumens uindrent et dancerent et firent la meilleur chiere qui leur fut possible
Le roy d 
Angleterre souhaicta fort a ueoir le ieune roy de
France et après qu  ilz eurent longuement passé temps le roy s  en alla retraire et aussi toutes ses gens qui moult furent ioyeux du recueil et de l  honneur que la royne leur auoit fait
Quant le roy fut en sa chambre ilz encommancerent a parler et louerent merueilleusement la royne que si grant honneur leur auoit fait
Quant la royne fut en sa chambre bien luy souuint des parolles que le feu roy son mary luy auoit dictes quant il reuint d 
Espaigne comme il auoit promis a son filz la fille du roy d 
Espaigne
Aussi desiroit elle fort que son filz fust marié
Si enuoya querir le duc d 
Orleans et le duc de
Bourbon qui en
Espaigne auoient esté auec le roy et leur dit en ceste manière
Beaux cousins ie uous ay enuoyé querir comme mes principaulx amys et de mon filz
uous auez ouy les grans biens qu  on dit estre en ceste fille d 
Espaigne
Il est temps comme uous uoyez que le roy mon filz soit marié si me suis pencee que plus beau mariage ne pourroit trouuer si la fille est telle comme l  on dit pour ce uous prie que m  en conseillez car bien croy que si le roy d 
Espaigne sauoit que mon filz la uoulsist auoir uouluntiers la luy donneroit
Les seigneurs regarderent la royne et luy dirent en effect que mieulx ne pouuoit faire
Si se tindrent fort coulpables de ce que plus tost n  en auoient parlé et pour ce a celle heure s  en allerent monter a cheual a peu de compaignie et s  en allerent au bois de
uincennes deuers leur ieune roy leur seigneur luy dire les nouuelles
Si le trouuerent couché mais dès incontinent qu  il sceut qu  ilz furent arriuez les enuoya querir et les fit uenir iusques a son lit pour sauoir que les mouuoit a celle heure car desia estoit fort tard
Comment le duc d 
Orleans et de
Bourbon uindrent toute nuyt au boys de
uincennes pour apporter les nouuelles au roy comme uous orrez
Quant les barons eurent tout compté au roy la matiere que auoit esté entre sa mere et eulx il leur dit qu  ilz s  allassent coucher et que demain au bon matin il y auroit pensé et leur en feroit responce par quoy les barons prindrent congié de luy et s  en allerent en leurs chambres
Et quant ilz s  en furent allez le roy cuydoit dormir mais il ne pouuoit si ueilla toute la nuyt en pensant a la beaulté qu  ilz luy auoient dit qui estoit en la fille car elle luy estoit ia entree au cueur mais il doubtoit fort le reffuz pour ce que le roy d 
Angleterre l  auoit ia fiancee
Et deslibera en soy une moult estrange façon de faire laquelle il delibera en son entendement de faire et acomplir et la mena a fin le plus sagement que oncques fit personne
Quant uint au matin le roy se leua qui n  auoit pas oublié la besongne si dit a ses barons
Ie ueulx aller par deuers ma mere la royne si secretement que ne soye apparceu
Allez uous en deuant et me faictes assembler tous les principaulx de mon conseil en quelque lieu que n  en soit mot sonné
Tantost partirent de
uincennes et uindrent a
Paris car guieres n  estoit loing et uindrent deuers la royne luy dire ce qu  ilz auoient besongné et comment le roy uenoit dissimulé car il ne uouloit estre congneu des
Anglois congnoissant que le roy y auoit une singuliere affection en la besongne
Si uint uers sa mere que incontinant qu  elle le uit luy fit une merueilleuse chere
Si fit dès l  heure assembler les principaulx de sa baronnie et de son conseil et quant il y fut commença a parler en ceste maniere
Comment le roy de
France uint dissimulé a
Paris pour peur qu  il ne fust congneu des
Anglois
Ma chere dame et mere i  ay entendu ce que m  auez mandé et y ay assez pencé et sçay bien que uous ne mes parens que icy sont ne me uouldriez conseillier chose que ne fust a mon honneur et prouffit
Si la chose est telle comme l  on dit ie y uouldroys bien entendre car mieulx ne sçaurois trouuer mais ie y uoy deux grans ostacles et empeschemens pour ce qu  elle est fiancee au roy d 
Angleterre qui y ua pour l  esposer par quoy a l  auenture le roy d 
Espaigne ne uouldra pas rompre sa promesse et si ainsi estoit ce nous seroit ung deshonneur et reprouche perpetuel L  aultre point si est que si ledict roy d 
Espaigne la nous octroye et puis quant nous l  aurons ueue et elle ne nous est agreable ce seroit une aultre grant uillenye de luy auoir fait perdre son premier mariage et comme uous sçauez c  est une chose que doit uenir de franche uoulenté car c  est une longue chance que mariage
Et pour donner a ces deux pointz conclusion et fin ie me suis pensé de m  en aller en
Espaigne en habit dissimulé en la plus grant gorre et triumphe que sera possible et changeray mon nom et feray aller mon armee par quelque aultre lieu et mes chariotz que tous les iours sçauront de mes nouuelles
Et quant ie seray arriué de par dela selon que ie uerray la matiere d  espouser ou non ie le feray
Si uous prie que en ce uueillez aduiser et en dire uoz oppinions car ie ne suis point arresté a mon oppinion que ie ne uueille bien faire et user par uostre bon conseil
Quant la royne ouyt ainsi si sagement parler son filz elle en fut moult ioyeuse si furent tous ceulx du conseil
Adonc la royne ua dire en ceste maniere
Mon tresaymé filz il me semble que auez merueilleusement et sagement prins uostre uoulenté et intention de uous en aller en la maniere que auez deuisee car principallement nul mariage ne se doit faire si les parties ne s  i consentent et qu  elles y uiennent par bonne et uraye amour aultrement il en uient de grans inconueniens
Pour ce ie suis de uostre oppinion pourueu toutesfoiz que au plus hault estat que faire ce pourra uous y alliez si cas d  auenture aduenoit que le mariage se fist car monseigneur uostre pere en uint en grant triumphe et honneur par quoy ne fault pas amoindrir uostre estat car il est besoing que y soyez fort et en grant triumphe pour tousiours honnorer et faire craindre uostre royaulme
Pour abreger tous furent de celle oppinion
Et quant tout fut conclu l  on ordonna que le roy ne uerroit point le roy d 
Angleterre si non secretement affin que ne fut de luy congneu et fut ordonné que tous les draps d  or et de soye les plus beaulx bagues chaines coliers et aultres choses seruans a la matiere seroient retenuz et prins pour porter en
Espaigne et que on en laisseroit une partie pour ayder a fournir le roy d 
Angleterre et que la royne l  entretiendroit sept ou huit iours iusques le roy de
France seroit prest de partir
La royne fit ouurir tous les tresors du feu roy son mary qui estoient merueilleusement grans car iamais n  auoit heu guerre que en
Espaigne par quoy il s  i trouua grant habundance de riches ioyaulx lesquelz le roy print pour porter auecques luy
Le duc d 
Orleans eut en charge de faire la diligence de l  apprest de ce qui estoit necessaire
Si print cent des plus beaulx barons de cheux le roy qui estoient de son eage et cent ieunes pages que merueilleusement estoient beaux car ilz auoient les cheueux aussi iaulnes que fin or
Si les fit le duc d 
Orleans habiller de liuree comme il luy sembla pour le mieulx
Le roy retourna a
uincennes et dit audict duc d 
Orleans qu  il fist la plus grant diligence que faire ce pourroit et que incontinent que les pages et barons seroient prestz que les luy amenast a
uincennes et ce pendant ledict duc d 
Orleans et de
Bourbon qui eurent ladicte charge firent apprester deux mille hommes d  armes des plus grans du royaulme et quatre mille archiers auec les costilliers et pages pour conduire et garder le grant nombre des coffres et bautz qu  il menoit
Car dedans iceulx furent mis habillemens draps d  or et de soye bagues et aultres richesses innumerables et fit mener auecq lesdictz sommiers chariotz costuriers et brodeurs qu  ilz ne faisoient aultre chose que faire habillemens de diuerses manieres
La royne entretint le roy d 
Angleterre au mieulx qu  elle peut et le plus honnorablement que faire ce pouuoit en actendant que son filz fut prest
Et ce pendant ledict roy faisoit chercher draps d  or et de soye et aultres bagues pour eulx fornir lesquelz en trouuerent bien peu car le roy de
France auoit prins tout le meilleur et le plus beau dont les
Anglois estoient fort esbays comme en une telle uille que
Paris y auoit si peu de draps de soye toutesfoiz leur fut force de prendre en gré ce qu  ilz trouuerent
Ce pendant le roy de
France fut prest pour partir et s  en allerent secretement par bandes les ungs par ung lieu les aultres par ung aultre tellement que le roy d 
Angleterre ne ses gens ne s  en apparceurent point
Comment les cent cheualiers et les cent pages tous montez et habillez de mesmes arriuerent deuers le roy de
France a
uincennes
Les cent barons et les cent pages en belle ordonnance uindrent deuers le roy a
uincennes habillez si mignonnement que c  estoit merueilles et belle chose a ueoir tous estoient uestuz de uelours noir brodé tout a l  entour de fin or et les pourpoins de fin satin cramoisi
Ilz estoient merueilleusement beaux et blondes et bien en point mais sur tous estoit le roy le plus beau et le plus parfaict car bel et grant homme estoit
Si deffendit incontinant a ses gens qu  ilz ne dissent a personne qu  il estoit si non qu  il auoit nom
Iehan de
Paris et qu  il estoit filz d  ung riche bourgeois dudict lieu qui luy auoit laissé moult grande richesse et grans biens après son decex
Quant il sceut que le roy d 
Angleterre uouloit partir demain de
Paris il part et tire son chemin par la
Beausse car il sauoit bien que ledict roy uouloit tirer a
Orleans et de la a
Bourdeaux et pour ce il s  en alla deuant iusques uers
Estampes
Et quant il fut aduerti que le roy d 
Angleterre uenoit il partit d 
Estempes et se mit a cheuaucher la
Beausse tout bellement pour contreactendre le roy d 
Angleterre
Ce fut ung mardi après que le roy
Iehan de
Paris ce faisoit nommer et cheuauchoit bellement a tout deux cens cheuaulx grisons et gens telz comme auez ouy compter cy deuant et son ost estoit allé par aultre chemin affin que le roy d 
Angleterre ne les apparceust et conduisoient les chariotz et richesses de
Iehan de
Paris et auoient tous les iours nouuelles les ungs des aultres
Le roy anglois ce partit iceluy iour d 
Estempes et cheuauchoit moult fort si luy dirent ses gens que deuant eulx auoit une compaignie de gens moult bien acoustrez il seroit bon enuoyer ueoir que c  est
Comment le roy d 
Angleterre enuoya l  ung de ses heraulx pour les ueoir et sauoir que c  estoit et comment il demanda le chef de la compaignie
Alors le roy d 
Angleterre commanda a l  ung de ses barons qu  il allast querir ung herault
Si fut incontinant uenu et alors le roy luy dit et chargea que il allast ueoir celle belle compaignie et qu  il s  enquerist et demandast qui estoit le seigneur d  eulx et qu  il le saluast de par luy
Incontinant le herault partit et picque son cheual des esperons et fit tant qu  il arriua près d  eulx et regarda comme ilz cheuauchoient en belle ordonnance et tous les cheuaulx pareilz
Il ne sceut que faire car ilz luy sembloient estre tous anges descendus des cieulx ny oncques en sa uie n  auoit ueu si belle compaignie
Si print courage et se mit en la garde de
Dieu et uint iusques au plus près des derniers tout paoureux et tremblant et dit
Dieu uous gard messeigneurs
uueillez sçauoir que le roy d 
Angleterre mon maistre que uient icy après moy m  a enuoyé uers uous pour sauoir qui estoit le cappitaine et seigneur de si belle compaignie
Amy dit l  ung d  eulx elle est a
Iehan de
Paris nostre maistre
Et est il icy
Ouy respondirent les
François il cheuauche bien loing deuant
Et uous semble dit il que ie puisse parler a luy et quel cheual il cheuauche
uous pourrez bien parler a luy mais que uous uous hastez ung peu de cheuaucher
Et comment le congnoistré ie
uous le congnoistrez par ce qu  il est habillé comme les aultres mais il porte une petite uerge blanche en sa main
Si dit le herault
Grant mercy
Adonc cheuauche le herault parmy la presse uoyant si grant triumphe qu  il en estoit quasi en reuerie
Si cheuaucha tant qu  il uit celuy qu  il demandoit si uint a luy et le salua en disant
Treshault et puissant ie ne sçay uoz tiltres par quoy uous puisse honorer si me aurez pour excusé
Plaise uous sçauoir mon tresredoubté seigneur que le roy d 
Angleterre mon maistre m  a icy enuoyé par deuers uostre seigneurie sçauoir quelz gens uous estez car il est icy bien près et desire fort estre en uostre compaignie
Mon amy uous luy pourrez dire que ie me recommande a sa bonne grace et que s  il cheuauche ung peu legierement nous pourra actaindre car nous ne cheuauchons pas trop fort
Et que lui diray ie qui uous estes
Mon amy dictes luy que
Iehan de
Paris suis appellé
Le herault ne l  oza plus interroguer doubtant luy desplaire
Si s  en retourna uers son seigneur tout esmerueillé de ce qu  il auoit ueu
Si cheuaucha si fort qu  il uint deuers le roy et quant fut a luy luy compta les triumphes et merueilles qu  il auoit ueues et ouyes et luy dit qu  ilz estoient enuiron deux cens cheuaulx tous d  une liuree et estoient les cheuaulx tous d  ung poil et y auoit cent hommes et cent pages tous d  ung mesmes habit et de mesure d  eage les plus belles gens que iamais il auoit ueuz
Si croyrois ie plus tost que ce fussent esperitz que corps mortelz
Toutesfoiz suis uenu a eulx et ay tant fait que i  ay parlé a leur maistre lequel i  ay salué de par uous et m  a dit qu  il estoit nommé
Iehan de
Paris car plus auant ne l  ay ozé interroguer et si n  y a difference entre eulx et luy si non qu  il porte ung baston blanc en sa main et est merueilleusement bel par sus tous les aultres et ne cheuauche pas fort que tost ne l  ayez aconceu
Comment le roy d 
Angleterre commanda a ces barons qu  ilz cheuauchassent quant il sceut les nouuelles de
Iehan de
Paris
Or cheuauchons dit le roy d 
Angleterre et alors dit au plus principaulx de ses barons qu  ilz cheuauchassent au près de luy en belle ordonnance
Si cheuaucherent tant qu  ilz uindrent ioindre iusques aux derniers
Et quant il les uit il en fut moult esmerueillé toutesfoiz les salua moult doulcement et ilz luy rendirent son salut
Messeigneurs dit le roy anglois ie uous prie que me uueillez monstrer
Iehan de
Paris pour ce que l  on m  a dit qu  il est seigneur de ceste belle compaignie
Sire dirent ceulx nous sommes ses seruiteurs si le trouuerez ung peu plus auant ou il porte ung baston blanc en sa main et cheuauche deuant pour l  amour de la pouldriere
Ie uois parler a luy
En bonne heure dirent ilz
Tant cheuaucha le roy regardant de ça et de la qu  il uint iusques a
Iehan de
Paris lequel il salua moult doulcement en disant
Comment le roy d 
Angleterre arriua au près de
Iehan de
Paris en le saluant moult doulcement et
Iehan de
Paris le roy
Dieu doint honneur et ioye a
Iehan de
Paris et a sa belle compaignie
Ne uous desplaise car ie ne sçay le tiltre de uostre principalle seigneurie
Sire dit
Iehan de
Paris uous le sçauez bien car c  est mon droit tiltre que
Iehan de
Paris
uous soyez le tresbien uenu et s  il uous plaist me direz le uostre
uoulentiers dit le roy ie suis le roy des
Anglois appellé
En bonne heure dit
Iehan de
Paris et ou allez uous en ces marches
Certes dit le roy ie m  en uois marier en
Espaigne a la fille du roy du pays
En bonne heure par
Sainct
Piquault dit
Iehan de
Paris
Et uous dit le roy en quel pays allez uous
Certes dit
Iehan de
Paris ie m  en uois passer le temps par les pays car ie me esmaye a
Paris et pour ce ay desliberé d  aller iusques a
Bourdeaulx et ailleurs si le courage le me conseille
Or me dictes beau sire dit le roy s  il est uostre plaisir de quel estat estez uous qui telle compaignie menez car c  est la plus belle que ie uis oncques
Certes respondit il ie suis filz d  ung moult riche bourgeois de
Paris que trespassa il y a longtemps et me laissa moult de biens
Si m  en uois en despendre une partie et puis i  en amasseray de l  aultre
Comment amasser dit le roy et menez uous tout ce train a uoz despens
Ouy certes et est bien peu de chose quant a moy ueu ce que mon pere m  a laissé
Par ma foy dit le roy uous en serez bien tost a bout car il n  y a roy sus la terre que n  en fust bien las et chargé de entretenir ung si bel estat
Certes dit
Iehan de
Paris il ne uous en fault ia soucier car i  en ay bien plus ailleurs
Or cheuauchons plus fort car il nous fault aller anuyt coucher près d 
Orleans
Si s  en uont cheuauchant plus fort que n  auoient acostumé
Et le roy disoit par fois a ses gens
Cest homme est bien fol de ainsi allant despendant le sien par le pays a si grant triumphe et honneur et fut il roy ou empereur il a ung beau train
Sire dirent ses gens il a moult belle contenance et ce il ne fust bien saige il n  eust sceu assembler pour argent qu  il aye une telle compaignie
Bien est uray dit le roy ie ne sçay que y pencer mais ce m  est une chose moult impossible a croire que le filz d  ung bourgeois de
Paris puisse maintenir tel estat
Puis picquoit et uenoit parler a
Iehan de
Paris qui ne tenoit compte de luy que bien a point et en bonne forme
Si tenoit une moult belle grauité et auec ce belle contenance
Quant ilz furent près d  ung lieu nommé
Artenay
Iehan de
Paris ua dire au roy d 
Angleterre qui moult fort le regardoit
Sire s  il est de uostre plaisir uous uous en uiendrez soupper auecques moy et ferons bonne chere
Grant mercy dit le roy mon amy mais ie uous prie que uiengnez auecques moy et deuiserons des choses que auons ueues
Non feray respondit
Iehan de
Paris ie ne laisseroye pour riens mes gens
Et en parlant de beaucop de choses cheuaucherent tant qu  ilz uindrent audit lieu pour loger la ou il trouua ses fourriers qui auoient acoustré les logis le plus sumptueusement que l  on pourroit deuiser car les cuysiniers et maistres d  hostelz alloient tousiours deuant a celle fin que tout fut prest quant il seroit arriué ce que le roy d 
Angleterre ne faisoit pas pour ce luy failloit prendre en gré ce qu  il trouuoit par les hostelleries qui souuent estoient mal acostrees
Quant ilz furent arriuez au près de la uille chascun s  en alla en son logis auec leur compaignie
Comment le roy d 
Angleterre s  en alla en son logis et comment
Iehan de
Paris luy enuoya de ses biens au soupper
Quant
Iehan de
Paris fut entré en son logis il fut moult ioyeulx pour ce qu  il estoit bien acoustré et le soupper prest auquel auoit grant quantité de uenaison et uoullataille de toutes sortes car il y auoit gens qui ne faisoient aultres choses que d  aller a trauers pays pour trouuer et achepter ce que leur estoit necessaire par quoy riens ne leur failloit
Les gens du roy d 
Angleterre firent tuer beufz et montons et de uieille poulaille qu  ilz trouuoient uous pouez pencer si elle estoit fort tendre
Quant il fut temps de soupper
Iehan de
Paris fit porter au roy d 
Angleterre en grans platz d  or de uiande de toutes sortes et uin a grant foison dont le roy et tous les
Anglois furent plus esbays que deuant
Toutesfoiz il les mercia et se assit au soupper tandis que la uiande estoit chaulde car son soupper n  estoit pas prest et si n  y auoit pas grant chose que attendue deust estre
Grant parlement estoit entre ses gens et le roy de
Iehan de
Paris les ungs disoient
Il est bien fol de ainsi legierement despendre ung si grant tresor lequel est impossible qu  il luy puisse longuement durer
Les aultres disoient
Par
Dieu si a il une moult belle contenance et ressemble bien estre sage homme
Certes dit l  aultre ie m  esmerueille de la grant hausterité qu  il tient car il ne tient compte du roy nem plus que de son pareil
Mais ou a il si tost trouué telle prouision dit le roy comme il nous a enuoyé ne quelle uaixelle a il
urayement c  est une choze bien dure a croire a qui ne le uerroit toutesfoiz c  est ung beau passetemps que d  estre en sa compaignie
Plust a
Dieu qu  il uoulsist tirer nostre chemin
Certes sire dit ung
Anglois si fait il iusques a
Bourdeaulx comme il dit I  en suis moult ioyeulx dit le roy
Nous n  auons riens que luy enuoyer mais ie ueulx que uous soyez qui l  irez remercier des biens qu  il nous a enuoyez et luy dire s  il ueult uenir coucher en nostre logis car ie croy que nous auons le meilleur quartier et si uerrez son estat et façon de faire
uoulentiers sire y irons et uous en sçaurons a dire quelque chose s  il leur plaist nous laisser entrer et
Iehan de
Paris de par uous saluerons et sa noble compaignie
Comment le roy d 
Angleterre enuoya six de ses barons deuers
Iehan de
Paris luy remercier les biens qu  il luy auoit enuoyez et pour luy dire qu  il uint coucher auec le roy
Les barons du roy d 
Angleterre s  en allerent au quartier de
Iehan de
Paris qu  ilz trouuerent tout fossoyé et barré de taudis et gardes armez a la porte
Si furent tous esmerueillez et demanderent ausdicts gardes a qui ilz estoient
Et ilz leur respondirent
Nous sommes a
Iehan de
Paris
Et uous a qui estes uous
Messeigneurs nous sommes dirent les
Anglois au roy d 
Angleterre que nous enuoye deuers
Iehan de
Paris luy remercier les biens qu  il a enuoyez a nostre maistre s  il uous plaist nous ferez parler a luy
uoulentiers dirent ilz car il nous a commandé que aux
Anglois ne soit riens refusé pour ce qu  ilz sont uenus en sa compaignie
Les barons entrerent tous esmerueillez de ce qu  ilz ueoient et quant ilz furent deuant le logis de
Iehan de
Paris ilz trouuerent aultres gardes que la porte gardoient ausquelz ilz firent reuerence et leur dirent la cause de leur uenue
Et lors le cappitaine de celle garde alla sauoir si on les laisseroit entrer lequel fut incontinant reuenu et dit aux
Anglois
Messeigneurs nostre maistre est a table mais ce non obstant il ueult bien que uous entrez
Or uous en uenez après moy
Adonc se mit deuant et les barons après
Et quant il entra en la salle ou
Iehan de
Paris estoit il se gecta a genoulz aussi firent les
Anglois quant ilz uirent ung tel estat et que
Iehan de
Paris estoit a table tout seul et ses gens au tour de luy en si belle sillence et ceulx a qui il parloit mectoient tousiours le genoil a terre
La salle estoit toute tendue de moult riche tapisserie et le ciel et le pauement aussi tout tendu
Iehan de
Paris bienueigna les
Anglois et leur fit grant chiere et en souppant deuisa longuement auec eulx
Et quant il eut souppé et graces furent dictes instrumentz de toutes sortes commancerent a sonner en grant melodie L  on mena soupper les
Anglois auec les barons de
France si furent moult haultement seruis et tout de uiande chaulde si s  en esmerueilloient grandement de la grant largesse de biens qui y estoit et de la grant quantité de uexelle d  or et d  argent qui y estoit
Après soupper les
Anglois prindrent congié et s  en retournerent au roy auquel ilz conterent tout au long ce que auoient ueu dont il fut de plus en plus esbay
Si ne sçauoit que dire mais que point ne le laisseroit tant que leur chemin il uouldroit tenir
Quant uint au matin
Iehan de
Paris alla a l  esglise ou on luy auoit fait tendre ung moult riche et beau pauillon
Puis fut commancée la messe a beaux chantres qu  il menoit auecques luy
Il y eut des
Anglois qui l  alerent bien tost racompter au roy lequel s  en uint le plus hastiuement qu  il peut a l  esglise
Iehan de
Paris luy manda qu  il uint en son pauillon si l  alerent querir et luy dirent
Sire
Iehan de
Paris uous prie que ueniez en son pauillon si serez mieulx a uostre aize
Le roy leur dit
uoulentiers ie iray
Et quant le roy entra dedans le pauillon il salua
Iehan de
Paris lequel luy rendit son salut et luy fit plasse auprès luy et faisoit moult beau ueoir ledict pauillon par dedans et les beaux carreaulx et oreilliers qui y estoient
Aussi faisoit beau ueoir les ornemens de sa chapelle qui estoient moult fort beaux et riches
Quant la messe fut dicte chascun print congié et s  en uindrent en leurs logis pour desieuner
Iehan de
Paris enuoya au roy d 
Angleterre de uiande toute chaulde comme il auoit fait le soir
Puis monterent a cheual et cheuaucherent en la maniere que auez ouy iusques a
Bourdeaux
Et tousiours
Iehan de
Paris auoit ses logis faitz et aournez et fournis de uiures a planté et a chascun repas il en enuoyoit au roy d 
Angleterre que moult c  esmerueilloit dont icelle uiande pouuoit uenir et en cy petites bourgades comme ilz logeoient aulcuns soirs
Comme le roy et
Iehan de
Paris cheuauchoient ensemble et deuisoient de leur chemin
Ung iour comme ilz cheuauchoient par dela
Bourdeaux le roy anglois demanda a
Iehan de
Paris se il yroit iusques a
Bayonne
Et
Iehan de
Paris luy respondit que ouy
Plut a
Dieu dit le roy que uostre uoyage s  adressat de uenir iusques en
Espaigne car i  en seroye moult ioyeulx
Certes dit lors
Iehan de
Paris a l  auenture si fera il car si le uouloir m  en prent ie l  acompliray s  il plaist a
Dieu a aultre chose ne suis ie subgect après
Dieu si non a mon uouloir car pour homme qui uiue ie ne feroys que a ma uoulenté C  est grant chose dit le roy que ce uous uiuez longuement en ce monde il uous fauldra changer propoz ou uous pourrez bien sauoir que ueult dire soufferte
Certes dit
Iehan de
Paris de ce n  ay ie garde car la
Dieu mercy i  ay des biens assez plus que n  en pourray en tout mon uiuant gaster a tenir l  ordre que ie tiens et l  estat que ie maine
Le roy regarda ses gens en disant a soy mesmes que cest homme n  auoit pas bon sens naturel et estoit tout esbay tant qu  il ne sauoit que y pencer
Mais tant y auoit que
Iehan de
Paris tenoit le roy le plus aize que oncques en son uiuant eut esté
Ung iour comme ilz cheuauchoient entre
Eibe
Fauiere et
Bayonne il se mit tresfort a plouuoir
Comme
Iehan de
Paris et ses gens uoyant la pluye uenir uestirent leurs manteaux et chapperons a gorge
Quant
Iehan de
Paris et ses gens uirent que la pluye uenoit a force ilz prirent leurs manteaux et chapperons a gorge et uindrent iusques auprès du roy d 
Angleterre que commença a les regarder en tel estat qu  ilz n  auoient garde de la pluye et alors le roy luy dit
Iehan de
Paris mon amy uous et uoz gens auez trouuez bons habillemens contre la pluye et le mauluais temps
Car luy ne ses gens n  auoient nulz manteaulx pour ce que au temps d  alors n  en usoient point en
Engleterre et aussi ne sçauoient pas la maniere de les faire
Et si portoient les
Anglois leurs bonnes robbes qu  ilz auoient fait faire pour les nopces car en leur pays n  estoit point nouuelles de porter malles ne mener bautz par quoy uous pouez pencer en quel point pouoient estre leurs robbes
Les unes estoient longues les aultres courtes les aultres fourreez de martres de renards et de plusieurs aultres fourrures qui c  estoient retraictes pour l  amour de l  eaue et le lendemain eussiez ueu le drap que floctoit sur lesdictes forrures qui estoient gastees et retraictes
Lors respondit
Iehan de
Paris au roy en ceste maniere
Sire uous qui estes roy d 
Angleterre et grant seigneur deussiez faire porter a uoz gens maisons pour eulx couurir en temps de pluye
Le roy d 
Angleterre pour ces parolles ce print moult fort a rire et luy ua respondre
Par
Dieu mon amy il fauldroit auoir des holiffans grant planté a porter tant de maisons
Puis se retira uers ses barons en disant et riant N  auez uous pas bien ouy se que ce gallant a dit
Ce monstre il pas bien que c  est ung follastre
Il luy est aduys pour le grant tresor qu  il a lequel il n  a pas acquis que riens ne luy est impossible
Sire dirent les barons anglois c  est ung beau passe temps que d  estre auprès de luy si ne uous en debuez ennuyer mesmement car il uous fait beaucoup de plaisirs et si en passez plus legierement le païs
Que plust a
Dieu qu  il uoulsist aller auecq uous aux nopces car tout uostre estat en seroit honnoré mais que il se uoulsist allouer a uous en luy donnant une bonne somme d  argent
Ie le uouldroys bien dit le roy mais se il ne se disoit a nous ce nous seroit une grande mesprison car peu priseroient les dames noz estatz contre le sien
Par
Dieu dirent les barons sire uous dictes uray
Si laisserent du tout le parlement les
Anglois car la pluye les chargoit tant qu  il n  y auoit celuy a qui le logis ne luy tardist
Quant ilz furent en la uille chascun s  en alla logier au logis qui luy estoit appareillé
Si enuoya
Iehan de
Paris au roy d 
Angleterre de ses biens
Le lendemain au matin partirent et uindrent logier a
Bayonne
Et le lendemain matin se partirent dudict
Bayonne et se mirent aux champs et en cheuauchant trouuerent une petite riuiere qui estoit moult mauluaise car il s  i noya plusieurs
Anglois comme uous orrez
Comment en passant une petite riuiere beaucop des
Anglois se noyerent et comme
Iehan de
Paris et ses gens passerent ardyment
Quant ilz furent arriuez auprès de la riuiere le roy d 
Angleterre et ses gens qui estoient deuant se mirent a passer la riuiere a gué ou il y en eut de trois a quatre uingts de noyez qui estoient mal montez dont ledict roy fut moult desplaisant
Iehan de
Paris qui uenoit après tout bellement qui ne s  esmayoit guieres de celle riuiere pour ce que luy et sa compaignie estoient bien montez commancerent a passer les ungs après les aultres en telle fasson et maniere que tous passerent par la uoulenté et grace de
Dieu sans nul peril ne danger car la riuiere estoit deuenue grosse et auoit abbatu le pont qui y estoit par quoy il y auoit grant dangier mais
Dieu a celle foiz garda
Iehan de
Paris et ses gens d  estre noyez
Le roy d 
Angleterre estoit au bourt de la riuiere lamantant et plourant ses gens qu  il auoit pardus et regardoit comme
Iehan de
Paris et ses gens passoient dont estoit fort esmerueillé de ce que personne des gens de
Iehan de
Paris ne demouroient en la riuiere
Et quant ilz furent dehors oultre le roy commensa a dire a
Iehan de
Paris
Mon doulz amy uous auez heu meilleur aduenture en ceste riuiere que moy qui y ay pardu plusieurs de mes gens
Lors
Iehan de
Paris se print a soubzrire et luy dit
Ie m  esmerueille de uous qui estes si puissant et riche que uous ne faictes porter ung pont pour passer uoz gens car quant il uient aux riuieres passer il leur seroit bien necessaire
Le roy se print a rire nonobstant sa perte et dit
Par
Dieu uous me baillez de bonnes raisons
Or sus cheuauchons car ie suis fort moillé et uouldroys estre au logis
Si luy dit
Iehan de
Paris comme celuy qui faignoit ne l  auoir point entendu
Sire chassons ung peu par ces bois
En bonne foy dit le roy ie n  ay talant de railler a ceste heure
Si cheuaucherent fort tant que chascun arriua en son logis la ou les
Anglois se plaignoient et lamentoient de leurs parens et amys qui c  estoient noyez en celle riuiere toutesfoiz firent ilz la meilleur chiere qui leur fut possible car il leur failloit aller aux nopces qui fut une partie de oublier leur melencolie et courroux et seiournerent la de deux a trois iours
Quant uint ung aultre iour ainsi qu  ilz estoient aux champs et que le roy d 
Angleterre auoit oublié partie de sa melancolie en cheuauchant il demanda a
Iehan de
Paris
Mon doulz amy ie uous prie dictes nous icy en passant temps par quelle occasion uous uenez en ce pays d 
Espaigne
urayement sire dit
Iehan de
Paris ie le uous diray uoulentiers
Ie uous diz et assure pour uray qu  il y peult auoir enuiron quinze ans que feu mon pere a qui
Dieu face mercy uint chasser en ce pays et quant il s  en partit il tendit ung petit las a une canne et ie me uiens esbatre icy pour ueoir si la canne est prinse
Par ma foy dit le roy en riant uous estes ung grant chasseur que si loing uenez cercher uostre gibbier
Par
Dieu si elle estoit prinse elle seroit pourrie et mangee des uers
uous ne sçauez dit
Iehan de
Paris car les cannes de ce pays ne semblent pas aux uostres car ceulx cy ce gardent moult longuement sans pourrir
De ceste responce rirent moult longuement les
Anglois pour ce qu  ilz n  entendoient pas a quelle fin il le disoit et disoient les aulcuns qu  il estoit demy fol
Quant ilz furent assez près de la cité de
Burgues ou estoit le roy et la royne d 
Espaigne et en laquelle uille les nopces se deuoient faire le roy d 
Angleterre ua dire a
Iehan de
Paris en ceste maniere
Iehan de
Paris mon bon amy si uous uoulez uenir auecq nous iusques a
Burgues et uous auouer pour moy ie uous donray de l  argent bien largement et si uerrez une belle assemblee de dames et seigneurs
Sire dit
Iehan de
Paris d  y aller ie ne sçay que i  en feray car ce sera selon le uouloir qu  il m  en prendra
Et quant de m  auouer a uous et a uostre subiection cela ne uous fault impencer car par
Dieu pour uostre royaulme ne le feroye ne de uostre argent ie n  en ay que faire car i  en ay plus que uous
Quant le roy se ouyt ainsi refusé il en fut moult doulent et eust bien uoulu que
Iehan de
Paris fut encore en
France doubtant que s  il alloit a
Burgues son estat n  en seroit pas tant prisé contre le sien
Si ne luy en oza plus parler fors que il luy dit
Par uostre foy y pencez uous point uenir
Par mon serment respondit
Iehan de
Paris a l  auenture que ie iray a l  auenture que non selon que ie trouueray en moy
Atant en laisserent les parolles mais le roy se pensa bien qu  il y uiendroit dont fort se esmayoit mais aultre semblant n  en oza faire
Le soir logerent comme ilz auoient acostumé
Et quant ce uint l  endemain matin
Iehan de
Paris dit au roy qu  il ne l  atendit point car il ne bougeroit d  illec de tout le iour
Et pour ce le roy s  en partit et estoit iour d  ung samedi et les nopces deuoient estre le lundi ensuiuant
Tant cheuaucha le roy que celuy iour arriua a
Burgues ou il fut receu a grant triumphe et honneur
Comment le roy d 
Angleterre arriua a
Burgues ou il fut honnorablement receu
Enuiron trois ou quatre heures de soir arriua le roy d 
Angleterre a
Burgues ou il fut moult bien receu car il y auoit une moult belle assemblee
Car auecq le roy d 
Espaigne estoit le roy de
Portugal le roy et la royne d 
Arragon et le roy de
Nauarre et plusieurs princes et barons dames et damoiselles sans nombre qui tous firent grant honneur au roy d 
Angleterre
Mais quant la fille du roy d 
Espaigne l  eut bien ueu et regardé et qu  elle l  eut en soy bien consideré elle n  en fut pas trop ioyeuse car saige fille estoit si se pensa en elle que ce n  estoit pas ce que luy failloit
Toutesfoiz la chose estoit si auancee que aultre remede n  y pouuoit mectre pour l  honneur de ses pere et mere garder
Si laisserons ung petit d  eulx a parler et retornerons a
Iehan de
Paris qui cheuaucha tout le dimenche comme le roy anglois iusques a deux lieues près de la uille car bien sçauoit le iour des nopces et s  en uint logier en une petite uille qui estoit a deux lieues de
Burgues
Si enuoya deux heraulx acompaignez de cinq cens cheuaucheurs au roy d 
Espaigne luy demander logis en la uille pour
Iehan de
Paris
Comment les deux heraulx quant ilz furent au près de la porte laisserent les cinq cens cheuaucheurs qui estoient uenuz auec eulx et n  entra en la uille que eulx et deux seruiteurs qui estoient habillez de mesmes
Les deux heraulx estoient tous deux uestus d  ung riche drap d  or montez sur deux acquenees blanches tant richement arnechees que c  estoit une merueille a les ueoir
Quant ilz furent près de la cité ilz firent demeurer leurs gens là iusques ilz fussent retournez et ne menerent que chascun ung page qui estoient habillez d  ung fin uelours uiolet et les arnechemens de leurs cheuaulx de mesmes
Si s  en entrerent en la uille et uindrent uers le palais du roy et demanderent a des gens qu  ilz trouuerent a la porte se ilz pourroient parler au roy
Et ilz leur demanderent a qui ilz estoient
Nous sommes dirent ilz a
Iehan de
Paris que nous enuoye icy pour dire aulcunes choses au roy de par luy L  on l  alla dire au roy d 
Espaigne qui ia estoit a table et toute la baronnie
Si fut dit au roy qu  il estoit arriué deux heraulx les mieulx en point qu  ilz eussent oncques ueuz que se disent estre seruiteurs d  ung nommé
Iehan de
Paris qui les enuoye par deuers uous
Que uous plaist il sire qu  on leur die
Le roy leur dit
Entretenez les et les faictes bien loger iusques nous aurons souppé et puis nous parlerons a eulx
Comment le roy d 
Angleterre qui auoit ouy le messager parler commença a compter des faitz de
Iehan de
Paris dont il fut bien ris tout le long du soupper
Ce pendant le roy d 
Angleterre qui bien congneut que
Iehan de
Paris uouloit uenir a la feste commença a parler en ceste maniere
Mon trescher seigneur ie uous prie que aux heraulx donnez bonne responce car uous uerrez grans merueilles
Ie cuyde bien sauoir que leur maistre demande
Et qui est ce
Iehan de
Paris dit le roy d 
Arragon
Sire dit il c  est le filz d  ung bourgeois de
Paris qui maine le plus beau et haultain train que oncques homme mena pour tant de gens qu  il maine
Et combien en a il
Dit le roy d 
Angleterre
De deux a trois cens cheuaulx les plus belles gens et les mieulx acoustrez que uous ueistes oncques a mon aduys
Par
Dieu ce dit le roy d 
Arragon ce seroit une merueilleuse chose se ung simple bourgeois de
Paris pouuoit maintenir ung tel estat si longuement comme de uenir iusques icy
Comment ce dit le roy d 
Angleterre de la uexelle d  or et d  argent de quoy il est seruy seullement est assez bastante pour achepter ung royaulme
Car ie uous affie qu  il semble mieulx a ung songe ou fantasie qu  a aultre chose
Or par
Dieu dit la royne d 
Arragon il le feroit bon ueoir si uous prions toutes que quelque chose qu  il doyue coster que nous le uoyons
Certes dit le roy d 
Angleterre il est plus fort a contenter en fait d  honneur que uous uistes oncques
Et si uous dy bien tant qu  il ne prise honneur royal nem plus que le sien
Aultrement il est bien doulz courtois et bien fort communicatif
Mais certes bien uous diray plus que il me semble bien quelque belle maniere qu  il aye il tient ung quartier de la lune car il dit des motz aucunesfoiz que n  ont ne chef ne queue
Aultrement l  on le iugeroit pour tressage homme
Et qu  esse ce qu  il dit beau filz dit le roy d 
Espaigne
Par ma foy dit le roy d 
Angleterre ie le uous diray
Ung iour comme nous cheuauchions ensemble il plouuoit tresfort
Luy et ses gens auoient prins certains habillemens qu  ilz faisoient porter a leurs cheuaulx qui moult bien les gardoient de la pluye
Ie luy dis qu  il estoit bien en point contre la pluye et il me respondit que moy qui estois roy deuois faire porter a mes gens maisons pour les garder de la pluye
De ce mot tous ce prindrent a rire
Or messeigneurs dit le roy de
Portugal il ne se fault pas mocquer des gens en leur absence et ne croy point qu  il ne soit ung sage homme se il a peu trouuer la maniere de conduire une telle compaignie si loing ce n  est pas uray semblable que ce ne soit sans grant sens ne entendement A ses parolles du roy de
Portugal donnerent grant foy les seigneurs et dames car moult sage estoit
Encores n  auez uous riens ouy dit le roy d 
Angleterre
Ie uous en diray deux les plus nouuelles que uous ouystes oncques
Ung iour a passer une riuiere plusieurs de mes gens furent noyez pour l  eaue qui moult roidde alloit et qui estoit hors de riuage
Et comme ie regardoye uers ladicte riuiere cy uint a moy et pour me bien consoler il me ua dire
Sire uous qui estes ung puissant roy deussiez faire porter ung pont pour faire passer a uoz gens les riuieres affin qu  ilz ne noyassent
Quant il eut dit cela si commancerent a rire par la salle si fort que c  estoit une terrible chose
Quant tout fut appaisé la fille du roy d 
Espaigne qui tout cecy escoutoit luy ua dire
Mon trescher seigneur et amy ie uous prie dictes nous l  aultre qu  il uous a dit
Certes dit il ma mye uoulentiers L  aultre si est que ainsi que cheuauchions ensemble ie luy demandé pour passer le temps qui estoit la cause pour quoy il uenoit en ce païs
Il me respondit qu  il y auoit bien enuiron quinze ans que son feu pere estoit uenu en
Espaigne et a son retour il auoit tandu ung las a une canne et il uenoit maintenant ueoir si la canne estoit prinse
Quant l en ouyt ses parolles le ris fut plus grant que deuant
Et tellement fit durer le roy d 
Angleterre ce qu  il recitoit de
Iehan de
Paris que le soupper fut paracheué
Quant les tables furent leuees et graces dictes le roy enuoya querir les heraulx et les fit uenir deuant toute la compaignie lesquelz entrerent en la salle moult hardiement et saluerent le roy et la compaignie moult honnorablement comme uous orrez
Comment les heraulx de
Iehan de
Paris entrerent en la salle la ou estoit le roy d 
Espaigne acompaigné de plusieurs roys barons dames et cheualiers pour demander logis au roy pour leur maistre
Sire roy d 
Espaigne nostre maistre
Iehan de
Paris uous salue et toute la noble compaignie si uous prie qu  il uous plaise luy faire desliurer logis competant pour luy et ses gens en ung quartier de ceste uille a part et il uous uiendra ueoir et les dames aultrement il ne uiendra point
En bonne foy mes amys dit le roy pour logis ne demeurera il pas car assez luy en feray bailler
Sire dirent les heraulx s  il uous plaist a ceste heure le nous ferez deliurer pour ueoir s  il y pourra loger
Ie le ueulx bien dit le roy et adonc leur bailla ung sien maistre d  ostel et leur dit
Or allez de par
Dieu mes amys
Et si uous auez a faire de quelque chose demandez le et ie uous le feray deliurer
Grans mercis sire dirent les heraulx
Si s  en allerent par la cité et leur uouloient bailler logis pour trois cens cheuaulx mais ilz n  en tindrent compte
Si furent remenez deuant le roy que leur demanda s  ilz auoient assez logis
Par
Dieu sire nenny car il nous en fault bien dix foiz autant auant que nostre maistre et ses gens puissent loger
Comment dit le roy auez uous a loger plus de trois cens cheuaulx
Oui sire plus de dix mille ou il ne uiendra point icy
Il nous fault auoir depuis la grant esglise iusques au bas a la porte
Et comment dit le roy c  est plus du quart de la cité
Sire nous ne pouuons a moins comme uerrez demain
Or par
Dieu si l  aurez uous demain au bon matin car les dames desirent moult a ueoir uostre maistre
Si ferons anuyt desloger ceulx qui y sont logez et demain au matin le trouuerez prest
Atant prindrent congié du roy et luy dirent qu  ilz iroient querir les fourriers pour faire les logis bien matin
Or allez seurement dit le roy car il n  y aura point de faulte et me recommandez a uostre maistre
Grant parlement fut tenu celle nuyt de
Iehan de
Paris si leur tardoit le lendemain matin pour le ueoir
Si laisserons d  eulx a parler et dirons des heraulx qui sortirent de la cité et uindrent uers leurs cinq cens hommes a cheual qu  ilz auoient laissez lesquelz ne cesserent toute nuyt de eulx acoustrer pour l  endemain
Comment les heraulx uindrent deuers
Iehan de
Paris luy dire la responce que le roy d 
Espaigne leur auoit faicte
Les heraulx cheuaucherent toute nuyt pour aller faire leur responce a
Iehan de
Paris de ce qu  ilz auoient fait et besongné auecq le roy d 
Espaigne
Si firent tant qu  ilz arriuerent deuers
Iehan de
Paris et luy compterent au long ce qu  ilz auoient fait et de la grant beaulté de la pucelle que moult agrea a
Iehan de
Paris
Si les en fit retourner pour aller conduyre les premiers cinq cens pour faire les logis
Puis appella tous ces princes et barons et leur pria que bien gardassent ses commandemens selon la forme et maniere qu  ilz auoient desliberé tenir
Si ne fault pas demander si chascun auoit grant desir de le bien seruir et honnorer car a aultre chose ne taschoient que a faire chose que luy fut agreable
Quant uint le lendemain au matin les seigneurs et dames qui aux nopces estoient uenus et mesmement la fille d 
Espaigne si se leuerent moult grant matin de la grant peur qu  ilz auoient que point ne ueissent arriuer
Iehan de
Paris
Si firent clorre tous les sentiers et rues de la uille affin que
Iehan de
Paris ne peust passer par aultre lieu que par deuant le palais
Et ce pendant qu  ilz en parloient uecy arriuer les deux heraulx auecq les deux pages au point que deuant auez ouy puis uenoient les cinq cens fourriers après bien en point
Si coururent les nouuelles au palais que c  estoit
Iehan de
Paris qui uenoit
Incontinent qu  ilz ouyrent les nouuelles uous eussez ueu uenir gens a si grans flottes que c  estoit une merueilleuse chose car le maistre n  attendoit pas le uarlet ne le uarlet le maistre qui pouuoit mieulx aller alloit
Et quant les
François commançerent a approucher le palais et qu  ilz passoient le roy s  auansa pour parler a eulx comme uoz orrez
Comment les
François passerent deuant le palaix du roy d 
Espaigne lequel leur dit que ilz fussent les biens uenuz
Le roy d 
Espaigne leur dit
Messeigneurs uous soyez les tresbien uenuz
Dictes nous s  il uous plaist lequel est
Iehan de
Paris afin de le congnoistre
Sire dit l  ung d  eulx il n  est pas en ceste compaignie
Et qui estes uous donc dit le roy
Nous sommes dirent ilz ses fourriers que luy uenons faire son logis
Quant les princes qui la estoient et les dames qui celle responce ouyrent et ueoient telle assemblee de fourriers ilz en furent tous esbays
Si dit le roy d 
Espaigne au roy d 
Angleterre
Comment beau filz uous disiez que il n  auoit en tout que enuiron trois cens cheuaulx et ilz sont ia passez plus de cinq cens et si ne uiendra pas sans belle compaignie
Par mon serment dit la fille uela de belles gens et bien en point
Certes bien debuez festier leur seigneur qui nous uient faire si grant honneur de uenir aux nopces car toute la feste en sera honnoree
urayement ma fille dit le roy uous dictes uray
Si enuoyray deuers ses gens qui sont uenus pour les faire fornir de linge uaixelle et tapisserie et de tout ce que leur sera necessaire
Si appela son maistre d  ostel et luy dit
Allez au quartier qu  auez desliuré a ses gens et leur faictes bailler tout ce que leur fauldra
Le maistre d  ostel si y alla et les trouua tous enbesongnez
Les ungs faisoient barrieres les aultres rompoient maisons pour passer de l  une en l  aultre les aultres tendoient tappisseries qu  il sembloit que ce fut une foire
Quant le maistre d  ostel uit cecy il en fut tout esbay
Toutesfoiz fit son message et leur dit
Messeigneurs le roy m  a icy enuoyé deuers uous pour uous dire que ce qu  il uous fauldra soit linge uaixelle tapisserie et aultres choses que ie le uous face deliurer
Sire respondit l  ung des heraulx grantz merciz au roy et a uous
Certes il ne nous fault riens car les chariotz arriueront tantost qui apportent les utenxilles
Et dictes au roy que s  il estoit enserré de tapisserie uaixelle d  or ou d  argent nous en auons assez pour nous et pour luy et si luy en fault pour ce qu  il a grant seigneurie estrange comme l en dit uenez le nous tantost dire et nous ferons arrester deuant son palaix dix ou douze chariotz chargez que bien le forniront
Grant mercy dit le maistre d  ostel
Et atant s  en part tout esmerueillé et s  en uient au palaix ou il fit son rapport au roy deuant toute la baronnie et les dames qui bien l  escouterent
Moult s  esmerueilloient les barons et les dames du raport que fait auoit le maistre d  ostel
Si ne parloient par le palais que de
Iehan de
Paris duquel la uenue leur tardoit beaucop
Le roy fit chanter la messe et tous les princes barons seigneurs et dames l  alerent ouyr
Et quant uint uers la fin de la messe uecy uenir ung escuier courant qui uint dire
uenez ueoir arriuer celuy
Iehan de
Paris hastez uous tantost
Les roys prindrent les dames chascun en son endroit et s  en uindrent aux fenestres du palaix les aultres sortoient hors en la rue pour le mieulx ueoir
Comment les conducteurs des chariotz de
Iehan de
Paris uindrent en belle ordonnance après les chariotz de la tapisserie
Alors arriuerent deux cens hommes d  armes bien en point armez et bardez comme tel cas le requiert et aloit deux trompetes deuant et deux tabourins de
Souysse et ung phiphre et estoient montez ces gens sus bons coursiers qu  ilz uous faisoient saulter et faire gambades que c  estoit ung triumphe a les regarder et uenoient deux a deux en moult belle ordonnance
Le roy d 
Espaigne demanda au roy d 
Angleterre que estoient ces gens
Sire respondit il ie n  en sçay riens car point ne les ay ueuz au uoyage
Et lors le roy de
Nauarre qui tenoit la pucelle par la main cria par la fenestre
Qui estes uous messeigneurs
Nous sommes dirent ilz les conducteurs des chariotz de
Iehan de
Paris qui icy uiennent après nous
Hee
uierge
Marie dit la pucelle que uecy bel estat pour ung homme
Pensez belle seur dit le roy de
Nauarre que i  en suis tout effrayé ce semble mieulx songe que aultre chose
Ainsi comme ilz parloient uecy apparroistre les chariotz de la tapisserie a tout groz coursiers et en chascun chariot auoit huit groz coursiers moult richement harnechez et y auoit uingt cinq chariotz tous couuers de uelours sur uelours uert moult riche
Quant les dames uirent ces beaux chariotz elles furent toutes rauies et les seigneurs aussi
Helas dit la pucelle nous ne le uerrons point car il doit estre dedans ces beaux chariotz
Et lors le roy de
Nauarre cria a ceulx que les cheuaulx desdicts chariotz conduisoient car a chascun cheual auoit deux hommes a pié pour mieulx gouuerner lesdicts cheuaulx que moult fiers et puissans estoient
Dictes mes amys qu  est ce dedans ces beaux chariotz C  est la tapisserie dit l  ung
Et quant il en fut passé uingt ou uingt deux il dit a ung aultre
Dictes mon amy qu  est ce dedans ces beaux chariotz
Monseigneur respondit celuy tous les couuers de uert sont les chariotz de la tapisserie et linge
Moult furent esmerueillez tous quant ilz ouyrent celle responce
Haa mon amy dit la pucelle au roy d 
Angleterre uous ne nous auez pas tout dit ce que sçauiez de
Iehan de
Paris
Par
Dieu ma mye respondit le roy d 
Angleterre ie n  en auoye ueu si non ce que i  en auoye dit
Si suis moult esbay que ce peult estre
En tant comme ilz parloient lesdicts chariotz acheuerent de passer
Comment aultres uingt cinq chariotz entrerent que portoient les utenxilles de la cuysine
Incontinent après les premiers chariotz en apparurent aultres uingt cinq chariotz a groz coursiers comme les aultres mais les chariotz n  estoient couuers que de grans pans de cuyr roge et tantost le roy de
Portugal demanda
Dictes messeigneurs quelz chariotz sont cela et a qui sont ilz
Ilz sont firent ilz les chariotz de la cuysine de
Iehan de
Paris
Par
Dieu dit le roy de
Portugal ie me tiendroye bien honnoré d  en auoir demye douzayne de telz et si en ferois bien mes grans honneurs
Pareillement dirent tous les aultres
Hee doulce
uierge
Marie dit la royne d 
Arragon qui est celuy qui peult mener et entretenir une telle triumphe et ne le uerrons nous pas
Et ainsi comme ilz deuisoient l  on leur uint dire que le disner estoit prest
Helas pour
Dieu dirent les dames ne parlez plus de cela car il n  est plaisir que de ueoir ces innumerables richesses
Quant lesdicts chariotz furent passez en arriua aultres uingt cinq couuers de damas bleu et les coursiers harnechez de mesmes comme uous orrez
Comme il entra en la uille aultres uingt cinq chariotz couuers de damas bleu qui portoient les robbes et habillemens de
Iehan de
Paris
Or regardez dit la pucelle uecy uenir aultres chariotz encore plus riches que les aultres
Et quant ilz furent près on demanda a ceulx que les menoient a qui estoient lesdicts chariotz qu  ilz menoient
Alors respondirent en disant
Ce sont les chariotz de la garde robe de
Iehan de
Paris nostre maistre O royne des cieulx quelz habillemens peult il auoir leans
Et qui ce pourroit ennuyer de regarder cecy
Puis crya elle mesmes a la fenestre
Dictes mon amy combien en y a il de la garde robe
Si luy respondirent que uingt cinq
Par
Dieu dit le roy de
Portugal uela assez de richesse pour achepter tous noz royaulmes
Il me semble que ie songe quant ie uoy cecy
Grant bruit en estoit par toute la cité et en especial au palais de la uenue de cest homme car les cheuaulx hannissoient et menoient tel bruit que c  estoit merueilles
Le roy d 
Angleterre estoit tout estonné de ueoir ce qu  il ueoit et ouyoit tous les rappors que l  on faisoit par la cité de cest homme car de luy ne tenoit on plus d  extime
Mesmement que pis estoit il n  auoit loisir ny espasse de parler ny de soy iouer auecq sa fiancee comme il desiroit dont il estoit fort marry
Toutesfois pour abreger la matiere ces uingt cinq chariotz furent passez
Tantost uindrent les aultres uingt cinq tous couuers d  ung uelours sur uelours cramoisi broché d  or moult riche a tout franges d  or de
Chippre
Si reluisoient contre le soleil a merueilles
Quant l  on les uit apparoistre chascun s  auança pour regarder
Comme les chariotz de la uaixelle de
Iehan de
Paris entrerent
Certes dit la pucelle ie croy que
Dieu et paradis doit arriuer a ceste heure
Et que peult estre ce
Est il homme mortel qui puisse telle noblesse assembler
Par
Dieu respondit le roy de
Nauarre si l  on m  eust dit que c  eust esté le roy de
France ie ne m  en fusse pas fort esmerueillé car c  est ung triumphant royaulme mais de cestuy bourgeois ie ne sçay que y rimer
Si suis si fort estonné que ie ne sçay ou ie suis
Comment dit la pucelle uous semble il bien que ung roy de
France pourroit bien autant faire comme cestuy
Certes ma doulce seur ie croy que ouy quant il auroit bien entreprins
Sur ma foy dit elle c  est une merueilleuse besongne il me tarde fort que ie le uoye sçauoir mon si c  est ung homme comme les aultres
Tant parlerent que les uingt cinq chariotz furent passez fors que a ung des conducteurs au quel le roy demanda
Dictes mon amy qu  i a il en ces chariotz couuers de cramoisi
Sire dit il c  est la uaixelle et bagues de
Iehan de
Paris
Et incontinant après ua arriuer deux cens hommes d  armes tous em point comme pour combatre et uenoient quatre a quatre en moult belle ordonnance et sans bruyt
Le roy d 
Espaigne appella le premier qui portoit ung penom en sa lance et luy dit
Messeigneurs
Iehan de
Paris est il en ceste compaignie
Sire dit celuy nenny
Il ne uiendra encores de deux heures car luy et ses gens disnent aux champs mais nous sommes commis pour la garde de ces uingt cinq chariotz que passent cy deuant
Quant les chariotz et les deux cens hommes d  armes eurent passé le roy ua dire que l  on allast disner ce pendant mais les dames luy firent requeste que pour
Dieu il laissast bonnes gardes a la porte qu  ilz uinssent dire de bonne heure les nouuelles quant il uiendroit car comme elles disoient tous ces gens sont passez si n  amenera pas grant monde auecq luy et point ne le uerrons arriuer
Ne uous en souciez dit le roy car i  en seroye plus doulant que uous si y mectray si bonne garde que bien en sçaurons les nouuelles
Ilz s  en allerent disner mais oncques ne fut parlé en toute la table que des grandes merueilles qu  ilz auoient ueuez dont le roy d 
Angleterre estoit tout estonné si ne pouuoit faire bonne chiere mais la royne d 
Espaigne que moult sage dame estoit l  entretenoit au mieulx qu  elle pouuoit
Quant ilz eurent disné et graces dictes si commancerent a deuiser des nopces mais ueez cy uenir deux escuyers que dirent
uenez ueoir la plus belle compaignie que oncques fut ueue sus terre
Lors saillirent les roys auecq les dames barons et cheualiers tenant chascun une damoiselle par la main selon leurs degrez et s  en uindrent les ungs aulx fenestres les aultres en plaine rue que tant estoit plain de peuple d  ung costé et d  aultre que c  estoit une chose infinie
Comment les archiers de la garde de
Iehan de
Paris entrerent en grant triumphe et honneur
Tantost arriuerent six clerons moult bien em point qui sonnoient si melodieusement que c  estoit une belle chose de les ouyr
Puis uenoit ung homme d  armes monté sus ung grant coursier bardé qui portoit l  enseigne et après luy uenoient deux mille archiers bien montez et bien en point qui tous auoient hocquetons d  orfauerie que moult fort reluisoient contre le soleil
Le roy d 
Espaigne demanda a celuy qui l  enseigne portoit si
Iehan de
Paris estoit illec
Et il luy respondit que nenny cecy sont les archiers de sa garde que ie guide
Comment dit le roy m  apelez uous cecy archiers qui tous semblent estre grans seigneurs
Par
Dieu dit le cappitaine uous direz bien aultre chose auant qu  il soit arriué
Si passa oultre menant ses gens le petit pas deux a deux en belle ordonnance
Il ne fault pas demander comment ilz estoient diligemment regardez d  hommes et femmes si n  eussez ouy ung seul mot sonner tant estoient enclins a regarder les merueilles que ueoient
Tantost uint ung des heraulx de
Iehan de
Paris au palaix demander au roy la clef d  une petite esglise pour y ouyr uespres car
Iehan de
Paris les uouloit ouyr ce iour pour ce qu  il estoit dimenche
Le roy luy dit
Mon amy uous aurez tout ce que uous sçauriez demander mais ie uous prie que si bonnement pouez icy demeurer pour nous monstrer
Iehan de
Paris que demeuriez
Ie ne puis dit le herault a present mais ie uous laisseray mon page que le uous monstrera
Il ne uiendra pas encores car trop y a de ses gendarmes a uenir que entreront premier que luy
Si s  en alla et commenda a son page que tout leur monstrast
La pucelle appella le page que moult bien estoit aprins et luy demanda son nom
Et il respondit que
Gabriel s  appelloit
Or
Gabriel dit elle ie uous prie que point ne uous departez de moy et ueez cy cestuy anneau que ie uous donne
Grant mercy dame dit le page
Helas mon amy
Gabriel uiendra encores
Iehan de
Paris
Ma damoiselle dit il non pas car il y a a uenir premier ces gensdarmes
Et comment dit elle ne sont ce pas ceulx icy que passent
Nenny dit le page ce ne sont que ses archiers de l  auantgarde que sont deux mille et aultant en l  arrieregarde
Ie ne sçay s  ilz uiendront auecques les hommes d  armes ou après
Les roys et les dames escoutoient le page dont ilz estoient tous esbays
Et comment dit le roy d 
Arragon ua il en quelque guerre qu  il maine tant de gensdarmes
Certes dit le page nenny car ce n  est que son droit estat qu  il entretient tous les iours
Par
Dieu dit le roy c  est la plus estrange chose de quoy iamais ouysse parler
Comment il entra six aultres clerons que menoient les archiers de l  arrieregarde de
Iehan de
Paris
Tantost uindrent aultres six clerons comme les aultres et leur capitaine deuant qui guidoit les aultres deux mille
Par
Dieu ce dit le roy d 
Angleterre ie croy que ces gens entrent par une porte et sortent par l  aultre pour nous faire icy muser
urayement dit le roy de
Portugal ce seroit finement fait
Si enuoya deux barons au quartier du logis de
Iehan de
Paris qui allerent tout uisiter
Et quant ilz furent retournez ilz uindrent faire leur raport de ce qu  ilz auoient ueu
Tous furent espouuentez car tous ceulx comme ilz disoient ainsi comme ilz arriuoient on prenoit leurs cheuaulx et se mectoient en belle bataille en moult fiere ordonnance
Et uous di bien tant ce dit celuy qui le raport faisoit que ce uous prenez tant soit peu de noize a eulx ilz sont gens pour oultrager tant que uous estez
Si n  a pas esté bien regardé ne aduizé de mectre tant de gens en ceste uille
Par
Dieu dit le page qui la estoit lequel estoit bien duit et fait a entretenir dames et seigneurs car aultrement n  eust eu la charge de demeurer en ce lieu il ne uous en fault doubter car ilz ne uiennent icy pour aulcun mal ne desplaisir uous faire
Et tant y a que quant uous luy feriez reffuz et il se courrossoit contre uous ia uostre cité ne uous garantiroit de sa puissance
Or urayement dit le roy d 
Espaigne il soit le tresbien uenu car grant ioye et grant honneur nous fait
En tant passerent les aultres deux mille archiers que fort furent regardez des gens tant du palais comme de la cité
Comme le maistre d  ostel de
Iehan de
Paris entra honnorablement auecq les cent pages d  honneur
Après que les archiers eurent passé arriua ung bel homme grant et bien formé qui estoit uestu d  ung drap d  or a tout ung grant baston en sa main sur une moult belle acquenee grise et après luy uenoient les cent pages d  honneur de
Iehan de
Paris tous uestus d  ung moult beau uelours cramoisi et les pourpoins de satin broché d  or moult riche montez tous sur cheuaulx grisons harnechez de uelours cramoysi comme les robes des pages semez d  orfauerie doree bien espesse
Si uenoient leur petit train moult bien arrengez deux a deux et les faisoit merueilleusement beau ueoir car ilz auoient estez choisis a l  eslite et auoient les cheueulx aussi blondez que fin or qui leur batoient iusques sur leurs espaules
Bien estoient dignes d  estre regardez et aussi estoient ilz de plusieurs et en maintes manieres
La pucelle cuydoit bien de uray que celuy qui alloit deuant les pages fut sans nulle doubte
Iehan de
Paris
Si se leua debout pour le cuyder saluer et aussi firent plusieurs barons et dames mais le page que beaucop sçauoit s  en apparceut et dit
Ma damoiselle ne uous bougez iusques ie le uous diray car celuy que uous uoyez la est le maistre d  hostel de nostre maistre qui est ceste sepmaine en office ilz sont quatre que seruent par sepmaines et il maine les pages après luy pour aller ueoir comment les logis sont en point
Comment les trompettes de
Iehan de
Paris entrerent auecq moult belle compaignie
ueez cy arriuer une moult belle compaignie auec les trompetes lesquelles furent tantost oyes de ceulx de la uille
Si estoient toutes couuertes d  orfauerie et les cheuaulx aussy iusques en terre et estoient douze trompettes
Après uenoit le cappitaine que portoit une grant baniere de taffetas bleu mais il n  y auoit nulles armes de peur d  estre congneuz
Si estoit monté sur ung beau et merueilleux cheual tout couuert d  ung damas uiolet semé d  orfauerie et estoit habillé de mesmes couleurs
Si le cheual estoit fier aussi estoit le maistre qui dessus estoit
Et après luy uenoient mille et cinq cens hommes d  armes montez et habillez moult richement se l  ung estoit bien en point l  aultre estoit encore mieulx
Le page monstroit aux roys et aux dames tout l  estat et ordonnance dont fort s  esmerueilloient et bien disoient tous qu  il estoit pour subiuguer a soy tout le demeurant du monde
Comment le grant escuyer que portoit son espee dedans le fourreau tout couuert d  orfauerie et de pierres precieuses entra en grant triumphe
Quant tous les hommes d  armes furent passez que longuement durerent a passer uint ung moult beau cheualier uestu d  ung riche drap d  or semé au rebras de perles et de pierrerie qui cheuauchoit ung grant coursier tout couuert de mesmes si non que la hosseure estoit de uiolet
La robe dudict cheualier traynoit plus bas que la hosseure du cheual et estoit fourree ladicte hosseure d  ermines moult richement
Cestuy portoit en sa main une espee dedans son fourreau et estoit ledict fourreau tout couuert de riche pierrerie que fort estincelloit contre le soleil
Lors le page cria haultement tant qu  il fut ouy des seigneurs et dames du palais en disant
Or ma damoiselle ueez la celuy qui porte l  espee de
Iehan de
Paris
Certes ilz sera icy maintenant
Helas mon amy regardez bien a celle fin que le nous monstrez de bonne heure
Si feray ie dit le page n  en doubtez point
Si eussiez ueu uenir six cens hommes tous montez sus grisons d  ung poil et d  une sorte et de semblant d  harnois tous semez d  orfauerie tout au long des bors tant que c  estoit belle chose que de les ueoir car par dessus les croppes des cheuaulx auoit grosses campanes d  argent qui estoient attachees a grosses chaines d  argent toutes dorees qui menoient grant bruit et les seigneurs qui montez estoient dessus estoient tant beaulx qu  ilz ressembloient proprement anges et si estoient tous uestuz d  ung riche uelours cramoisi et pourpoins de satin broché d  or comme les pages qui estoient deuant passez
Si uenoient deux a deux en moult belle ordonnance et bien monstroient qu  ilz estoient gens de grant estat et honneur
Le page uit uenir de loing
Iehan de
Paris si appella la pucelle en disant
Or sus ma damoiselle ie me uois acquiter enuers uous car ie uous monstreray le plus bel crestien le plus noble et le plus gracieux que uous ueistes oncques c  est
Iehan de
Paris mon maistre
Comment
Iehan de
Paris arriua en la uille de
Burgues en grant triumphe
Lors dit le page
Ma damoiselle regardez la en bas celuy qui porte ung petit baston blanc en sa main et ung colier d  or au col
Regardez comment il a les cheueulx iaulnes l  or de son colier ne luy change point la couleur de ses cheueulx
Si fut moult ioyeuse la pucelle des parolles que le page luy disoit
Si arriua
Iehan de
Paris moult richement habillé et a l  entour de luy auoit quatre lacquetz deux de ça et deux de la habillez tous de drap d  or
Quant la pucelle l  eut apparceu elle deuint si roge qu  il sembloit que le feu luy sortist du uisaige si fut toute rauye
Et le roy de
Nauarre qui bien l  apparceut luy estraignit la main
Or elle tint la meilleur contenance que a elle fut possible et quant
Iehan de
Paris fut au droit d  elle assez près elle luy tendit ung couurechief de plaisance que elle auoit en sa main en le saluant bien doulcement
Et quant
Iehan de
Paris la uit si belle si fut feru du dart d  amours comme a uous aultres messeigneurs les amoureux sçauez bien
Si broche le cheual des esperons qui fit ung tel sault que en saillant print le couurechef et osta son bonnet et fit la reuerence et mercia la damoiselle
Si passe oultre et ses gens après luy
Le roy d 
Espaigne et tous les aultres seigneurs et dames furent moult ioyeulx du beau recueil que la pucelle luy auoit fait sans en auoir esté de nul aduertie
Et disoient tous que moult bien et honnestement l  auoit fait la pucelle et encores mieulx le iouuencel mais de ce n  estoit pas trop ioyeulx le roy d 
Angleterre car en son cueur pene soit que ce luy pourroit tourner a quelque dommage et deshonneur nonobstant fallut qu  il print en pacience et luy fallut faire la meilleur contenance qu  il luy estoit possible pour son honneur
Comment les cinq cens hommes d  armes de l  arrieregarde entrerent en belle ordonnance
Quant
Iehan de
Paris fut entré comme auez ouy arriuerent les cinq cens hommes d  armes de l  arrieregarde qui estoient demourez derriere pour secorir
Iehan de
Paris s  il en eust eu necessité
Si furent merueilleusement esbays les seigneurs et dames de ueoir tant de gens
Si dit la pucelle
Hee
Dieu de paradis y a il encores de gensdarmes
Ma damoiselle dit le page c  est l  arrieregarde de nostre maistre qui sont cinq cens de mesmes a ceulx qui sont passez deuant
Par mon serment dit le roy de
Nauarre il feroit mal prendre noise a ung tel seigneur
Ie croy que au demeurant du monde n  a point tant de richesse que auiourd  uy nous en auons ueue
Quant tout fut passé il fut entre trois et quatre heures après midi
Les dames uindrent deuers le roy luy requerir que son plaisir fut d  enuoyer querir
Iehan de
Paris
Et le roy leur promit qu  il y enuoyroit
Si appella le conte de
Quarion et ung aultre de ses barons et leur dit comme uoz orrez
Comment le conte de
Quarion et son compaignon allerent deuers
Iehan de
Paris
Si leur dit le roy
uous uoz en irez uers
Iehan de
Paris et le saluerez de par moy et luy dictes que moy et les dames luy prions que son plaisir soit uenir en nostre palais pour commancer la feste et menez auecques uous iusques a cinquante des plus nobles barons de ceans
Tantost partit le conte bien ioyeulx auec sa compaignie pour aller faire son message
Et quant ilz commancerent a entrer au quartier qui auoit esté desliuré a
Iehan de
Paris ilz furent tous esbays car ilz trouuerent les rues toutes fossoyeez et fortiffieez auecques bonnes barrieres et gensdarmes a grant nombre que les gardoient tous en point comme pour combatre
Si trouuerent les gardes de la premiere barriere que leur demanderent
Que demandez uous messeigneurs
Nous sommes dit le conte au roy d 
Espaigne que nous enuoye a
Iehan de
Paris
Et y a il icy duc ou conte dirent les gardes
Ouy certes dit le conte
Or entrez doncques auecq uostre compaignie
Lors entrerent et uirent toutes les rues tendues de moult riche tapisserie
Et quant ilz furent uenuz deuant le logis de
Iehan de
Paris ilz trouuerent la grant compaignie de gens d  armes qui auoient haches en leurs mains comme pour combatre et estoit le cappitaine deuant la porte du logis en moult riche estat
Le conte de
Quarion luy demanda si pourroit parler a
Iehan de
Paris
Et qui estes uous dit le cappitaine
Ie suis le conte de
Quarion que le roy d 
Espaigne enuoye deuers
Iehan de
Paris
Or me suyuez dit il auecq uoz gens
Si se mect deuant et le
Conte auecq ses gens après et quant ilz furent en la premiere salle que moult estoit grande et toute tapissee le dessus et les coustez d  ung drap d  or de haulte lisse a grantz personnages de la destruction de
Troye la plus riche besongne que l  on sceut ueoir quant ilz eurent une piesse regardé uint ledict cappitaine que leur dit
Attendons encores ung peu car ie n  ay peu entrer pour ce qu  on tient le conseil si n  ozeroye hurter a l  uys
Quant ilz eurent ung peu attendu le cappitaine entendit ouurir l  uys si alla celle part et mena auecques luy le conte de
Quarion et sa compaignie
Si parla le cappitaine a ung des chambellans et luy dit que le conte de
Quarion uouloit parler a
Iehan de
Paris
Ie uois appeller le chancellier dit le chambellan qui parlera a uous
Si ferme l  uys et s  en ua querir le chancellier lequel incontinant il amena
Et quant il fut arriué il demanda audict conte
Que demandez uous uous aultres messeigneurs
Nous uenons dit le conte parler a
Iehan de
Paris de par le roy d 
Espaigne
Et comment dit le chancellier est il si fort malade qu  il ne fust peu uenir iusques icy dire ce qu  il ueult
Certes uous n  y pourriez parler ia ne uous fault icy plus actendre
Quant le conte et ses compaignons ouyrent ceste responce ilz furent moult esbays et se mirent a retourner le plus bref qu  ilz peurent
Les dames et damoiselles estoient aux fenestres a grant nombre attendans la uenue de
Iehan de
Paris
Et quant elles uirent uenir le conte sans luy si furent moult desconfortees et marries
Si dit la pucelle au roy son pere
Helas monseigneur nous ne uerrons point ce beau prince car uecy uenir le conte de
Quarion qui point ne l  amaine
Comment le conte de
Quarion luy estre arriué deuant le roy d 
Espaigne luy fit la responce de ce que auoit fait auecq les gens de
Iehan de
Paris present les barons
Quant le conte fut entré en la salle tous uindrent autour de luy pour escouter la responce qu  il feroit
Si leur compta la maniere comment les rues estoient ia fortiffieez et les grans gardes que l  entree gardoient
Par
Dieu dit le roy il doit estre uaillant guerroyeur que si bien se ueult tenir sus ses gardes
Après leur compta comment les rues estoient toutes tendues de tapisserie moult riche et comment ilz estoient uenuz iusques deuant son logis ou ilz auoient trouué le cappitaine de la garde en ung moult riche estat lequel nous a mené en une salle tapissee de la plus riche tapisserie que iamais nous uismes car il n  y auoit guieres aultre chose que fil d  or et d  argent la ou estoit pourtraicte la destruction de
Troye en grantz personnages tous faiz de fin or et de soye et auons esté la l  espace d  ung quart d  heure tandis que le cappitaine estoit allé a la porte de la chambre de
Iehan de
Paris a laquelle n  a ozé hurter
Si nous a faillu attendre que quelcun aye ouuert l  uys
Le cappitaine que bien tenoit l  ueil si personne ouuriroit point la porte a ueu ung des chambellans a la porte adonc nous a menez a luy en luy disant
Monseigneur le chambellan ueez cy le conte de
Quarion que le roy d 
Espaigne enuoye pour parler a
Iehan de
Paris
Or demeurez icy dit il et ie le iray dire au chancelier
Si c  est retiré en la chambre et a fermé l  uys apres luy et bien tost après a amené le chancelier qui est ung homme de grant representation que m  a demandé que ie uouloye
Et ie luy ay respondu que le roy m  auoit enuoyé pour parler a
Iehan de
Paris
Et lors il m  a respondu en ceste maniere
Comment le roy est il si fort malade que il ne luy pouuoit uenir dire ce qu  il ueult
Certes uous n  y pourriez parler
Si auons esté tous esbays et le plus tost que nous auons peu nous en sommes retournez uous uenir dire la responce
Le roy d 
Angleterre de ce fut moult ioyeux pensant qu  il ne se trouueroit point a la feste mais cy fit dont il fut bien marry comme uous orrez
Si dit
Ne uous auois ie pas bien dit qu  il auoit la teste lunaticque et qu  il tenoit du fol
Et cy c  estoit a moy a faire ie ne le prieroye ia plus
Par
Dieu dit le roy d 
Arragon si le roy m  en ueult croire il le ira conuoyer et ie iray auecq luy et que luy peult cela nuyre ueu qu  il a si noble estat et qu  il est uenu en sa cité mesmement contre une telle feste par quoy on ny doit regarder nul ordre
Les dames furent moult ioyeuses de ce que le roy d 
Arragon auoit dit si l  en remercierent grandement
Comment le roy d 
Espaigne acompaigné du roy d 
Angleterre allerent conuoyer
Iehan de
Paris
urayement dit le roy d 
Espaigne il uault bien que l  on y aille deuers luy et ne puis croire que ce ne soit ung tressaige homme
Si iray ueoir si ie le pourray amener et croyez que ia ne sera ma faulte que ne s  en uiengne festier auecq les dames
Ie iray auecq uous dit le roy d 
Arragon aussi le dirent tous les aultres
Et le roy d 
Angleterre pour faire le bon uallet ua dire
Certes messeigneurs ie y iray car nous sommes longtemps uenuz ensemble si en uiendra plus uolentiers car aussi l  auois ie ia conuoyé de y uenir C  est moult bien dit dit le roy d 
Espaigne nous yrons mon beau filz et moy et uous demeurerez pour entretenir les dames dit il au roy d 
Arragon et de
Nauarre et a plusieurs aultres barons et seigneurs et aussi pour receuoir plus honnorablement
Iehan de
Paris car ie cuyde qu  il uiendra pour moy et pour l  amour de mon beau filz lequel est uenu auecques luy comme il dit
Ainsi s  en partirent les roys d 
Espaigne et d 
Angleterre auecq moult belle compaignie
Et quant ilz furent a la premiere barriere et uirent que la rue estoit si fort fortiffiee ilz en furent moult esmerueillez
Le roy dit aux gardes
Mes amys nous uoulons aller parler a
Iehan de
Paris si uous auez congié de nous laisser entrer
Et qui estez uous dit le portier
Ie suis le roy de ce pays
Pardonnez moy sire car ie ne uous congnoissoye A uous n  est riens fermé car nous l  auons par exprès commandement
Et uouloit entrer le roy par le petit huisset mais le portier ne le uoulsit oncques souffrir ains luy ouurit toute la grant porte et ne fut oncques puis fermee tandis que le roy d 
Espaigne fut dedans
Si furent moult esmerueillez les deux roys quant ilz alloient par les rues de ueoir si belle tapisserie car il sembloit ung paradis des delices et plaisances et des beautés et richesses qui y estoient et si y estoit tout plain de gensdarmes ne point ne faisoient semblant de eulx desarmer
Quant ilz furent arriuez deuant le logis si trouuerent le cappitaine de la garde qui a merueilles estoit bel homme et qui estoit en ung moult riche estat
Le roy luy dit
Sire pourrions nous point parler a
Iehan de
Paris
Et qui estes uous dit le cappitaine
Ie suis le roy de ce pays et ueez cy mon beau filz le roy d 
Angleterre si uoulons semondre
Iehan de
Paris a uenir aux nopces
Sire dit le cappitaine ne uous desplaise car ie ne uous congnoissoye point mais ie congnois bien le roy d 
Angleterre A uous sire n  est riens fermé si me mectray deuant pour uous conduyre
Lors se mect deuant et le roy d 
Espaigne qui tenoit l  aultre par la main se mect après auecq grant nombre de gens
Quant ilz furent en la salle du commun ilz se esmerueillerent fort de la richesse de la tapisserie que illecq estoit
Tantost le cappitaine alla hurter a la chambre du conseil et dit a ung des huissiers que le roy d 
Espaigne et d 
Angleterre estoient a la porte qui uouloient parler a leur seigneur
Tantost sortit le chancelier de la chambre acompaigné bien de cinquante barons en ung moult bel et riche estat entre lesquieulx estoient les ducz d 
Orleans et de
Borbon et plusieurs aultres ducz et contes anciens car tous les ieunes princes
Iehan de
Paris les tenoit auecques luy du nombre des cent que auez ouy cy deuant
Le chancelier receut moult honnorablement les roys et leur compaignie
Si dit le chancelier au roy
Sire que uenez uous icy faire qui auez tant de passe temps en uostre palaix
uous soyez le tresbien uenu en uostre mesme terre
Certes dit le roy ie ne me pourroye tenir de uenir ueoir
Iehan de
Paris et le semondre que son plaisir soit uenir iusques a mon palais et le sien ueoir les dames que moult fort le desirent si uous prie que a luy me fassez parler s  il est possible
Par
Dieu sire il est bien aisé a faire car il y a exprès commandement que a uous riens ne soit cellé ne fermé si pouez entrer par iour et nuyt et commander comme en uostre maison
Grantz mercis dit le roy
Or uenez donc sire dit le chancellier et ie uous monstreray le chemin
Si les mena en la chambre du conseil que toute estoit tendue de satin rouge brouché de fueillaige d  or le ciel de mesmes et le pauement
Puis uint hurter a la chambre du secret ou
Iehan de
Paris estoit en la forme et maniere que uous orrez
Premierement toute la chambre le ciel et pauement estoient tendus d  ung uelours uert a grans personnages d  or bien enrichis de perles ou estoit pourtraict l 
Ancien
Testament
Au coing de la chambre auoit ung hault siege a trois degrez couuert d  ung moult riche palle d  or et par dessus auoit ung moult riche pauillon tout fait d  orfauerie esmaillee a grant nombre de chainettes d  or que tenoient diamans rubis esmerauldes saffirs et plusieurs aultres pierres precieuses qui estincelloient merueilleusement
Iehan de
Paris et ses cent gentilz hommes estoient tous uestus d  ung drap d  or batu tant riche que ne le uous sçaurois declairer et si estoient toutes les robbes iusques en terre et toutes d  une mesme sorte fors que
Iehan de
Paris qui auoit ung moult riche colier tout couuert de riche pierrerie L  uissier uint ouurir la porte pour ueoir que c  estoit qui y hurtoit si trouua ledict chancellier et les deux roys que dit a l  uissier
Que fait nostre maistre
Monseigneur dit l  uissier il est en son siege qu  il deuise auecq ses barons
uecy le roy d 
Espaigne dit le chancellier que le uient ueoir et alors entrerent dedans la chambre comme uous orrez
Comment le roy d 
Espaigne et d 
Angleterre acompaignez de plusieurs grans seigneurs et barons entrerent en la chambre de
Iehan de
Paris et comment
Iehan de
Paris se leua de son siege pour faire reuerence au roy d 
Espaigne A l  entree de la chambre le chancellier ce mit a genoil deuant
Iehan de
Paris disant
Sire uecy le roy d 
Espaigne que uous uient saluer
Quant le roy d 
Espaigne le uit en si hault triumphe il ne se peut tenir de s  encliner bien bas en luy faisant la reuerence
Et quant
Iehan de
Paris le uit se leua de son siege et le uint acoler en disant
Sire roy d 
Espaigne
Dieu uous maintiengne et toute uostre belle et noble compaignie
Au regart de uostre beau filz il n  y a guieres que nous nous sommes ueuz uenez uous en soir
Si le prent par la main et le maine asseoir auprès de luy puis dit au roy d 
Angleterre
Prenez place ou il uous plaira
Les barons de
Iehan de
Paris firent asseoir les aultres et quant tout le monde fut assis le roy d 
Espaigne parla en ceste maniere
Iehan de
Paris si ie ne uous nomme aultrement il me doit estre pardonné car uoz gens ne nous ont uoulu nommer uoz tiltres
Toutesfoiz uous soyez le tresbien uenu en ce païs qui est du tout a uostre commandement
Grantz mercis dit
Iehan de
Paris
Ie uous prie dit le roy qu  il soit uostre bon plaisir de nous faire cest honneur de uenir iusques au palais ueoir les dames que moult fort uous desirent
Si y trouuerez le roy et la royne d 
Arragon les roys de
Nauarre et de
Portugal et plusieurs aultres dames et grans barons et seigneurs
Si ne serez pas si honnestement traicté ne receu comme ceans mais de belles et honnestes dames et damoiselles y a que uous feront bonne chere
Les gens du roy anglois estoient tous marris de la grant humilité et amour que le roy d 
Espaigne monstroit a
Iehan de
Paris
urayement dit
Iehan de
Paris uous ne les dames n  estes pas a reffuser si ferons collation et puis les irons ueoir
Comment
Iehan de
Paris fit apporter espices et confitures de toutes sortes et uins de plusieurs façons et couleurs
Tantost apporterent espices et confitures de toutes sortes en grans couppes d  or et de pierrerie après les uins de plusieurs manieres dont le roy estoit tout esmerueillé
Quant ilz eurent fait la collation
Iehan de
Paris dit au roy
Or sus allons quant il uous plaira
Si print le roy par la main dextre et le roy d 
Angleterre par la main senestre et se mectent a chemin
Et quant il fut a la porte de son logis il dit au cappitaine de la garde qu  il ne menast que ung peu de gens tous les barons et les cent hommes de son habit
Tantost ledict cappitaine ce mit deuant auec cent hommes d  armes pour faire uoye car grant estoit la presse du peuple de tous estaz
Les dames et seigneurs qui estoient demorez au palais furent tous esbays quant ilz uirent que les deux roys tant demeuroient mais il uint ung cheualier courant qui uint dire
Sus apprestez uous car ueez cy uenir les plus belles gens et les mieulx en point que iamais furent ueuz sur la terre
Grant ioye eurent les dames et seigneurs et sur tous en eut grant ioye la pucelle a qui le cueur tout sautelloit de ioye
Le roy d 
Arragon print la royne d 
Espaigne et sa fille fut menee par le roy de
Nauarre et le roy de
Portugal print la royne d 
Arragon et les aultres princes et barons prirent chascun dame et damoiselle et se mirent en tresbelle ordonnance
Si les allerent ung peu ueoir uenir de loing par les fenestres puis se mit chascun en sa place en disant l  ung a l  aultre
uoyez comment celuy prent honneur deuant les roys que tous deux les mayne et marche le premier par
Dieu il est homme de grant haultesse et audace et ne monstre pas qu  il soit en païs estrange
Certes dirent les aultres il est par tout le plus fort que luy donne ce courage
Et par
Dieu dit la pucelle la fierté qu  il a luy siet moult bien car c  est ung droit mirouer de beaulté
Et a tant ueez cy uenir et entrer ses hommes de la garde qui tous ensemble saluerent la compaignie et puis se uont sarrer en une part contre ung coing de la salle qui sembloit que tous cent ne tinssent pas la place de quarante
Comment
Iehan de
Paris entra en la salle ou estoient les seigneurs et dames qui luy uindrent au deuant
Estre arriué
Iehan de
Paris entre les deux roys d 
Espaigne et d 
Angleterre entrerent en ladicte salle les seigneurs dames et damoiselles leur uindrent au deuant
Iehan de
Paris salua les roys d 
Arragon de
Nauarre et de
Portugal puis osta son chappeau et baiza les deux roynes
Après print la pucelle par la main bien priueement et la baisa moult doulcement en disant
Ie uous mercie ma doulce seur de uostre present
Adonc elle rogit ung peu et s  enclina iusques bien bas
Puis dit
Iehan de
Paris a ses barons
Allez baiser toutes ces dames et nous nous irons reposer
Si print les deux roynes par les mains et dit au duc d 
Orleans qui après luy uenoit que luy amenast la damoiselle
Si s  en ua seoir au plus noble lieu de toute la salle qui moult grande estoit et se assit au milieu des deux roynes
Puis dit au duc d 
Orleans son cosin
Amenez moy ce que uous ay baillé uous n  estes pas si honteux que uous ne prenez du meilleur endroit dont chascun se mit a rire
Puis dit haultement
Messeigneurs prenez place ou bon uous semblera car nous auons prins la nostre
Si commença a deuiser auecq la pucelle et tous les roys et grans princes et dames et damoiselles le plus que peurent se approucherent pour les ouyr deuiser
Et en parlant la pucelle dit a
Iehan de
Paris
Sire uous auez amené une moult belle armee la mieulx en point que iamais l  on uit en ces contrees
Ma mye dit
Iehan de
Paris ie l  ay fait pour l  amour de uous
Et comment dit la pucelle en rogissant pour l  amour de moy
Ie le uous diray respondit il i  ay ouy dire que l  on uous deuoit combatre demain et pour ce ie uous uiens offrir si uous auez point a faire de mes gens d  armes qui ont bonnes lances et roiddes
Au mot fut moult grant le bruit parmy la salle de rire car tous escoutoient diligemment
Sire dit la pucelle toute honteuse ie uous mercie de uostre offre car il n  y fault pas si grande assemblee
Sainct
Iehan dit il il est uray car ce sera corps a corps en champ de bataille estroit
Iamais uous ne ueistes tant rire comme ces seigneurs et dames rirrent des questions qu  il luy faisoit
Si dit le roy de
Nauarre au roy d 
Espaigne
Oyez uous pas cest homme que mon cosin uostre beau filz blasmoit en disant que par foiz il dit les motz d  ung follastre
Par
Dieu ie croy que non fait mais les baille si tres couuers que l  aultre ne les peult entendre
Si uouldrois bien que les luy fissions explicquer
Ie le ueulx bien dit le roy mais i  ey peur de luy desplaire car sur ma foy c  est la plus plaisant creature que ie uisse oncques
Si suis tout rauy de luy s  il uouloit il acquerroit beaucop de dames
Par ma foy autant uous en dis
Si seroit bon de le faire boire
uoire dit le roy mais nous ne pourrions ainsi faire comme il nous a fait
Pleust a
Dieu que uous y eussiez esté
Amen dit il mais ilz ne s  en iront encore si desire fort auoir accoinctance a luy
Comme le roy fit apporter pour faire colation a
Iehan de
Paris
En tant le roy commenda apporter colation qui tost fust preste
Et le maistre d  ostel de leans uint dire a ung des barons de
Iehan de
Paris comment il le feroit boire
Attendez dit celuy ie uois querir celuy qui l  en sert que luy portera
Et incontinant celuy alla dire au duc de
Normandie que l  on uouloit seruir de uin
Le duc appella l  escuyer et luy dit qu  il allast prendre la couppe pour seruir de boire ce qu  il fit incontinant et deux aultres escuyers aussi qui prirent chascun une couppe et les uindrent presenter toutes trois a
Iehan de
Paris lequel print la sienne et commenda bailler les aultres deux aux deux roynes en disant
Beuons nous trois pour despescher et les aultres beuront quant il leur plaira
Si beut sans riens actendre puis bailla sa couppe a la pucelle que deuant luy tenoit en disant
Tenez ma mye i  ay beu a uous si croy bien que ia ne me craindrez
Par
Dieu dit la pucelle il n  y a cause pour quoy si uous en mercie de bon cueur
Les roys et aultres seigneurs et dames beurent que fort s  esmerueilloient dont
Iehan de
Paris prenoit ainsi l  honneur sur tous les roys qui estoient plus uieulx que luy
Quant colation fut faicte les roys et dames s  aprocherent de
Iehan de
Paris pour railler et deuiser auecques luy
Si luy demanda le roy de
Nauarre
Iehan de
Paris mon doulx amy que dictes uous de nostre nouuelle mariee
Certes dit il ie n  en sçaurois dire que tout bien et honneur car il me semble que
Dieu l  a parfaicte a son loisir que riens n  y a oublié
Si n  a besoing que d  un bon officier
Et quel officier sire dit elle
Or le demandez a messeigneurs dit il sauoir moult s  il le uous sçauront nommer
Par ma foy dit le roy de
Portugal uoz motz sont si fors a entendre que nous ne sçarions que exprimer si uous prie que le nous uueillez nommer
Par ma foy dit il c  est chose bien aizee a sauoir car ie croy bien que de maistre d  ostel d  escuyers ne de secretaires est elle bien fornye mais uoulentiers quant dames sont loin de leur pays elles en desirent souuent auoir des nouuelles et pour ce elle a bon besoing du bon cheuaucheur
Quant ilz entendirent ces parolles chascun se print moult fort a rire
Or par
Dieu dit le roy d 
Espaigne sire uous sçauez tresbien ce qu  il fault aux femmes mais en uoz motz il fault tousiours glozes
Comment le roy d 
Espaigne demanda a
Iehan de
Paris l  exposition des motz qu  il auoit ditz au roy d 
Angleterre son beaufilz
Si ie n  auoye peur de uous desplaire dit le roy d 
Espaigne ie uous demanderoye l  exposition d  aulcuns motz que uous auez ditz en chemin a mon beau filz
Certes dit
Iehan de
Paris demandez ce qu  il uous plaira car riens ne me sçauroit desplaire A uostre congié dont dit le roy d 
Espaigne ie uous en uois dire ung
Mon beau filz d 
Angleterre m  a dit que quant uous ueniez ung iour que pleuuoit tresfort uous luy dictes que luy qui estoit roy deuoit faire porter a ses gens des maisons pour eulx garder de la pluye en cheuauchant
Si ne puis entendre comme ces maisons pourroient aller ne qui les porteroit
Iehan de
Paris ce print moult fort a rire puis luy dit
Certes c  est bien aisé a entendre si uous eussiez esté sur le lieu car il pouuoit bien prendre exemple a moy et a mes gens qui prismes bons manteaux et chapperons a gorge auecq noz oseaulx qui nous gardoient bien de la pluye
Et quant il faisoit beau temps si les mections sus nous bautz et se sont les maisons que ie disoye a uostre beau filz qui estoit moillié luy et ses gens comme s  ilz fussent plongez en la riuiere
Haa dit le roy par
Dieu uous en dictes la uerité
urayement dit le roy de
Portugal a l  oreille du roy d 
Espaigne cestuy n  est pas si fol comme uostre beau filz disoit ains a ung moult beau et uif entendement de son eage
Encore uous en demanderay une aultre chose se dit le roy d 
Espaigne s  il est uostre plaisir C  est que ung aultre iour uous luy dictes qu  il ne faisoit porter a ses gens ung pont pour passer les riuieres
De cela ne fault il pas grant exposition dit
Iehan de
Paris car elle est de mesmes a la premiere
Il est uray que par de ça
Bayonne ung iour nous trouuasmes une petite riuiere bien creuse et roide
Le roy d 
Angleterre et ses gens qui estoient mal montez se mirent dedans pour passer dont il s  en noya bien soixante des plus mal montez et ie passey après auec mes gens que n  eurent nul mal et quant nous fusmes passez le roy me fit ses plains de ses gens qui estoient noyez et lors ie luy dis qu  il deuoit faire apporter ung pont pour les faire a saulueté passer les riuieres c  est a dire bons cheuaulx comme ils uirent bien les miens qu  ilz n  eurent aulcung mal
Ie cuydoie bien qu  il l  eust entendu
Par
Dieu dit le roy de
Nauarre bien le luy bailliez par entendre
Or puis que tant nous en auez dit dit le roy d 
Espaigne ie uous prie que nous declairez le tiers et plus ne uous en parlerons
Ie uous ay dit que tout ce qu  il uous plaira me plaist pour ce n  en faictes difficulté
Ie uous prie donc dit le roy d 
Espaigne que uous nous declairez comment uous entendez ce que uous luy dictes que uostre feu pere estoit uenu en ce païs il y auoit enuiron quinze ans et auoit tendu ung lax a une canne et que uous ueniez pour ueoir si la canne estoit prinse
De cela dit
Iehan de
Paris ie ne blasme point le roy d 
Angleterre car il est bien fort a entendre
Et toutesfoiz puis qu  il uient a propoz ie suis contant de le uous declairer
Or entendez que c  est
Il est uray qu  il y a enuiron quinze ans passez que le roy de
France feu mon pere uint en ce pays pour remectre uostre royaulme en uostre obeissance et leuer le siege a la royne uostre femme que ueez cy et quant il s  en uoulut aller tous deux luy donnastes uostre fille pour icelle marier ou bon luy sembleroit et il uous respondit que ce seroit auecques moy et c  est le lasson et uecy la canne que ie suis uenu ueoir ci elle est prinse
Comment
Iehan de
Paris rebrassa ses habillemens pour demonstrer qu  il estoit et fit rebrasser celles des ducz d 
Orleans et de
Bourbon qui estoient auecq luy
Alors qu  il eut fini le parlement auecq le roy d 
Espaigne rebrassa sa robbe que dedans estoit d  ung uelours bleu semé de fleurs de lis d  or
Quant le roy et la royne d 
Espaigne ouyrent ces parolles tous deux se gecterent a ses piedz auec leur fille en disant O trespuissant et noble roy pour
Dieu plaise uous nous pardonner nostre grant offence car tout ce que uous auez dit est uray et bien le sçauons et la plus part de tous mes barons que icy sont si suis content d  en recepuoir telle pugnition comme il uous plaira a ordonner
Et quant est de ma fille bien sçay qu  elle n  est pas digne d  estre conioincte auecq uous mais dès maintenant ie la uous liure pour la marier a celuy que sera uostre bon plaisir et a celuy baille dès maintenant la possession de mon royaulme
Le roy
Iehan de
France les leua et moult les mercia puis dit a la pucelle
Ma mye uous auez ouy ce que uostre pere et mere ont dit que en dictes uous car le fait uous touche
uoulez uous le roy d 
Angleterre
Treshault et puissant seigneur ie ueulx tenir de point en point dit la pucelle ce que mon pere uous a dit car les premieres promesses doiuent tenir
Si me tiendroye a bien heuree si i  auois ung de uoz barons de uostre royaulme
Or me dictes donc lequel uous uoulez car ueez en cy belle compaignie
Regardez dessoubz leurs robes car chascun porte ses armes
Comment le roy
Iehan commenda au duc d 
Orleans et de
Bourbon et a plusieurs aultres qu  ilz rebrassassent leurs robes
Lors fit le roy
Iehan rebrasser toutes les robes desdis barons que moult beau ueoir faisoit
Si se firent congnoistre les plus aagez que en
Espaigne auoient estez auecq le feu roy comme les ducz d 
Orleans et de
Bourbon et plusieurs aultres barons
Le roy
Iehan demanda de rechief a la pucelle
Auez uous aduisé lequel uous uoulez de ceulx icy ou ce uous y uoulez encores pencer
Treshault seigneur dit elle a moy n  appartient pas de choisir mais celuy que uous plaira me plaist en ensuiuant la promesse que monseigneur mon pere fit au uostre A par
Dieu uous estes fine femme dit le roy
Iehan puis que uous dictes que uous uoulez tenir la promesse de uostre pere C  est a dire que ie doy tenir aussi la promesse que le mien fit c  est que uous seriez ma femme
Alors se mirent tous a rire fors que les
Anglois
Or sa dit le roy
Iehan par uostre foy uouldriez uous bien estre ma femme si uostre pere et mere le uouloient et si ie m  y consentoye
Sire c  est une question ou il ne fault point de responce car bien pouuez sçauoir qu  il n  est chose au monde que tant ie desirasse
Or donc ma mye et ie m  y consens et uous prometz espouser le matin au plaisir de
Dieu et de uous amys
Le roy d 
Espaigne et la royne le mercierent moult fort et les roys d 
Arragon de
Nauarre et de
Portugal luy uindrent demander pardon de ce qu  ilz ne luy auoient fait l  honneur que luy estoit deu
Sire d 
Angleterre dit le roy de
France uous ne deuez estre mal content de cecy car elle estoit mienne passé a quinze ans si n  ay uoulu faulcer la promesse de feu mon pere
Comment le roy d 
Angleterre s  en alla de
Burgues bien marry et courrossé quant il uit que le roy de
France luy auoit osté celle que tenoit son cueur et sa pensee
uoyant toutes choses le roy d 
Angleterre fut moult marry et courrossé
Si se partit du palais et dès l  heure s  en alla monter a cheual et s  en alla luy et ses gens en leur païs les plus hastiuement qu  ilz peurent
Après le despartement dudict roy commença la feste grande et planteureuse par le palais aussi fit elle par la cité quant l  on sceut que c  estoit le roy de
France qui espousoit la fille
Le soupper fut moult grant et seruis de plusieurs entremetz que uenoient de la cuysine du roy de
France et moult fut regardee la uexelle en quoy il estoit seruy
La pucelle estoit si ioyeuse qu  on ne le sçauroit racompter ne dire si m  en passe aussi pour cause de briefueté
Quant uint le lendemain au matin le roy
Iehan enuoya de moult riches bagues a la pucelle et si luy enuoya de uexelle d  or pour ung buffet et ung aultre buffet de uaixelle d  argent et ung pauillon tout fait de fleurs de lys chargié de pierrerie le plus riche que l  on eust iamais ueu et luy enuoya ses tailliendiers pour luy faire habillemens a la mode de
France et aussi a toutes ses damoiselles
Comment le roy de
France espousa la fille du roy d 
Espaigne en grant triumphe et honneur a l  abit du païs ors mis la coronne qu  elle portoit
Le iour uenu que les nopces ce deuoient faire si esposa le roy
Iehan la fille au roy d 
Espaigne en la uille de
Burgues et en l  abit du païs ors mis la coronne que le roy
Iehan luy donna qui moult riche estoit
De la feste des triumphes des honneurs et des seruices qui y furent faitz ie m  en passe pour escheuer la matiere
Quant uint le soir le roy
Iehan dit que point ne cocheroit au palais et pour ce furent meneez les dames en son logis auecq la mariee
Quant elles uirent les merueilles et richesses qui y estoient toutes disoient que a bonne heure estoit la pucelle nee d  auoir ung tel prince espousé et qu  elle auoit fait en peu d  heure ung beau change
La pucelle estoit si tresioyeuse qu  elle ne sçauoit quelle contenance faire
Ce pendant que les dames la desabilloient le roy
Iehan arriua auecq belle compaignie si dit a sa mye
Et puis ma mye uous desplaist il point d  auoir laissé le palaix de uostre pere
Certes mon redoubté seigneur il ne le me fault pas demander car ie n  euz iamais si parfaicte ioye comme i  ay eu quant ie me suis trouuee ceans
Aussi n  est a comparer le palaix de monseigneur mon pere a uostre logis mais encores uous dis ie plus que quant uous n  ariez riens que uostre noble et redoubté personne si uous ayme ie mieulx que tout le demourant du monde
Ce mot pleust moult fort au roy si la corut acoler et baiser en luy disant
Ma mye ce mot iamais ne sera oublié
Or sa que donrez uous a ses dames et damoiselles que tant de peine ont prins pour uous
Monseigneur dit elle ie ne sçay
ueez la dit il ces six coffres plains de bagues et de draps d  or despartez les ou bon uous semblera car pour ce faire ont ilz estez apportez
La pucelle se agenoilla et moult humblement le mercia mais il la leua bien tost et luy dit que plus ne le fit mais que priueement a luy parlat comme de pareil a pareil
Il n  est pas raison dit la mere
Et ie le ueulx ainsi dit il et si luy commande despartir ces bagues et ioyaulx aux dames et damoiselles selon leur qualité dont elles priserent fort le noble roy de
France
Comment on coucha la pucelle et comment le roy de
France s  alla coucher auprès d  elle
Après que l  espousee eut esté desabillee se cocha puis s  en allerent les dames et damoiselles retirer chascune en son lieu
Si uint incontinant le roy de
France a qui il tardoit bien l  heure en la chambre lequel fut tantost desabillé
Si ce mit auprès de celle qu  il aymoit par dessus toutes creatures et il n  auoit pas tort car c  estoit la plus doulce la plus humble la plus belle la plus sage la plus honneste et la mieulx moriginee que fut pour lors en tout le monde
Grant ioye s  entrefirent les deux amans et firent de beaux passetemps durant la nuyt comme uoz aultres ieunes gens que bien aymez quelque belle ieune fille quant la pouez tenir entre uoz bras
Dieu scet le plaisir et la ioye que uous auez
Si l  engrossa celle nuyt le roy d  un beau filz que despuis fut roy de
France
Et quant uint l  endemain a heure de leuer le roy
Iehan se leua et s  en alla railler auecq ses barons que moult ioyeulx estoient de leur seigneur que tant honnestement son cas conduisoit
Les dames uindrent ueoir la nouuelle royne que moult bonne chere leur fit et ainsi comme ilz la cuydoient habiller uint ung maistre taillandier du roy qui leur dit a genoulx
Mes dames ne uous desplaise car elle doit auiourd  uy estre habillee a la mode françoise
Helas mon amy dit la royne de
France ie uous prie que ie y soye habillee car bonne
Françoise suis et seray tout mon uiuant
Comment les costuriers et tailliandiers du roy
Iehan habillerent la royne a la mode de
France
Incontinant uindrent escuyers et costuriers de par le roy
Iehan mectre la ieune royne en point a grant diligence
Si luy uestirent une moult riche cotte d  ung drap d  or cramoisi et par dessus une robe d  ung uelours bleu semé de fleurs de lis d  or tant belle et tant mignonne que auecq la beaulté qu  elle auoit sembloit plus diuine qu  humaine
Puis luy mirent en la teste ung atour merueilleusement beau et riche
Si luy fut mis autour ung colier d  or tout couuert de rubis de diamans et d  esmerauldes et y auoit au millieu ung escharboucle que rendoit une grant lumiere
Et ainsi comme l  on l  abilloit uindrent les roys d 
Espaigne de
Portugal de
Nauarre et d 
Arragon qu  ilz trouuerent le roy
Iehan qui estoit auecq ses barons
Si le saluerent et il les recueillit moult doulcement puis luy demandirent comme il luy estoit depuis a soir
Moult bien la
Dieu mercy si trouuerez uostre fille sayne et saulue
Nous l  irons ueoir par uostre congié dirent les quatre roys
Et ie y uois auecques uous dit le roy
Iehan pour ueoir et oyr qu  elle uous dira
Et quant ilz furent entrez en la chambre et ilz uirent la royne de
France ainsi habillee luy firent la reuerence deue comme a royne appartient
Comme le roy de
Nauarre parlant a la royne de
France luy dit que les fleurs de lis luy estoient monteez dessus
Quant les quatre roys eurent fait la reuerence a la nouuelle royne elle leur rendit leur salut et leur fit moult bonne chiere
Si furent moult esbays de la ueoir en si riche estat si luy dit le roy de
Nauarre en riant
Comment ma dame ma cosine les fleurs de lis uous ont monteez dessus le corps
Ouy dit elle beau cosin mais encores en y a il beaucop plus par dedans que iamais n  en sauldront
Quant le roy
Iehan l  entendit il en fut merueilleusement ioyeux si n  en fit nul semblant
Quant tout fut appresté on alla a l  esglise qui fut moult richement tendue de fleurs de lis et le roy les donna a l  esglise et tous les haornemens de l  autel qui grant richesse ualloient
Que uous iroys ie plus racomptant
La feste dura quinze iours si donna le roy
Iehan de moult riches dons au roy et a la royne d 
Espaigne ses beau pere et mere si fit il aux roys d 
Arragon de
Portugal et de
Nauarre et a leurs femmes et generallement a tous les cheualiers barons seigneurs dames et damoiselles tant que chascun le tenoit au plus uaillant et riche prince que fut au monde
Comment le roy
Iehan print congié de son beau pere et de sa belle mere pour s  en retorner en
France et comment la royne de
France ploroit pour ce qu  il auoit dit que la lairroit en
Espaigne
Après que les nopces furent passeez le roy de
France uint au roy d 
Espaigne et la royne present leur fille sa femme si leur dit
Beau pere et uous belle mere uous sçauez comme i  ay grant charge de mon royaulme gouuerner et entretenir et si ay auec moy la plus part de mes barons si ay laissé ma mere seulle que grant desir a de me reuoir
Pour ce si est de uostre plaisir me donnerez congié et doubtant uous desplaire ne uous oze demander licence d  emmener ma mye car si c  est uostre plaisir qu  elle demeure ie la uous recommande
Ie luy laisseray son estat comme a telle royne appartient car de uoz biens ne ueulx ie qu  elle despende ung denier
Ie uous prie que traictez bien uostre peuple et le plus que pourrez le gardez de oppresser et ilz prieront
Dieu pour uous
En disant ses parolles la ieune dame fondoit en lermes uoyant qu  elle estoit pour demeurer et que son amy s  en alloit sans elle
Oyant le roy d 
Espaigne ce que le roy de
France luy auoit dit luy respondit
Monseigneur mon filz puis qu  il uous a pleu de me faire cest honneur que d  auoir prins ma fille a femme ie uous supplie que ne la uueillez laisser car sans uous elle ne pourroit durer comme la raison bien le uouldroit
Si uous supplie que en ce royaulme uueillez commectre telz gouuerneurs comme il uous plaira car dès maintenant ie uous liure le royaulme
Monseigneur dit le roy de
France qu  est ce que uous auez dit
Ie uous prie que iamais n  en soit parlé car de ce royaulme et du mien tant comme uous uiurez pourrez faire et disposer a uostre uoulenté car soyez seur et certain que uostre royaulme ne uoz biens ne m  ont point esmeu a auoir uostre fille que icy est mais sa bonne renommee
Et puis que c  est uostre bon plaisir que ie l  en mayne i  en suis moult ioyeulx ce elle y ueult consentir
Quant la royne de
France ouyt les parolles que le roy
Iehan auoit dictes elle se gecta a genoulx deuant luy en disant
Mon tresredoubté seigneur pour quoy demandez uous mon consentement
Car sur ma foy ie n  en ay point si non ainsi comme le uostre le meyne et uous asseure pour tousiours que uous ne sçariez uouloir chose qui ne me pleust et s  il estoit possible que ie peusse sçauoir toutes uoz uoulentez a mon pouuoir ie les acomplieroye
Longuement parlerent ensemble de ceste departie que trop seroit longue a racompter A la fin après plusieurs parolles pleurs et regretz prinrent congié les ungs des aultres
Comment le roy de
France et sa femme la royne partirent d 
Espaigne pour eulx en aller en
France
Auoir prins congié les ungs des aultres le roy de
France et la royne ce partirent d 
Espaigne et firent tant par leurs iournees qu  ilz arriuerent en
France ou ilz furent receuz par les bonnes citez et uilles a grant honneur et triumphe et firent tant qu  ilz arriuerent a
Paris ou la reception que l  on leur fit seroit trop longue a racompter car grant honneur leur fut faict et aux seigneurs d 
Espaigne que leur dame auoient conduitte
Si demeurerent en
France six mois pendant lequel temps firent bonne chere si s  en retornerent en
Espaigne
Et au bout de neuf moys fit la royne ung beau filz et au bout de cinq ans en fit ung aultre lequel fut roy d 
Espaigne après le decèz de son grant pere et le premier fut roy de
France après son pere que longuement uesquit et que tint son royaulme en bonne paix et union
Puis trespasserent de ce siecle pour aller en la gloire eternelle ou ie prie a
Dieu qu  il nous doint grace que y puissions paruenir
Amen 