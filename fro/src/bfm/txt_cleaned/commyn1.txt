
PROLOGUE
Monsieur l  arceuesque de
uienne pour satisfaire à la requeste qu  il uous a pleu me faire de uous escrire et mettre par memoire ce que i  ay sceu et congneu des faictz du roy
Loys unziesme à qui
Dieu face pardon nostre maistre et bienfaicteur et prince digne de très excellente memoire ie l  ay faict le plus près de la uerité que i  ay peu et sceu auoir souuenance
Du temps de sa ieunesse ne scauroye parler sinon par ce que ie luy en ay ouy parler et dire mais depuis le temps que ie ueins en son seruice iusques à l  heure de son trespas où i  estoye present ay faict plus continuelle residence auec luy que nul autre de l  estat à quoy ie le seruoye qui pour le moins a tousiours esté de chambellan ou occuppé en ses grans affaires
En luy et tous autres princes que i  ay congneuz ou seruy ay congneu du bien et du mal car ilz sont hommes comme nous A
Dieu seul appartient la perfection
Mais quant en ung prince la uertu et bonnes condicions precèdent les uices il est digne de grand louenge ueu qu  ilz sont plus enclins a toutes choses uoluntaires que autres hommes tant pour la nourriture et petit chastoy qu  ilz ont eu en leurs ieunesses que pour ce que uenans en l  aage d  homme la pluspart des gens taschent à leur complaire et à leurs complexions et condicions
Et pour ce que ie ne uouldroye point mentir se pourroit faire que en quelque endroit de cest escript se pourroit aulcune chose trouuer qui du tout ne seroit à sa louenge
Mais i  ay esperance que ceulx qui le liront considereront les raisons dessusdictes et tant osé ie bien dire de luy à son loz qu  il ne me semble pas que iamais i  aye congneu nul prince où il y eust moins de uices que en luy à regarder le tout
Si ay ie eu autant de congnoissance de grans princes et autant de communication auecques eulx que nul homme qui ait regné en
France de mon temps tant de ceulx qui ont regné en ce royaulme que en
Bretaigne et en ces parties de
Flandres en
Allemaigne
Angleterre
Espaigne
Portugal et
Italie tant seigneurs temporelz que spirituelz et de plusieurs dont ie n  ay eu la ueue mais congnoissance par communications de leurs ambassades par lettres et par leurs instructions par quoy on peult assez auoir d  informations de leur nature et condicion
Toutesfois ne pretendz en riens en le louant en cet endroit diminuer l  honneur ne bonne renommée des aultres mais uous enuoye ce dont promptement m  est souuenu esperant que uous le demandez pour le mectre en quelque oeuure que uous auez intention de faire en langue latine dont uous estes bien usité par laquelle oeuure se pourra congnoistre la grandeur du prince duquel uous parleray et aussi de uostre entendement
Et là où ie fauldroye trouuerez monsr de
Bochage et autres qui myeulx uous en sçauront parler et le coucher en meilleur langaige que moy
Mais pour obligation d  honneur et grans priuaultéz et biensfaictz sans iamais interrompre iusques à la mort que l  un ou l  autre n  y feust nul n  en deuroit auoir meilleure souuenance que moy et aussi pour les pertes et douleurs que i  ay receues depuis son trespas qui est bien pour estre reuenu à ma memoire les graces que i  ay receues de luy combien que c  est chose acoustumée que après le decès de si grand et puissant prince les mutations soyent grandes et y ont les ungs pertes et les autres gaing
Car les biens ne les honneurs ne se despartent point à l  appetit de ceulx qui les demandent
Et pour uous informer du temps dont ay eu congnoissance dudit seigneur dont faictes demande m  est force de commancer auant le temps que ie ueinse en son seruice et puis par ordre ie suyuray mon propos iusques à l  heure que ie deuins son seruiteur et continueray iusques à son trespas Débuts de
Commynes au seruice de
Charles le Téméraire
Au saillir de mon enfance et en l  aage de pouoir monter à cheual fus amené à
Lisle deuers le duc
Charles de
Bourgoigne lors appellé conte de
Charroloys lequel me print en son seruice et fut l  an mil quatre cens soixante quatre
Quelque trois iours après arriuèrent audit lieu de
Lisle les embassadeurs du roy où estoit le conte d 
Eu le chancellier de
France appelé
Moruilier et l  euesque de
Narbonne et en la presence du duc
Philippe de
Bourgongne et dudit conte de
Charroloys et tout leur conseil à huys ouuerts furent ouys lesdits embassadeurs et parla ledict
Moruillier fort arrogamment disant que ledict conte de
Charroloys auoit fait prendre luy estant en
Hollande ung petit nauire de guerre party de
Dieppe auquel estoit un bastard de
Rubempré et l  auoit faict emprisonner luy donnant charge qu  il estoit là uenu pour le prendre et que ainsi l  auoit fait publier partout et par especial à
Bruges où hantent toutes nations de gens estranges par ung cheualier de
Bourgongne appellé messire
Oliuier de la
Marche
Pour lesquelles causes ledit roy soy trouuant chargé de ce cas contre uerité comme il disoit requeroit audit duc
Philippe que ce messire
Oliuier de la
Marche luy fust enuoyé prisonnier à
Paris pour en faire la pugnition telle que le cas le requeroit A ce point leur respondit le duc
Philippes que messire
Oliuier de la
Marche estoit né de la conté de
Bourgongne et son maistre d  hostel et en riens subgect à la couronne toutesfois que s  il auoit dit ne faict chose qui fust contre l  honneur du roy et que ainsi le trouuast par information qu  il en feroit la pugnition telle que ou cas appartiendroit et que au regard du bastard de
Rubempré il est uray qu  il estoit prins pour les signes et contenances que auoyent ledict bastard et ses gens à l  enuiron de la
Haye en
Holande où pour lors estoit sondict filz conte de
Charroloys et que si ledict conte estoit suspessonneux il ne le tenoit point de luy car il ne le fut oncques mais le tenoit de sa mère qui auoit esté la plus suspessonneuse dame qu  il eust iamais congneue mais nonobstant que luy comme dit est n  eust iamais esté suspessonneux s  il se fust trouué au lieu de son filz à l  heure que ce bastard de
Rubembré regnoit ès enuirons qu  il l  eust fait prendre comme il auoit esté et que se ledict bastard ne se trouuoit point chargé d  auoir uoulu prendre son filz comme l  on disoit que incontinent le feroit deliurer et le renuoyeroit au roy comme ses embassadeurs le requeroyent
Après recommença ledict
Moruillier en donnant grandes et deshonnestes charges au duc de
Bretaigne appellé
François disant que ledict duc et ledict conte de
Charroloys là present estant ledict conte de
Charroloys à
Tours deuers le roy là où il l  estoit allé ueoir auoyent baillé seelléz l  ung à l  autre en se faisant frères d  armes
Et s  estoient bailléz lesdictz seelléz par la main de messire
Tannneguy du
Chastel qui depuis a esté gouuerneur de
Roussillon et en auctorité en ce royaulme
Et faisoit ledict
Moruilier ce cas si enorme si crimineux que nulle chose qui se peult dire à ce propos pour faire honte et uitupère à ung prince il ne dist A quoy ledict conte de
Charroloys par plusieurs fois uoulut respondre comme fort passionné de ceste iniure qui se disoit de son amy et allyé
Mais ledict
Moruillier luy rompoit tousiours la parolle disant ces mots
Monsr de
Charroloys ie ne suys pas uenu pour parler à uous mais à monsr uostre père
Ledict conte supplia par plusieurs foys à son père qu  il peust respondre lequel luy dit I  ay respondu pour toy comme il me semble que père doit respondre pour filz
Toutesfoys si tu en as si grand enuie penses y auiourduy et demain dy ce que tu uouldras
Encores disoit ledict
Moruillier qu  il ne pouoit penser qui auoit meu ledict conte de prendre ceste alliance auecques ledict duc de
Bretaigne sinon une pension que le roy luy auoit donné auec le gouuernement de
Normandie que le roy luy auoit osté
Le lendemain à l  assemblée et en la compagnie des dessusdicts ledict conte de
Charroloys le genouil en terre sur ung carreau de ueloux parla à son père premier et commença de ce bastard de
Rubempré disant les causes estre iustes et raisonnables de sa prinse et qu  il se monstreroit par procès
Toutesfois ie croy qu  il ne s  en trouua iamais riens mais estoyent les suspessons grandz et le uey deliurer d  une prison où il auoit esté cinq ans
Après ce propos commença à descharger le duc de
Bretaigne et luy aussi disant qu  il estoit uray que ledict duc de
Bretaigne et luy auoyent prins alliance et amitié ensemble et qu  ilz s  estoient faitz frères d  armes mais en riens n  entendoyent cette alliance au preiudice du roy et de son royaulme mais pour le seruir et soustenir se besoing en auoit et que touchant la pension qui luy auoit esté ostée que iamais n  en auoit eu que ung quartier montant neuf mil francs et que iamais n  auoit requis ladicte pension ne le gouuernement de
Normandie et que moyennant qu  il eust la grace de son père il se pouoit bien passer de tous autres biensfaictz
Et croy bien que si n  eust esté la craincte de sondict père qui là estoit present et auquel il adressoit sa parolle qu  il eust beaucoup plus asprement parlé
La conclusion dudit duc
Philippes fut fort humble et saige suppliant au roy ne uouloir legierement croire contre luy ne son filz et l  auoir tousiours en sa bonne grace
Après fut apporté le uin et les espices et prindrent les embassadeurs congié du père et du filz
Et quant ce uint que le conte d 
Eu et chancellier eurent prins congié dudit conte de
Charroloys qui estoit assez loing de son père il dist à l  euesque de
Narbonne qu  il ueit le dernier
Recommandez moy très humblement à la bone grace du roy et luy dictes qu  il m  a bien faict lauer ici par ce chancellier mais que auant qu  il soit ung an il s  en repentira
Ledict euesque de
Narbonne feit ce messaige au roy quand il fut de retour comme uous entendrez cy après
Ces parolles engendrèrent grand hayne dudict conte de
Charroloys au roy auec ce qu  il n  y auoit guères que le roy auoit rachapté les uilles de dessus la riuière de
Somme comme
Amyens
Abeuille
Saint
Quentin et autres baillées par le roy
Charles
uiiè audict duc
Philippe de
Bourgongne par le traictié qui fut fait à
Arras pour en ioyr par luy et ses hoirs masles au rachapt de quatre cens mille escus
Toutesfois ledit duc se trouuant en sa uieillesse furent conduyctz tous ses affaires par monsr de
Crouy et de
Chimay frères et autres de leur maison reprint son argent du roy et restitua lesdictes terres dont ledict conte son filz fut fort troublé car c  estoient les frontières et limytes de leurs seigneuries et y perdoient beaucoup de subiectz bonnes gens pour la guerre
Il donnoit charge de ceste matière à ceste maison de
Crouy et uenant son père le duc
Philippes à l  extrème uieillesse dont ia estoit près il chassa tous lesdictz de
Crouy hors du pays de son père et leur osta toutes les places et choses qu  ilz tenoyent entre leurs mains
Les débuts de la guerre du
Bien
Public
Bien peu de iours après le partement des embassadeurs dessusdicts uint à
Lisle le duc de
Bourbon
Iehan dernier mort faignant uenir ueoir son oncle lequel entre toutes les maisons du monde aymoit cette maison de
Bourbon
Ce dict duc de
Bourbon estoit filz de la seur dudict duc
Philippes laquelles estoit ueufue longtemps auoit et estoit là auec ledict duc son frère et plusieurs de ses enfans comme troys filles et ung filz
Toutesfois l  occasion de la uenue dudict duc de
Bourbon estoit pour gaigner et conduyre ledict duc de
Bourgongne de consentir mectre sus une armée en son pays et que semblablement feroient tous les autres princes de
France pour remonstrer au roy le mauuais ordre et iustice qu  il faisoit en son royaulme et uouloient estre fors pour le y contraindre s  il ne se uouloit renger et fut ceste guerre depuis appellée le bien publicque pour ce qu  elle s  entreprenoit soubz couleur de dire que c  estoit pour le bien publicque du royaulme
Ledict duc
Philippes qui depuis sa mort a esté appellé le bon duc
Philippes consentit que on mist sus des gens mais le neu de ceste matière ne luy fut iamais descouuert ny ne s  attendoit point que les choses uinssent iusques à la uoye de faict
Incontinent se commencèrent à mectre sus les gens et uint le conte de
Sainct
Pol depuis connestable de
France deuers ledict conte de
Charroloys à
Cambray où pour lors estoit ledict duc
Philippes et luy ioinct audict lieu et le mareschal de
Bourgongne qui estoit de la maison de
Neufchastel ledict conte de
Charroloys feist une grande assemblée de gens de conseil et autres des gens de son père en l  hostel de l  euesque de
Cambray et là declaira tous ceulx de la maison de
Crouy ennemys mortelz de son père et de luy nonobstant que le conte de
Sainct
Pol eust donné sa fille en mariage au seigneur de
Crouy longtemps auoit mais il disoit y auoir esté forcé
En somme il faillut que tous fuyssent des seigneuries du duc de
Bourgongne et perdirent beaucoup de meubles
De tout cecy despleut bien au duc
Philippes lequel auoit pour premier chambellan ung qui depuis s  est appellé monsr de
Chimay homme ieune et très bien condicionné nepueu du seigneur de
Crouy lequel s  en alla sans dire adieu à son maistre pour la craincte de sa personne autrement eust esté tué ou prins car ainsi luy auoit il esté declairé L  ancien aage dudict duc
Philippes luy feit endurer patiemment et toute ceste declaration qui se fist contre ses gens fut à cause de la restitution de ses seigneuries situées sur la riuière de
Somme que le duc
Philippes auoit rendues audict roy
Loys pour la somme de quatre cens mille escus
Et chargeoit ledict conte de
Charroloys ceulx de ceste maison de
Crouy d  auoir fait consentir au duc
Philippes cette restitution
Ledict conte de
Charroloys se radoba auec son père le mieulx qu  il peut
Et incontinent mist ses gens d  armes aux champs et en sa compagnie ledict conte de
Sainct
Pol principal conducteur de ses affaires et le plus grand chef de son armée
Et pouoit bien auoir troys cens hommes d  armes et quatre mille archiers soubz sa charge et auoit beaucoup de bons cheualiers et escuyers des pays d 
Artoys de
Henault et de
Flandres soubz ledict conte par le commandement dudict conte de
Charroloys
Semblables bendes et aussi grosses armées auoient monsr de
Rauastin frère du duc de
Clèues et messire
Anthoine bastard de
Bourgongne lesquelz auoyent esté ordonnéz pour les conduyre D  autres chefz y auoit il que ie ne nommeray pas pour ceste heure pour briefueté
Et entre les autres y auoit deux cheualiers qui auoyent grand credit auec ledict conte de
Charroloys L  un estoit le seigneur de
Hautbourdin ancien cheualier frère bastard dudict conte de
Sainct
Pol nourry es anciennes guerres de
France et d 
Angleterre au temps que le roy
Henry d 
Angleterre cinquiesme de ce nom regnoit en
France et que le duc
Philippes estoit ioinct auecques luy et son allyé L  autre auoit nom le seigneur de
Contay qui semblablement estoit du temps de l  autre
Ces deux estoyent très uaillans et saiges cheualliers et auoyent la principalle charge de l  armée
Des ieunes y auoit il assez
Entre les autres ung fort bien renommé appellé messire
Philippes de
Lalain qui estoit d  une race dont peu s  en est trouué qui n  ayent esté uaillans et courageux et presque tous mortz en seruant leurs seigneurs en guerre L  armée pouoit estre de quatorze cens hommes d  armes mal arméz et mal adroitz car long temps auoyent esté ces seigneuries en paix et depuis le traicté d 
Arras auoient ueu peu de guerre qui eust duré
Et à mon aduis qu  ilz auoyent esté en repoz plus de trente et six ans sauf quelques petites guerres contre ceulx de
Gand qui n  auoyent guères duré
Les hommes d  armes estoient très fort bien montéz et bien accompaignéz
Car peu en eussiez uous ueu qui n  eussent eu cinq ou six grans cheuaulx D  archiers y pouoit il bien auoir huict ou neuf mille et quant la monstre fut faicte il y eut plus affaire à les renuoyer que à les appeller et furent choysiz tous les meilleurs
Pour lors estoient les subiectz de ceste maison de
Bourgongne en grande richesse à cause de la longue paix qu  ilz auoient eu et pour la bonté du prince soubz qui ilz uiuoyent lequel tailloit peu ses subiectz
Et me semble que pour lors ses terres se pouoient myeulx dire terres de promission que nulles autres seigneuries qui fussent sur la terre
Ilz estoient combles de richesses et en grand repoz ce qu  ilz ne furent oncques puis et y peult bien auoir uingt et troys ans que cecy commença
Les despenses et habillemens et d  hommes et de femmes grans et superfluz les conuyz et les bancquetz plus grans et plus prodigues que en nul autre lieu dont i  aye eu congnoissance les baigneries et aultres festoyemens auecques femmes grans et desordonnéz et à peu de honte ie parle de femmes de basse condicion
En somme ne sembloit pour lors aux subiectz de ceste maison que nul prince fust suffisant pour eulx au moins qui les sceust confondre
Et en ce monde n  en congnois auiourduy une si desolée et doubte que les pechéz du temps de la prosperité leur face porter ceste aduersité
Et principallement qu  ilz ne congnoissoyent pas bien que toutes ces graces leur procedoyent de
Dieu qui les depart là où il luy plaist
Et ainsi ceste armée estre preste qui fut tout en ung instant de toutes les choses dont i  ay icy deuant parlé se mist le conte de
Charroloys en chemin auecques toute icelle armée qui estoient tous à cheual sauf ceulx qui conduysoient son artillerie qui estoit belle et grande selon le temps de lors et fort grand nombre de charroy et tant qu  ilz clouoyent la pluspart de son ost seulement ce qui estoit sien
Tyra son chemin uers
Noyon et assiegea ung petit chastel où il y auoit des gens de guerre appellé
Nesle
En peu de iours le print
Le mareschal
Ioachin mareschal de
France estoit tousiours enuyron de luy qui estoit party de
Peronne mais il ne luy faisoit point de dommaige par ce qu  il auoit peu de gens et se mist dedans
Paris quant ledict conte en approcha
Tout au long du chemin ne faisoit ledict conte nulles guerres ny ne prenoyent riens ses gens sans payer
Aussi les uilles de la riuière de
Somme et toutes autres laissoyent entrer ses gens en petit nombre et leur bailloyent ce qu  ilz uouloyent pour leur argent et sembloit bien qu  ilz escoutassent qui seroit le plus fort ou le roy ou les seigneurs
Et chemyna tant ledict conte qu  il uint à
Sainct
Denys près
Paris où se deuoyent trouuer tous les seigneurs du royaulme comme ilz auoyent promis mais ilz ne se y trouuèrent pas
Pour le duc de
Bretaigne y auoit auec ledict conte pour embassadeur le uychancellier de
Bretaigne nommé
Rouuille qui auoit des blans signez de son maistre et s  en aydoit en nouuelles et escriptz comme le cas le requeroit
Il estoit
Normant et très habille homme et besoing luy en fut pour le murmure des gens qui sourdit contre luy
Ledit conte se alla monstrer deuant
Paris et y eut très grand escarmouche et iusques aux portes au desauantaige de ceulx de dedans
De gens d  armes il n  y auoit que ledict
Ioachin et sa compaignie et monsr de
Nantouillet puis grant maistre qui aussi bien seruit le roy en ceste année que iamais subiect seruit roy de
France à son besoing et en la fin en fut mal rescompencé par la pousuyte de ses ennemys plus que par le deffault du roy mais les ungs ne les autres ne s  en sçauroyent de tous poinctz excuser
Il y eut du menu peuple comme ay sceu depuis fort espouenté ce iour iusques à cryer
Ilz sont dedans
Ainsi le m  ont compté plusieurs depuis
Mais c  estoit sans propoz
Toutesfois monsr de
Hautbourdin dont ay parlé icy deuant eust esté assez d  oppinion que on l  eust assaillye lequel y auoit esté nourry et n  estoit si forte comme elle est à present
Les gensdarmes l  eussent bien uoulu tous mesprisant le peuple car iusques à la porte estoyent les escarmouches
Toutesfois il est uraysemblable qu  elle n  estoit point prenable
Ledict conte s  en retourna à
Sainct
Denys
Le lendemain au matin se tint conseil sçauoir sy on yroit au deuant du duc de
Berry et du duc de
Bretaigne qui estoyent près comme disoit le uichancellier de
Bretaigne qui monstroit lettres d  eulx mais il les auoit faictes sur des blancs signéz et autre chose n  en sçauoit
La conclusion si fut que on passeroit la riuière de
Seine combien que plusieurs oppinèrent de retourner puisque les autres auoyent failly à leur iour et que auoir passé la riuière de la
Somme et de
Marne c  estoit assez et suffisoit bien sans passer celle de
Seine
Et y mectoyent grans doubtes d  aucuns ueu que à leur doz n  auoyent nulles places pour eulx retirer s  ilz en auoyent besoing
Fort murmuroit tout l  ost sur le conte de
Sainct
Pol et sur ce uichancellier
Toutesfois ledict conte de
Charroloys alla passer la riuière et loger au pont
Sainct
Clou
Le lendemain qu  il y fut arriué luy uindrent nouuelles d  une dame de ce royaulme qui lui escriuoit de sa main comme le roy partoit de
Bourbonnoys et que à grans iournées alloit pour le trouuer
Or fault ung peu parler comme le roy estoit allé en
Bourbonnoys
Congnoissant que tous les seigneurs du royaulme se declairoient contre luy au moins contre son gouuernement se delibera de courir sus le premier au duc de
Bourbon qui luy sembloit s  estre plus declairé que les autres princes et que son pays estoit foible par quoy tantost l  auroit suppedité
Et luy print plusieurs places et eust acheué le demourant si n  eust esté le secours qui uint de
Bourgongne que mena le marquis de
Rothelin le seigneur de
Montagu et autres
Et y estoit portant le harnoys le chancellier de
France qui est auiourdhuy homme bien extimé appelé monsr
Guillaume de
Rochefort
Ceste assemblée auoyent faicte en
Bourgongne le conte de
Beauieu et le cardinal de
Bourbon frère du duc
Iehan de
Bourbon et misdrent les
Bourguygnons dedans
Moulins D  autre part uindrent en ayde dudict duc le duc de
Nemours le conte d 
Armignac le seigneur d 
Albret auec grant nombre de gens où il y auoit aucuns bien bons de leur pays qui auoyent laissé les ordonnances et s  estoient retiréz à eulx
Le grand nombre estoit assez mal empoint car ilz n  auoyent point de payement et failloit qu  ilz uesquissent sur le peuple
Nonobstant tout ce nombre le roy leur donnoit beaucoup affaire
Et traictèrent aucune forme de paix
Et par especial le duc de
Nemours
Et fist serment au roy luy promectant tenir son party toutesfois puys fist le contraire dont le roy conceust ceste longue hayne qu  il auoit contre luy comme plusieurs fois il m  a dit
Or uoyant le roy que là ne pouoit si tost auoir fait et que le conte de
Charroloys s  aprochoit de
Paris doubtant qu  ilz ne feissent ouuerture à luy et à son frère et duc de
Bretaigne qui uenoyent du costé de
Bretaigne à cause que tous se coulouroyent sur le bien publicque du royaulme et que ce que eust fait ladicte cité de
Paris doubtoit que toutes les autres uilles ne feissent le semblable se delibera à grans iournées de uenir entrer dedans
Paris et garder que ces deux grosses armées ne se peussent assembler
Et ne uenoit point en intention de combattre comme par plusieurs foys il m  a compté et dit en parlant de ces matières
Icy commance la iournée de
Montlehery
Comme i  ay dit icy dessus quant le conte de
Charroloys sceut le departement du roy qui s  estoit party du pays de
Bourbonnoys et qu  il uenoit droit à luy au moins le cuydoit il se delibera aussy de marcher au deuant de luy et dist alors le contenu de ses lectres sans nommer le personnaige et que ung chascun se deliberast de bien faire car il deliberoit de tempter la fortune
Et s  en alla loger en un uillaige près
Paris appelé
Longeumeau et monsr le connestable à tout son auantgarde à
Montlehery qui est trois lieues oultre et enuoyèrent espies et cheuaucheurs aux champs pour sçauoir la uenue du roy et son chemin
En la presence dudict conte de
Sainct
Pol fut choisy lieu et place pour combattre audict
Longeumeau et arresté entre eulx que ledict conte de
Sainct
Pol se retireroit à
Longeumeau ou cas que le roy uint
Et y estoient le seigneur de
Hautbourdin et le seigneur de
Contay presens
Or fault il entendre que monsr du
Maine estoit auec sept ou huyct cens hommes d  armes au deuant du duc de
Berry et de
Bretaigne qui auoyent en leur compaignie de saiges et notables cheualiers que le roy
Loys auoit desapointéz à l  heure qu  il uint à la couronne nonobstant qu  ilz eussent bien seruy son père au recouurement et pacification du royaulme et maintes fois s  en repentyt après de les auoir ainsy traicté en recongnoissant son erreur
Entre les autres y estoit le conte de
Dunoys fort estimé en toutes choses le mareschal de
Lohehac le conte de
Dampmartin le seigneur de
Bueil et maintz autres et estoient partyz de l  ordonnance du roy et bien cinq cens hommes d  armes qui tous s  estoient retyréz uers le duc de
Bretaigne dont tous estoient subiectz et néz de son pays qui estoyent la fleur de ceste armée là
Comme i  ay dit le conte du
Maine ne se sentant assez fort pour les combattre deslogeoit tousiours deuant eulx en s  aprochant du roy
Et cerchoyent de se ioindre aux
Bourguignons
Aucuns ont uoulu dire que ledict conte du
Maine auoit intelligence auecques eulx mais ie ne le sceuz oncques ne ie ne le croy pas
Et estant le conte de
Charroloys audict lieu de
Longeumeau comme i  ay dit et son auantgarde à
Montlehery fut aduerty par ung prisonnier que on luy admena que le conte du
Maine s  estoit ioinct auecques le roy et y estoyent toutes les ordonnances du royaulme qui pouoient bien estre enuiron uingt et deux cens hommes d  armes et l  arrière ban de
Daulphiné à tout quarante ou cinquante gentilzhommes de
Sauoye gens de bien
Et eut conseil auecques le conte du
Maine et le grant senechal de
Normandye qui s  appelloit de
Breszé et l  admiral de
France qui estoit de la maison de
Montauban et autres
Et en conclusion quelque chose qui luy fust dict et oppiné il delibera de ne combattre point mais seulement se mectre dedans
Paris sans soy approcher de là où les
Bourguygnons estoyent logéz A mon aduis que son oppinion estoit bonne
Il se suspessonnoit de ce grand seneschal de
Normandye et luy demanda qu  il luy dist s  il auoit baillé son seellé aux princes qui estoient contre luy ou non A quoy le grant seneschal respondit que ouy mais qu  il leur demourroit et que le corps seroit sien et le dist en gaudissant car ainsi estoit il accoustumé de parler
Le roy s  en contenta et luy bailla charge de conduyre son auantgarde et aussi les guydes pour ce qu  il uouloit euiter ceste bataille comme dit est
Ledict grant seneschal usant de uoulenté dist lors à quelcun de ses priuéz
Ie les mectray auiourduy si près l  un de l  autre qu  il sera bien abille qui les pourra desmeller
Et ainsi le feist
Et le premier homme qui mourut ce fut luy et ses gens
Et ces parolles m  a compté le roy car pour lors i  estoye auecques le conte de
Charroloys
Et en effect au uingt septiesme iour de iuillet l  an mil quatre cens soixante et cinq ceste auantgarde se uint trouuer auprès de
Montlehery où le conte de
Sainct
Pol estoit logé
Ledict conte de
Sainct
Pol à toute dilligence signifia ceste uenue au conte de
Charroloys qui estoit à trois lieues près et au lieu qui auoit esté ordonné pour la bataille luy requerant qu  il le uint secourir à toute dilligence car ia s  estoyent mys à pied hommes d  armes et archiers et clos de son charroy et que de se tirer à luy comme il luy auoit esté ordonné ne luy estoit possible car s  il se mectoit à chemin que ce sembleroit fuytte qui seroit grand danger pour toute la compaignie
Ledict conte de
Charroloys enuoya ioindre auecques luy le bastard de
Bourgogne qui se nommoit
Anthoine auecques grant nombre de gens qu  il auoit soubz sa charge et à grant diligence et se debatoit à soy mesmes s  il yroit ou non
Et à la fin marcha après les autres et y arryua enuyron sept heures du matin et desia y auoit cinq ou six enseignes du roy qui estoyent arriuées au long d  un grant fossé qui estoit entre les deux bandes
Encores estoit en l  ost du conte de
Charroloys le uichancellier de
Bretaigne appellé
Rouuille et ung uieil homme d  armes appelle
Madré qui auoit baillé le pont
Saincte
Maxence et eurent peur pour le murmure qui estoit contre eulx uoyant que on estoit à la bataille et que les gens de quoy ilz s  estoient faictz fortz n  y estoyent ioinctz et se misdrent les dessusditz à la fuyte auant que l  on combattist le chemin où il pensoient trouuer les
Bretons
Ledict conte de
Charroloys trouua le conte de
Sainct
Pol à pied et tous les autres se mectoient à la fille comme ilz uenoyent et trouuasmes tous les archiers deshouzéz chascun ung pau planté deuant eulx et y auoit plusieurs pippes de uin deffoncées pour le faire boyre et de ce petit que i  ay ueu n  en uiz iamais qui eussent meilleur uoulloir de combattre qui me semble ung bien bon signe et grant resconfort
De prime face fut aduisé que tout se mectroit à pied et sans nul excepter et depuis muèrent propoz car presque tous les hommes d  armes montèrent à cheual plusieurs bons cheualliers et escuyers furent ordonnéz à demourer à pied dont monsr des
Cordes et son frère estoient du nombre
Messire
Philippes de
Lalain s  estoit mys à pied car entre les
Bourguygnons lors s  estoyent les plus honnoréz que ceulx qui descendoyent auecques les archiers et tous iours se y en mectoit grant quantité de gens de bien affin que le peuple en fust plus asseuré et combattre myeulx et tenoient cela des
Angloys auecques lesquelz le duc
Philippes auoit fait la guerre en
France durant sa ieunesse qui auoit duré trente deux ans sans trèues mais le principal faiz portoient les
Angloys qui estoient riches et puissans et en ce temps auoyent saige roy le roy
Henry bel et très uaillant qui auoit saiges hommes et uaillans et de très grans capitaines comme le conte de
Salbery
Talbot et autres dont ie me tais car ce n  est point de mon temps combien que i  en ay ueu des reliques car quant
Dieu fut las de leur bien faire ce saige roy mourut au bois de
uincennes
Son filz insensé fut couronné roy de
France et d 
Angleterre à
Paris
Ainsi muèrent les autres degréz d 
Angleterre et diuision se mist entre eulx qui a duré iusques auiourduy ou peu s  en fault en usurpant ceulx de la maison d 
Iort ce royaulme ou l  eurent à bon tiltre ie ne scay lequel car de telles choses le partaige s  en faict au ciel
En retournant à ma matière de ce que les
Bourguygnons s  estoyent mys à pied et puis remontéz à cheual leur porta grant perte de temps et dommaige
Et y mourut ce uaillant et ieune cheualier messire
Philippes de
Lalain pour estre mal armé
Les gens du roy uenoyent à la fille par la forest de
Tourfou et n  estoient point quatre cens hommes d  armes quant nous uinsmes et qui eust marché incontinent semble à beaucoup qu  il n  eust poinct trouué de resistance car ceulx de derrière n  y pouoient uenir que à la fille comme i  ay dit toutesfois tousiours croissoyent
uoyant cecy uint ce saige cheualier monsr de
Contay dire à son maistre monsr de
Charroloys que s  il uouloit gaigner ceste bataille il estoit temps qu  il marchast disant les raisons pour quoy et que si plus tost l  eust fait que ia ses ennemys fussent desconfitz car il les auoit trouuéz en petit nombre lequel croyssoit à ueue d  oeil et la uérité estoit telle
Et alors se changea tout ordre et tout conseil car chascun se mectoit à en dire son aduis et ia estoit commencée une grosse et forte escarmouche au bout du uillaige de
Montlehery toute d  archiers d  un costé et d  autre
Ceulx de la part du roy les conduysoit
Poncet de
Riuière et estoient tous archiers d  ordonnance orfaueriséz et bien empoint
Ceulx du costé des
Bourguygnons estoient sans ordre et sans commandement comme uoulentiers se commencent les escarmouches et estoit à pied auec eulx monsr
Philippes de
Lalain et
Iacques du
Max homme bien renommé puis grant escuyer du duc
Charles de
Bourgongne
Le nombre des
Bourguygnons estoit le plus grant et gaingnèrent une maison et prindrent deux ou trois huys et s  en seruirent de pauoys et commencèrent à entrer en la rue et mistrent le feu en une maison
Le uent les seruoit qui boutoit le feu contre ceulx du roy lesquelz commencèrent à desemparer et à monter à cheual et fuyr
Et sur ce bruyt et cry commança à marcher le conte de
Charroloys laissant comme i  ay dit toute ordre parauant deuisée
Il auoit esté dit que on marcheroit à trois fois pour ce que la distance des deux batailles estoit longue
Ceulx du roy estoient uers le chasteau de
Montlehery et auoyent une grant haye et ung fossé au deuant d  eulx oultre estoient les champs plains de bledz et de febues et autres grains très forts car le territoire y estoit bon
Tous les archiers dudict conte marcheoient à pied deuant luy en mauuais ordre combien que mon aduis est que la souueraine chose du monde pour les batailles sont les archiers mais qu  ilz soyent par milliers car en petit nombre ne uallent riens et que ce soyent gens mal montéz qui n  ayent point de regret à perdre leurs cheuaulx ou que de tous pointz n  en ayent point
Et uallent myeulx pour ung iour en cest office ceulx qui iamais ne ueirent riens que les bien excercitéz et aussi telle oppinion tiennent les
Angloys qui sont la fleur des archers du monde
Il auoit esté dit que l  on reposeroit deux foiz au chemyn pour donner allaine aux gens de pied pour ce que le chemyn estoit long et les fruictz de la terre longs et fors qui les empeschoit à aller toutesfoiz tout le contraire se fist comme s  on eust uoulu perdre à son escient
Et en cela monstra
Dieu que les batailles sont en sa main et dispose de la uictoire à son plaisir
Et ne m  est pas aduis que le sens d  un homme sceust porter ne donner ordre à ung si grant nombre de gens ne que les choses tinssent aux champs comme elles sont ordonnées en chambre et que celuy qui s  estimeroit iusques là mesprendroit enuers
Dieu s  il estoit homme qui eust raison naturelle combien que ung chascun y doit faire ce qu  il peult et ce à quoy il est tenu et congnoistre que c  est ung des accomplissemens des oeuures que
Dieu a commancé aucunes fois par petites occasions et mouettes et en donnant la uictoire aucunes fois à l  un aucunes fois à l  autre
Et est ce mystère si grand que les royaulmes et grans seigneuries en prennent aucunes fois fin et desolation et les autres accroissement et commancement de regner
Pour reuenir à la declaration de cest article ledict conte marcha tout d  une boutée sans donner allaine à ses archiers et gens de pied
Ceulx du roy passèrent ceste haye par deux boutz tous hommes d  armes et comme ilz furent si près que gecter les lances en l  arrest les hommes d  armes bourguygnons rompirent les archiers et passèrent par dessus sans leur donner loysir de tirer ung coup de flesche qui estoit la fleur et esperance de leur armée car ie ne croy pas que de douze cens hommes d  armes ou enuyron qu  ilz estoient qu  il en y eust cinquante qui eussent sceu coucher une lance en l  arrest
Il n  y en auoit pas quatre cens arméz de cuyrasses et sy n  auoyent pas ung seul seruiteur armé à cause de la longue paix et que en ceste maison ne tenoit nulles gens de soulde pour soullager le peuple de tailles
Et oncques puis ce iour ce quartier n  eut repoz iusques à ceste heure qui est pis que iamais
Ainsy rompirent eulx mesmes la fleur de leur esperance
Toutesfoiz
Dieu qui ordonne de tel mystère uoulut que le costé où se trouua ledict conte qui estoit à la main droicte uers le chasteau uainquist sans trouuer nulle deffence et me trouuay tousiours ce iour auecques luy ayant moins de craincte que ie n  euz iamais en lieu où ie me trouuasse depuis pour la ieunesse en quoy i  estoye et que n  auoye nulle congnoissance du peril mais estoye esbahi comme nul se osoit deffendre contre ce prince à qui i  estoye en estimant que ce fust le plus grant de tous les autres
Ainsi sont gens qui n  ont point d  experience dont uient qu  ilz soustiennent assez d  arguz mal fondéz et à peu de raison par quoy faict bon user de l  oppinion de celuy qui dit que l  on ne se repent iamais pour parler peu mais bien souuent de trop parler A la main senestre estoit le seigneur de
Rauastin et messire
Iacques de
Sainct
Pol et plusieurs autres à qui il sembloit qu  ilz n  auoient pas assez d  hommes d  armes pour soustenir ce qu  ilz auoyent deuant eulx mais dès lors estoyent si approchéz qu  il ne failloit plus parler d  ordre nouuelle
En effet ceulx là furent rompus à platte cousture et chasséz iusques au charroy et la pluspart fuyrent iusques en la forest qui estoit près de demye lieue
Au charroy se rallièrent quelques gens de pied bourguygnons
Les principaulx de ceste chasse estoient ces nobles de
Daulphiné et
Sauoysiens et beaucoup de gens d  armes aussi et se attendoyent d  auoir gaingné la bataille
Et de ce costé y eut une grant fuytte du costé des
Bourguygnons et de grans personnages et fuyoient la pluspart pour gaigner le pont
Saincte
Maxence qui cuydoient qu  il tint encores pour eulx
En la forest y en demoura beaucoup et entre autres se y estoit retyré monsr le connestable qui estoit assez bien accompaigné
Le charroy estoit assez près de ladicte forest
Et monstra bien depuis qu  il ne tenoit encores pas la chose pour perdue
Fin de la bataille de
Montlhéry
Le conte de
Charroloys chassa de son costé demye lieue oultre
Montlehery et à bien peu de compaignie
Toutesfois nul ne se defendoit et trouuoit gens à grande quantité et ia cuydoit auoir la uictoire
Ung uieil gentilhomme de
Luxembourg appellé
Anthoine le
Breton le uint querir et luy dist que les
François s  estoyent rallyéz sur le champ et que s  il chassoit plus guères il se perdroit
Il ne se arresta point pour luy nonobstant qu  il luy dist par deux ou trois fois
Incontinent arriua monsr de
Contay dont cy dessus ay parlé qui luy dist semblables parolles comme luy auoit faict le uieil gentilhomme de
Luxembourg et si audacieusement qu  il estima sa parolle et son sens et retourna tout court et croy que s  il eust passé oultre deux traictz d  arc qu  il eust esté prins comme aucuns autres qui chassoient deuant luy
Et passant par le uillaige trouua une flotte de gens à pied qui fuyoient
Il les chassa et si n  auoit pas cent cheuaux en tout
Il ne se tourna que ung homme à pied qui lui donna d  un uoulge parmy l  estomac et au soir s  en ueit l  enseigne
La pluspart des autres se sauluèrent par les iardins mais celuy là fut tué
Comme il passoit rasibus du chastel ueismes les archiers de la garde du roy deuant la porte qui ne bougeoient
Il en fut fort esbahy car il ne cuydoit point qu  il y eust plus ame de deffence et tourna à costé pour gaingner le champ où luy uindrent courre sus quinze ou seize hommes d  armes ou enuiron une partye des siens s  estoient ia separéz de luy et d  entrée tuèrent son escuyer tranchant qui portoit ung guydon de ses armes lequel s  appelloit
Philippes d 
Oignis
Et ledict conte fut en très grant dangier et eut plusieurs coups et entre les autres ung à la gorge d  une espée dont l  enseigne luy est demourée toute sa uie par deffault de sa bauyère qui luy estoit cheutte et auoit esté mal attachée dès le matin et luy auoye ueu cheoir et luy furent mis les mains dessus disant
Monsr rendez uous
Ie uous congnois bien ne uous faictes point tuer
Tousiours se deffendoit et sur ce debat le filz d  ung medecin de
Paris appellé maistre
Iehan
Cadet qui estoit à luy gros et lourd et ort monté sur ung cheual de ceste propre taille donna au trauers et les departit
Tous ceulx du roy se retyrèrent sur le bort du fossé où ilz auoyent esté le matin car ilz auoyent craincte d  aucuns qu  ilz ueoyent marcher qui s  approchoient et luy fort sanglant se retira à eulx comme au millieu du camp et estoit l  enseigne du bastard de
Bourgongne toute despecée tellement qu  elle n  auoit pas ung pied de longueur et l  enseigne des archiers dudict conte
Il n  y auoit pas quarante hommes en tout et nous y ioignismes qui n  estions pas trente en très grant doubte
Incontinent il changea de cheual et le luy bailla ung qui estoit lors son paige qui auoit nom
Symon de
Quingy qui depuis a esté congneu
Ledict conte se mist par le champ pour rallier gens mais ie uey telle demye heure que nous qui estions demouréz là ne auions l  oeil que à fuyr s  il fust marché cent hommes
Il uenoit à nous dix hommes uingt hommes que de pied que de cheual les gens de pied lasséz et blesséz tant de l  outraige que leur auions fait le matin que aussi des ennemys
Peu à peu en uenoit
Nostre champ estoit aussi ras où demye heure deuant le blé estoit si grant et à l  heure la pouldre la plus terrible du monde tout le champ semé de mors et de cheuaulx et ne se congnoissoit nul homme mort pour la pouldre
Incontinent ueismes saillir le conte de
Sainct
Pol du boys qui auoit bien quarante hommes d  armes auecques luy et son enseigne et marchoit droit à nous et croissoit de gens mais ilz nous sembloyent bien loing
On luy enuoya trois ou quatre fois prier qu  il se hastast mais il ne se mua point et ne uenoit que le pas et fist prendre des lances à ses gens qui estoient à terre et uenoit en ordre qui donna grand resconfort à noz gens et se ioingnirent ensemble auec grant nombre et uindrent là où nous estions et nous trouuasmes bien huyt cens hommes d  armes
De gens de pied peu ou nulz qui gardèrent bien ledict conte qu  il n  eust la uictoire entière car il y auoit ung fossé et une grant haye entre les deux batailles
De la part du roy fuist le conte du
Maine et plusieurs autres et bien huit cens hommes d  armes
Aucuns ont uoulu dire que ledict conte du
Maine auoit intelligence auecques lesdictz
Bourguygnons mais à la uerité ie croy qu  il n  en fut oncques riens
Iamais plus grant fuytte ne fut des deux costéz
Et par especial demourèrent les deux princes au champ
Du costé du roy s  en fuyt ung homme d  estat iusques à
Lusygnen sans repaistre et du costé du conte ung autre homme de bien iusques au
Quesnoy le
Conte
Ces deux n  auoyent garde de se mordre l  un l  autre
Estant ainsi ces deux batailles rengées l  une deuant l  autre se tirèrent plusieurs coups de canon qui tuèrent des gens d  un costé et d  autre
Nul ne desiroit plus de combattre
Et estoit nostre bende plus grosse que celle du roy
Toutesfois sa personne presente estoit grant chose et la bonne parolle qu  il tenoyt aux gens d  armes et croy ueritablement à ce que i  en ay sceu que se n  eust esté luy seul que tout s  en fust fuy
Aucuns de nostre costé desiroient que on recommençast et par especial monsr de
Hautbourdin qui disoit qu  il ueoit une fille de gens qui s  en fuyoient et qui eust peu trouuer archiers le nombre de cent pour tirer au trauers de la haye tout fust marché de nostre costé
Estans sur ce propoz et sur ces pensées et sans nulle escarmouche suruynt l  entrée de la nuyt
Et se retira le roy à
Corbueil et nous cuydions qu  il se logeast et parcast D  auenture se mist le feu en ung caque de pouldre là où le roy auoit esté et se print à aucunes charrettes et tout du long de la grant haye et cuydions que ce fussent leurs feuz
Le conte de
Sainct
Pol qui bien sembloit chef de guerre et monsr de
Hautbourdin encores plus commandèrent que on amenast le charroy au propre lieu là où nous estions et que on nous clouyst et ainsi fut fait
Comme nous estions là en bataille et ralliéz reuindrent beaucoup des gens du roy qui auoyent chassé cuydans que tout fust gaigné pour eulx et furent contrainctz de passer parmy nous
Aucuns en eschappèrent et le plus se perdirent
De gens de nom de ceulx du roy mourut messire
Geoffray de
Sainct
Bellin le grand seneschal
Flocquet cappitaine du party des
Bourguygnons mourut messire
Philippes de
Lalain et de gens à pied et menuz gens plus que de ceulx du roy mais de gens de cheual en mourut plus du party du roy
De prisonniers bons les gens du roy en eurent des meilleurs de ceulx qui fuyoient
Des deux partyes y mourut deux mille hommes du moins et fut la chose bien combattue et se trouua des deux costéz de gens de bien et de bien lasches
Mais ce fut grant chose à mon aduis de se rallier sur le champ et estre trois ou quatre heures en cest estat l  un deuant l  autre
Et deuoyent bien estimer les deux princes ceulx qui leur tenoyent bonne compaignye à ce besoing
Mais ilz en feirent comme hommes et non point comme anges
Tel perdit ses offices et estatz pour s  en estre fuy et furent donnéz à d  autres qui auoyent fuy dix lieues plus loing
Ung de nostre costé perdit auctorité et priué de la présence de son maistre ung moys après eut plus d  auctorité que deuant
Clos que nous feusmes de ce charroy chascun se logea le myeulx qu  il peut
Nous auyons grant nombre de blesséz et la pluspart fort descouraigéz et espouentéz craignant que ceulx de
Paris auec deux cens hommes d  armes qu  il y auoit auec eulx et le mareschal
Ioachin lieutenant du roy en ladicte cité sortissent et que l  on eust affaire de deux costéz
Comme la nuyt fut toute close on ordonna cinquante lances pour ueoir où le roy estoit logé
Il y en alla par aduenture uingt
Il y pouoit auoir trois getz d  arc de nostre champ iusques où nous cuydions le roy
Cependant monsr de
Charrolois beut et mengea ung peu et chascun en son endroit et luy fut adoubée sa playe qu  il auoit au col
Au lieu où il mengea fallut oster quatre ou cinq hommes mors pour luy faire place et y eut l  on deux boteaux de paille
En remuant ung de ces pouures gens nudz commença à demander à boire et on luy gecta un peu de tysanne en la bouche de quoy ledict seigneur auoit beu le cueur lui reuint et fut congneu et estoit ung archier nommé
Sauarot de corps dudict seigneur fort renommé et fut pensé et guery
On eut en conseil qu  il estoit de faire et oppina le premier le conte de
Sainct
Pol disant que l  on estoit en peril et conseilloit tyrer à l  aube du iour le chemyn de
Bourgongne et que on brulast une partye du charroy et sauluer seullement l  artillerie aussi que nul ne menast charroy s  il n  auoit plus de dix lances et que de demourer là sans uiures entre
Paris et le roy n  estoit possible
Après oppina monsr de
Hautbourbin assez en ceste substance sauf sçauoir auant que rapporteroyent ceulx qui estoyent dehors
Trois ou quatre autres semblables
Le dernier monsr de
Contay qui dist dès que ce bruyt seroit en l  ost tout se mectroit en fuytte et qu  il seroit prins deuant qu  il eust faict uingt lieues
Et dist plusieurs raisons bonnes et que son aduis estoit que chascun feist au myeulx qu  il pourroit ceste nuyt et que le matin à l  aube du iour on assaillist le roy et qu  il failloit mourir là ou uiure et trouuoit ce chemyn plus seur que de prendre la fuytte
Enuiron mynuyt reuindrent ceulx qui auoient esté mys dehors et pouez penser qu  ilz n  estoyent point alléz loing et rapportèrent que le roy estoit logé à ces feuz que auoient ueu
Incontinent on y enuoya d  autres et une heure après se remettoit chascun en son estat de combattre
La pluspart eurent myeulx enuye de fuyr
Comme uint le iour ceulx qu  on auoit mys dehors du champ rencontrèrent ung chartier qui estoit à nous et auoit esté prins le matin qu  il apportoit une couche de uin du uillaige et leur dist que tout s  en estoit allé
Ilz enuoyèrent dire ces nouuelles à l  ost et enuoyèrent iusques là
Ilz trouuèrent ce qu  il disoit et le reuindrent dire dont la compaignye eut grant ioye et y auoit assez de gens qui disoient lors qu  il failloit aller après qui faisoient bien maigre chère une heure deuant I  auoye ung cheual extrèmement las uieil cheual
Il beut ung sceau plain de uin
Par aucun cas d  auenture il y mist le museau
Ie le laissay acheuer iamais ne l  auoye trouué si bon ne si fraiz
Quant il fut grant iour tout monta à cheual et les batailles qui estoyent esclarcies
Toutesfois il reuenoit beaucoup de gens qui auoyent esté cachéz ès boys
Ledict seigneur de
Charroloys feit uenir ung cordelier ordonné de par luy à dire qu  il uenoit de l  ost des
Bretons et que ce iour ilz deuoyent estre là qui resconforta assez l  ost mais chascun ne le creut pas
Tantost après enuiron dix heures du matin arriua le uichancellier de
Bretaigne appellé
Rouuille et
Madré auecques luy dont ay parlé cy dessus et amenèrent deux archiers de la garde du duc de
Bretaigne portans ses hocquetons qui resconforta très fort la compaignye et fut enquis et loué de sa fuitte considerant le murmure qui estoit contre luy et plus encores de son retour et leur fist chascun bonne chère
Tout ce iour demoura encores monsr de
Charroloys sur le champ fort ioyeux estimant la gloire sienne qui depuis luy a cousté bien cher car oncques puis ne usa de conseil d  homme mais du sien propre
Et estoit très inutille pour la guerre parauant ce iour et n  aymoit nulle chose qui y appartint mais depuis changèrent ses pensées car il y a continué iusques à sa mort
Et par là fut finée sa uie et sa maison destruicte et si elle ne l  est du tout si est elle bien desollée
Trois grans et saiges princes ses predecesseurs l  auoyent esleuée bien hault et y a peu de roys sauf celuy de
France plus puissans de luy et pour belles et grosses uilles nul ne l  en passoit L  on ne doit trop estimer de soy par especial ung grant prince c  est de congnoistre que les graces et bonnes fortunes uiennent de
Dieu
Deux chose plus ie diray de luy que ie croy que iamais nul homme peust porter plus de trauail que luy en tous endroitz où il fault excerciter la personne l  autre que à mon aduis ie ne congneuz oncques homme plus hardy
Ie ne luy ouy oncques dire qu  il fust las ny ne luy uey iamais faire semblant d  auoir paour et sy ay esté sept années de reng en la guerre auecques luy l  esté pour le moins en aucunes l  iuer et l  esté
Ses pensées et conclusions estoyent grandes mais nul homme ne les sauroit mectre à fin se
Dieu n  y eust adiouxté de sa puissance L  endemain alasmes coucher au uillage de
Montlehery qui estoit le tiers iour de la bataille
Le peuple s  en estoit fuy au clochier de l  eglise partie au chasteau
Il les feist reuenir et ne perdirent pas ung denier uaillant mais payoit chascun son escot comme s  il eust esté en
Flandres
Le chasteau tint et ne fut point assailly
Le tiers iour passé partit ledict seigneur par le conseil du seigneur de
Contay pour aller gaingner
Estampes qui est bon et grant logis et en pays fertille affin d  y estre plus tost que les
Bretons qui prenoient ce chemyn affin aussi de mectre gens las et blesséz à couuert et les autres aux champs
Et fut cause ce bon logis et le seiour que l  on y fist de sauluer la uie à beaucoup de ses gens
Comment monsr
Charles de
France duc de
Berry seul frère du roy les ducz de
Bretaigne et de
Calabre et autres seigneurs du royaulme se ioignirent auec le conte de
Charroloys en la uille d 
Estampes pour l  entreprinse qu  ilz appelloient le bien publicque Là arriuèrent messire
Charles de
France lors duc de
Berry seul frère du roy le duc de
Bretaigne monsr de
Dunoys monsr de
Dampmartin monsr de
Loheac monsr de
Bueil et monsr de
Chaulmont et messire
Charles d 
Amboyse son filz qui depuis a esté grand homme en ce royaulme tous lesquelz dessus nomméz le roy auoit desapointéz et deffaictz de leurs estatz quant il uint à la couronne nonobstant qu  ilz eussent bien seruy le roy son père et le royaulme ès conquestes de
Normandye et en plusieurs autres guerres
Mondit seigneur de
Charroloys et tous les plus grans de sa compaignye les recueillirent et leur allèrent au deuant et amenèrent leurs personnes loger en la uille d 
Estampes où leur logis estoit faict et les gens d  armes demourèrent aux champs
En leur compaignie auoit huict cens hommes d  armes de très bonne estoffe dont il y en auoit très largement de
Bretons qui nouuellement auoyent laissé les ordonnances comme icy et ailleurs i  ay dit qui amandoient bien leur compaignie
De archers et autres hommes de guerre arméz de bonnes brigandines auoit en très grant nombre et pouoient bien estre six mille hommes à cheual très bien empoint et sembloit bien à ueoir la compaignie que le duc de
Bretaigne fust ung très grant seigneur car toute ceste compaignie uiuoit sur ses coffres
Le roy qui s  estoit tiré à
Corbueil comme i  ay dit ne mectoit point en oubly ce qu  il auoit à faire
Il tyra en
Normandie pour assembler des gens et pour peur qu  il n  y eust mutation ou pays et mist partie de ses gens d  armes ès enuyrons de
Paris là où il ueoit qu  il estoit necessaire
Le premier soir que furent arriuéz tous ses seigneurs dessusdictz audict
Estampes se contèrent des nouuelles l  un à l  autre
Les
Bretons auoient prins aucuns prisonniers de ceulx qui fuyoient du party du roy et quant ilz eussent esté ung peu plus auant ilz eussent prins et desconfit le tiers de l  armée
Ilz auoient bien tenu conseil pour enuoyer gens dehors iugeans que les ostz estoient près toutesfois aucuns les deslouèrent
Mais nonobstant messire
Charles d 
Amboise et quelques autres se misdrent plus auant que leur armée pour ueoir s  ilz rencontreroient riens et prindrent plusieurs prisonniers comme ay dit et de l  artillerie lesquelz prisonniers leur dirent que pour certain le roy estoit mort car ainsi le cuydoient ilz par ce qu  ilz s  en estoyent fuyz dès le commencement de la bataille
Les dessusdits rapportèrent les nouuelles à l  ost des
Bretons qui en eurent très grand ioye cuydant que ainsi fust esperant les biens qui leur fussent aduenuz si ledict monsr
Charles eust esté roy et tindrent conseil comme il m  a esté dit depuis par ung homme de bien qui estoit present assauoir comment ilz pourroyent chasser ses
Bourgnygnons et eulx en despescher et estoit l  oppinion d  aucuns et presque de tous que on les destroussast qui pourroit
Ceste ioye ne leur dura guères mais par là pouez ueoir quelz sont les broulliz en ce royaulme à toutes mutacions
Pour reuenir à mon propoz de ceste armée d 
Estampes comme tous eussent soupé et qu  il y auoit largement gens se pourmenans par les rues monsr
Charles de
France et monsr de
Charroloys estoit à une fenestre et parloient eulx deux de très grand affection
En la compaignie des
Bretons y auoit ung pouure homme qui prenoit plaisir à gecter des fusées en l  aer qui courent parmy les gens quant elles sont tombées et rendent ung peu de flambe et s  appelloit maistre
Iehan
Bouttefeu ou maistre
Iehans des
Serpens lequel gecta deux ou trois fusées en l  aer qui coururent parmy les gens de quelque maison en hault que nul ne l  apperceut
Une en uint donner contre la croisée de la fenestre où ces deux princes dessusdictz auoyent les testes et si près l  un de l  autre qu  il n  y auoit pas ung pied entre deux
Tout deux se dressèrent et furent esbahiz et se regardoit chascun l  un l  autre et engendrèrent suspection que ce n  eust esté faict expressement pour leur mal faire
Le seigneur de
Contay uint parler à mondict seigneur de
Charroloys son maistre et dès qu  il luy eut dit ung mot en l  oreille descendit en bas et alla faire armer tous les gens de sa maison et les archiers de son corps et autres
Incontinent ledict seigneur de
Charroloys dist au duc de
Berry qui semblablement fist armer les archiers de son corps et y eut incontinent deux ou trois cens hommes d  armes arméz deuant la porte à pied et grand nombre d  archiers et serchoit l  on partout dont pouoit uenir ce feu
Ce poure homme qui l  auoit faict se uint gecter à genoulx deuant eulx et leur dict que ç  auoit esté luy et en gecta trois ou quatre autres
Et en ce faisant il osta beaucoup de gens de suspicion que l  on auoit les ungs sur les autres et s  en prist l  on à rire
Chascun s  en alla desarmer et coucher L  endemain au matin fut tenu ung très grant et beau conseil où se trouuèrent tous les seigneurs et leurs principaulx seruiteurs et fut mys en deliberation ce qui estoit de faire
Et comme ilz estoient de plusieurs pièces et non pas obeissans à ung seul comme il est bien requis en telles assemblées aussi eurent ilz diuers propoz et entre les autres parolles qui furent bien recueillies et nottées mondit seigneur de
Berry qui estoit fort ieune et n  auoit iamais ueu telz exploictz sembla par ses parolles que ia en fust ennuyé et allegua la grande quantité de gens blesséz qu  il auoit ueu de ceulx de monsr de
Charroloys en monstrant par ses parolles en auoir pitié et usant de ces motz qu  il eust myeulx aymé que ces choses n  eussent iamais esté encommancées que de ueoir desia tant de maulx uenuz par luy et sa cause
Ces propoz despleurent à monsr de
Charroloys et à ses gens comme ie diray cy après
Toutesfois à ce conseil fut conclud que on tireroit deuant
Paris pour essayer se on pourroit reduyre la uille à uouloir entendre au bien de la chose publicque du royaulme pour lequel disoient estre tous assembléz et leur sembloit bien que si ceulx là leur prestoient l  oreille que tout le reste des uilles de ce royaulme feroient le semblable
Comme i  ay dit les parolles dictes par monsr
Charles en ce conseil misrent en ceste doubte monsr de
Charroloys et ses gens qu  ilz uindrent à dire
Auez uous ouy parler cest homme
Il se trouue esbahy pour sept ou huict cens hommes qu  il uoit blesséz allans par la uille qui ne luy sont riens ne qu  il ne congnoist
Il s  esbahyroit bien tost si le cas luy touchoit de quelque chose et seroit homme pour appointer bien legièrement et nous laisser en la fange
Et pour les anciennes guerres qui ont esté le temps passé entre le roy
Charles son père et le duc de
Bourgongne mon père ayséement toutes ces deux partyes se conuertiroient contre nous
Pour quoy est necessaire de se pourueoir d  amys
Et sur ceste seulle ymagination fut enuoyé messire
Guillaume de
Cluny prothonotaire qui est mort depuis euesque de
Poictiers deuers le roy
Edouart d 
Angleterre qui pour lors régnoit
Auquel mondict seigneur de
Charroloys auoit tousiours eu inimitié et portoit la maison de
Lanclastre contre luy dont il estoit yssu de par sa mère
Et par l  instruction dudict de
Cluny luy estoit ordonné d  entrer en practique du mariage à la soeur du roi d 
Angleterre appellée
Marguerite et non d  estraindre le marché mais seulement congnoissant que le roy d 
Angleterre l  auoit fort desiré luy sembloit bien que pour le moins ne feroit riens contre luy et que s  il en auoit affaire qu  il le gaigneroit des siens
Et combien qu  il n  eust ung seul uouloir de conclure ce marché et que la chose du monde que plus il hayoit en son cueur estoit la maison d 
Yort si fut tant demenée ceste matière que plusieurs années après elle fut conclue et print dauantaige l  ordre de la
Iartière et la porta toute sa uie
Et mainte telle oeuure se fait en ce monde comme celle que i  ay dessus declairée et par especial entre les grans princes qui sont beaucoup plus suspessonneux que autres gens pour les doubtes et aduertissemens que on leur faict et très souuent par flateries sans nul besoing qu  il en soit
Le siège de
Paris 1
Passage de la
Seine et arriuée de
Iean de
Calabre
Ainsi comme il auoit esté conclud tous ces seigneurs se partirent d 
Estampes après y auoir seiourné quelque peu de iours et tirèrent à
Sainct
Mathurin de
Larchant et à
Moret en
Gastinois
Mondict seigneur
Charles et les
Bretons demourèrent en ces deux petites uilles
Et le conte de
Charroloys s  en alla loger en une grande prée sur le bort de la riuière de
Seine et auoit faict cryer que chascun portast paulx pour atacher ses cheuaulx
Il faisoit mener sept ou huit petiz bateaux sur charriotz et plusieurs pipes par pièces en intencion de faire ung pont sur la riuière de
Seine pour ce que ces seigneurs n  y auoient point de passaige
Monsr de
Dunoys l  accompaigna en une littière car pour la goute qu  il auoit il ne pouoit monter à cheual et portoit l  on son enseigne après luy Dès qu  ilz uindrent à la riuière ilz y feirent mettre ces bateaulx qu  ilz auoyent apportez et gaignèrent une petite isle qui estoit comme au millieu et descendirent des archiers qui escarmouchèrent auec quelques gens de cheual qui deffendoient le passaige de l  autre part
Et y estoit le mareschal
Ioachin et
Salezart
Le lieu estoit très desauantageux pour eulx pour ce qu  ilz estoient fort hault et pays de uignoble
Et du costé des
Bourguygnons y auoit largement artillerie conduicte par ung canonnier fort renommé qui auoit nom maistre
Gerault et autres lequel auoit esté prins en ceste bataille de
Montlehery estant du party du roy
Fin de compte il faillut que les dessusdictz abandonnassent le passaige et se retirèrent à
Paris
Ce soir fut faict ung pont iusques en ceste isle et incontinent fist le conte de
Charroloys tendre ung pauillon et coucha la nuyct dedans et cinquante hommes d  armes de sa maison A l  aube du iour furent mis grand nombre de tonnelliers en besongne à faire pippes de mesrain qui auoit esté apporté et auant qu  il fust midy le pont fut dressé iusques à l  autre part de la riuière
Et incontinent passa ledict conte de
Charroloys de l  autre costé et y fist tendre ses pauillons dont il y auoit grant nombre
Et fist passer tout son ost et toute son artillerie par dessus ledict pont et se logea à ung coustau pendant deuers la riuière et y faisoit très beau ueoir son ost pour ceulx qui estoient encores derrière
Tout ce iour ne peurent passer que ses gens
Le lendemain à l  aube du iour passèrent les ducz de
Bretaigne et de
Berry et tout leur ost qui trouuèrent ce pont très beau et fait en grande diligence et passèrent ung peu oultre et se logèrent sur le hault pareillement Dès que la nuyt fut uenue nous commenceasmes à apperceuoir grant nombre de feux bien loing de nous autant que la ueue pouoit porter
Aucuns cuydoient que fust le roy
Toutesfois auant que fust mynuyt on fut aduerty que c  estoit le duc
Iehan de
Calabre seul filz du roy
René de
Cecille et auec luy bien neuf cens hommes d  armes de la duché et conté de
Bourgongne bien accompaigné de gens de cheual mais de gens de pied pou
Pour ce petit de gens que auoit ledit duc ie ne uey iamais si belle compaignie ne qui semblassent myeulx hommes excercitéz ou fait de la guerre
Il pouoit bien auoir quelques six uingtz hommes d  armes bardéz tous
Italiens ou autres nourriz en ses guerres d 
Italie
Entre lesquelz estoit
Iacques
Galiot le conte de
Campobache et autres le seigneur de
Baudricourt pour le present gouuerneur de
Bourgongne et estoient ses hommmes d  armes fort adroitz et pour dire la uerité presque la fleur de nostre ost au moins tant pour tant
Il auoit quatre cens cranequiniers que luy auoit presté le conte pallatin gens fort bien montéz qui sembloient bien gens de guerre et auoit cinq cens
Suysses à pied qui furent les premiers que on ueist en ce royaulme et ont esté ceulx qui ont donné le bruyt aux aultres qui sont uenuz depuis car ilz se gouuernèrent très uaillamment en tous les lieux où ilz se trouuèrent
Ceste compaignie que ie uous diz s  approcha le matin et passa ce iour par dessus nostre pont et aussi se peult dire que toute la puissance du royaulme de
France s  estoit ueue passer par dessus ce pont sauf ceulx qui estoient auecques le roy
Et uous asseure que c  estoit une belle et grande compaignye et grant nombre de gens de bien et bien empoint
Et deuroit on uouloir que les amys et bienuueillans du royaulme l  eussent ueu et qu  ilz en eussent eu l  estimation telle qu  il appartient et semblablement les ennemys car il n  eust esté iamais heure qu  ilz n  en eussent plus crainct le roy et ledit royaulme
Le chief des
Bourguygnons estoit monsr de
Neufchastel mareschal de
Bourgongne ioinct auec luy son frère le seigneur de
Montagu le marquis de
Rothelin et grant nombre de cheualiers et escuyers dont les aucuns auoyent esté en
Bourbonnoys comme i  ay dit au commencement de ce propoz
Le tout ensemble s  estoit ioinct pour uenir plus seurement auecques mondict seigneur de
Calabre comme i  ay dit lequel sembloit aussi bien prince et grant chef de guerre que nul autre que ie ueisse en la compaignie
Et se engendra grand amitié entre luy et le conte de
Charroloys 2
Comment les seigneurs meisrent le siège deuant
Paris pour l  entreprinse qu  ilz appelloient le
Bien publicque
Quant toute ceste compaignie fut passée que l  on estimoit à cent mil cheuaulx que bon que mauuais ce que ie croy se deliberèrent lesdictz seigneurs de partir pour tirer deuant
Paris et misdrent toutes leurs auantgardes ensemble
Pour les
Bourguignons les conduysoit le conte de
Sainct
Pol pour les ducs de
Berry et de
Bretaigne
Oudet des
Rye depuis conte de
Commynges et le mareschal de
Loheac comme il me semble et ainsi se achemynèrent
Tous les princes demourèrent à la bataille
Ledict conte de
Charroloys et le duc de
Calabre prenoyent grand peine de commander et de faire tenir ordre à leurs batailles et cheuauchoyent bien arméz et sembloit bien qu  ilz eussent bon uouloir de faire leurs offices
Les ducz de
Berry et de
Bretaigne cheuauchoient sur petites hacquenées à leur ayse arméz de petites brigandines fort legières pour le plus encores disoyent aucuns qu  il n  y auoit que petiz clouz doréz par dessus le satin pour moins leur peser
Toutesfois ie ne le scay pas de uray
Ainsi cheuauchèrent toutes ces compaignies iusques au pont de
Charenton près
Paris à deux petites lieues qui tost fut gaigné sur quelque peu de francs archiers qu  il y auoit dedans et passa toute l  armée par dessus ce pont et se alla loger le conte de
Charroloys depuis ce pont de
Charenton iusques à sa maison de
Conflans près de là au long de la riuière et ferma ung grant pays de son charroy et de son artillerie et mist tout son ost dedans et auecques luy se logea le duc de
Calabre
Et à
Sainct
Mor des
Fossèz logèrent les ducs de
Berry et de
Bretaigne auec ung nombre de leurs gens et tout le demourant enuoyèrent loger à
Sainct
Denys aussy à deux lieues de
Paris
Et là fut toute ceste compaignie unze sepmaines et aduindrent des choses que ie diray cy après
Le lendemain commencèrent les escarmouches iusques aux portes de
Paris où estoient dedans monsr de
Nantouillet grant maistre qui bien y seruit comme i  ay dit ailleurs et le mareschal
Ioachin
Le peuple se ueit espouenté et d  aucuns autres estatz eussent uoulu les seigneurs dedans iugeans à leur aduis ceste entreprinse bonne et profitable pour le royaulme
Autres en y auoit de leurs seigneuries et se meslans de leurs affaires esperans que par leurs moyens pourroient paruenir à quelques offices ou estatz qui sont plus desiréz en ceste cité là que en nulle autre du monde
Car ceulx qui les ont les font ualloir ce qu  ilz peuent et non pas ce qu  ilz doyuent et y a offices sans gaiges qui se uendent huyt cens escuz d  autres où il y a gaiges bien petiz qui se uendent plus que leurs gaiges ne sauroient ualoir en quinze ans
Peu souuent nul ne se desappointe et soustient la cour de parlement cest article et est raison mais aussi il touche presque à tous
Entre les conseillers se trouuent tousiours largement de bons et notables personnages et aussi quelques bien mal condicionnéz
Ainsi est il en tous estatz Éuénements d 
Angleterre
Ie parle de ces offices et auctoritéz pour ce qu  ilz font desirer mutations et non point seulement de nostre temps
Mais quant les guerres commancèrent dès le temps du roy
Charles
uiè qui continuèrent iusques à la paix d 
Arras se meslèrent les
Angloys cependant parmy ce royaulme et si auant que en traictant ladicte paix d 
Arras où estoient de la part du roi quatre ou cinq princes ducz ou contes cinq ou six prelatz et dix ou douze conseilliers de
Parlement de la part du duc
Philippes grans personnages à l  auenant et en beaucoup plus grant nombre pour le pape deux cardinaulx pour mediateurs et de grans personnaiges pour les
Angloys dura ce traicté par l  espace de deux moys
Et desiroit fort le duc de
Bourgongne se acquicter enuers les
Angloys auant se separer d  eulx pour les alliances et promesses qu  ilz auoyent ensemble et pour ces raisons fut offert au roy d 
Angleterre pour luy et les siens les duchéz de
Normandie et de
Guyenne pourueu qu  il en feist l  hommaige au roy comme auoient fait ses predecesseurs et qu  il rendist ce qu  il tenoit au royaulme hors lesdictz duchéz ce qu  ilz reffusèrent pour ne uouloir faire ledict hommaige et mal leur en print après car habandonnéz furent de ceste maison de
Bourgongne et perdu leurs intelligences du royaulme se prindrent à perdre et à diminuer
Lors estoit regent en
France pour les
Angloys le duc de
Bethfort frère du roy
Henry cinquiesme marié auecques la soeur dudict duc
Philippes de
Bourgongne et se tenoit à
Paris qui pour le moindre estat qu  il eust iamais en cest office ce fut uingt mil escuz par moys
Ilz perdirent
Paris et puis petit à petit le demourant du royaulme
Retournéz qu  ilz furent en
Angleterre nul ne uoulut diminuer son estat
Les biens n  estoient au royaulme d 
Angleterre pour satisfaire à tous
Guerre se meut entre eulx pour leurs auctoritéz qui a duré par longues années et fut mys le roy
Henry
uiè qui auoit esté couronné roy de
France et d 
Angleterre à
Paris en prison au chasteau de
Londres et declairé traistre et crimineulx de lèse maiesté où il a usé la pluspart de sa uie et à la fin a esté tué
Le duc d 
Iort père du roi
Edouart dernier mort se intitula roy en peu de iours après fut desconfit en bataille et mort et tout mort eurent les testes tranchées luy et le conte de
Waruic dernier mort qui tant a eu de credit en
Angleterre
Celuy là en amena le conte de la
Marche puis appellé roy
Edouard par mer à
Calés auecques peu de gens fuyant de la bataille
Ledict conte de
Waruic soustenoit la maison d 
Iort et le duc de
Sombresset la maison de
Lanclastre
Tant ont duré ces guerres que tous ceulx de la maison de
Waruic et de
Sombresset en ont eu les testes tranchées ou mors en bataille
Le roy
Edouard fist mourir son frère duc de
Clarance en une pippe de maluoisye pour ce qu  il se uouloit faire roy comme l  on disoit
Mort
Edouard son frère second duc de
Clocestre fist mourir les deux filz dudict
Edouard et declaira les filles bastardes et se fist couronner roy
Incontinent après passa en
Angleterre le conte de
Richemont de present roy qui longues années auoit esté prisonnier en
Bretaigne qui desconfit et tua en bataille ce cruel roy
Richard qui peu auant auoit faict mourir ses nepueuz
Et ainsi de ma souuenance sont mors en ces diuisions d 
Angleterre bien quatre uingtz hommes de la lignée royalle d 
Angleterre dont une partie i  ay congneu des autres m  a esté compté par les
Angloys demourans auecques monsr de
Bourgongne tandiz que ie y estoye
Ainsi ce n  est pas à
Paris ne en
France seulement que on s  entrebat pour les biens et honneurs de ce monde
Et doyuent bien craindre les princes ou ceulx qui règnent aux grans seigneuries de laisser engendrer une parcialité en leurs maisons car de là ce feu court par la prouince
Mais mon aduis c  est qu  il ne se faict pas que par disposition diuine car quant les princes ou royaulmes ont esté en grand prosperité et richesses et ilz ont mescognoissance dont procède telle grace
Dieu leur dresse ung ennemy ou ennemys dont nul ne se doubteroit comme uous pouez ueoir par ces roys nomméz en la
Bible et par ce que puis peu d  années en auez ueu en ceste
Angleterre et en ceste maison de
Bourgongne et autres lieux que uous auez ueuz et uoyez tous les iours
La guerre du
Bien
Public autour de
Paris
Diuersion dans l  est I  ay esté long en ce propoz et est temps que ie retourne au myen Dès que ces seigneurs furent arriuéz deuant
Paris commancèrent tous à practiquer leans et à promectre offices et biens et ce qui pouoit seruir à leur matiere
Au bout de trois iours feirent grant assemblée à l  ostel de la uille de
Paris et après grandes et longues parolles et ouyes les requestes et sommations que les seigneurs leur faisoient en publicque et pour le grand bien du royaulme comme ilz disoyent fut conclud d  enuoyer deuers eulx et entendre à pacification
Ilz uindrent en grand nombre de gens de bien uers les princes dessusdictz au lieu de
Sainct
Mor et porta la parolle maistre
Guillaume
Chartier lors euesque de
Paris renommé très grant homme
De la part des seigneurs parloit le conte de
Dunoys
Le duc de
Berry frère du roy presidoyt assis en chaire et tous les autres seigneurs debout
De l  un costé estoyent les ducz de
Bretaigne et de
Calabre et de l  autre ledict seigneur de
Charroloys qui estoit armé de toutes pièces sauf la teste et les gardebras et une mantelline fort riche sur la cuyrace car il uenoit de
Conflans et le boys de
uincennes tenoit pour le roy et y auoit beaucoup de gens par quoy luy estoit besoing d  estre uenu accompaigné
Les requestes et fins des seigneurs estoyent d  entrer dedans
Paris pour auoir conuersation et amytié auec eulx sur le faict de la reformation du royaulme lequel ilz disoient estre mal conduyt en donnant plusieurs grans charges au roy
Les responces estoyent fort doulces toutesfois prenant quelque delay auant respondre
Et depuis ne fut content le roy dudict euesque ne de ceulx qui estoient auec luy
Ainsi s  en retournèrent demourans en grans practiques car chascun parla à eulx en particulier
Et croy bien que en secret fut accordé par aucuns que les seigneurs en leur simple estat y entreroyent et leurs gens pourroyent passer oultre se bon leur sembloit en petit nombre à la fois
Ceste conuersation n  eust point seulement esté uille gaignée mais toute l  emprise car ayséement le peuple se fust tourné de leur part pour plusieurs raisons et par consequent toutes celles du royaulme à l  exemple de ceste là
Dieu donna saige conseil au roy et il l  executa bien
Aduerty de toutes ces choses auant que ceulx qui estoient uenuz uers ces seigneurs eussent faict leur rapport il arryua en la uille en l  estat que l  on doit uenir pour resconforter peuple car il uint en très grande compaignie et mist bien dans la uille deux mille hommes d  armes tous les nobles de
Normandie grant force francs archiers les gens de sa maison pensionnaires et autres gens de bien qui se trouuent auec tel roy en semblables affaires
Et ainsi fut ceste praticque rompue et tout ce peuple bien mué d  essiens ny ne se fust trouué homme de ceulx qui parauant auoyent esté deuers nous qui plus eust osé parler de la marchandise et aux aucuns en print mal
Toutesfois il ne usa de nulle cruaulté en ceste matière mais aucuns perdirent leurs offices autres les enuoya demourer ailleurs que ie lui reppute à louenge de n  auoir usé d  autre uengence car si ce qui estoit encommancé fust uenu à effect le myeulx qu  il luy pouoit aduenir c  estoit de fuyr hors du royaulme
Car plusieurs fois m  a dit que s  il n  eust peu entrer à
Paris et qu  il l  eust trouuée muée qu  il fust fuy deuers les
Suysses ou deuers le duc de
Millan
Francisque qu  il repputoit son grant amy et bien luy monstra par le secours qu  il luy enuoya que conduysoit son filz aisné appellé
Galleache depuis duc qui estoit de cinq cens hommes d  armes et de trois mil hommes de pied et uindrent iusques en
Forestz et feirent guerre à monsr de
Bourbon mais à cause de la mort dudict duc
Francisque s  en retournèrent et aussi par le conseil qu  il luy donna entretenant la paix appellée le traicté de
Conflans où il luy manda qu  il ne reffusast nulle chose que on luy demandast pour separer ceste compaignye mais que seullement ses gens luy demourassent A mon aduis n  auions point esté plus de trois iours deuant
Paris quant le roy y entra
Tantost nous commença la guerre très forte et par especial sur noz fourraigeux car l  on estoit contrainct d  aller loing en fourraige et failloit beaucoup gens à les garder
Et fault bien dire que ceste
Isle de
France est bien assise et ceste uille de
Paris de pouoir fournir deux si puissans ostz
Car iamais nous n  eusmes faulte de uiures et dedans
Paris à grand peine s  apperceuoyent ilz qu  il y eust homme
Riens ne encherist que le pain d  un denier seulement sur pain
Car nous ne occupions point les riuières d  au dessus qui sont troys c  est assauoir
Marne
Yonne et
Seine et plusieurs petites riuières qui entrent en ceulx là A tout prendre ceste cité de
Paris est la cité que iamais ie ueisse enuironnée de meilleur pays et plus plantureux et est chose presque increable des biens qui y arriuent
Ie y ay esté depuis ce temps là auecques le roy
Loys demy an sans bouger logié ès
Tournelles mengeant et couchant auecques luy ordinairement et depuis son trespas uingt moys maulgré moy tenu prisonnier en son palais où ie ueoye de mes fenestres arriuer ce qui montoit contremont la riuière de
Seine du costé de
Normandie
Du dessus en uient sans comparaison plus que n  eusse iamais creu ce que i  en ay ueu
Ainsi donc sailloit de
Paris tous les iours force gens et y estoient les escarmouches grosses
Nostre guet estoit de cinquante lances qui se tenoient uers la
Granche des
Merciers et auoyent des cheuaucheurs le plus près de
Paris qu  ilz pouoient qui très souuent estoient ramenéz iusques à eulx et bien souuent failloit qu  ilz reuinssent sur queue iusques à nostre charroy se retirant le pas fuyz aucunes fois le trot
Et puis on leur renuoyoit des gens qui très souuent aussi renuoyoient les autres iusques bien près des portes de
Paris
Et cecy estoit à toutes heures car en la uille y auoit plus de deux mille cinq cens hommes d  armes de bonne estoffe et bien logié grant force de nobles de
Normandie et francs archiers
Et puis ueoyent les dames tous les iours qui leur donnoit enuie de se monstrer
De nostre costé y auoit ung tres grand nombre de gens mais non poinct tant de gens de cheual car il n  y auoit que les
Bourguygnons qui estoient enuyron quelque deux mille lances que bons que mauuais qui n  estoyent point si bien accoustréz que ceulx de dedans pour la longue paix qu  ilz auoient eue comme autresfoiz i  ay dit
Encores de ce nombre en auoit à
Laigny deux cens hommes d  armes et y estoit le duc de
Calabre
De gens de pied auyons nous grand nombre et de bons L  armée des
Bretons estoit à
Sainct
Denys qui faisoyent la guerre là où ilz pouoient et les autres seigneurs espars pour les uiures
Sur la fin y uindrent les contes d 
Armignac duc de
Nemours et le seigneur d 
Allebret
Leurs gens demourèrent loing pour ce qu  ilz n  auoyent point de payement et qu  ilz eussent affamé nostre ost s  ilz eussent prins sans payer
Et sçay bien que le conte de
Charroloys leur donna de l  argent iusques à cinq ou six mille francs et fut aduisé que leurs gens ne uiendroyent point plus auant
Ilz estoient bien six mille hommes de cheual qui faisoient merueilleusement ueilleusement de maulx
Combats et négociations sous
Paris
Retournant aux faictz de
Paris ne fault doubter que nul iour ne se passoit sans perte ou gaigne que d  un costé que d  autre mais de grosses choses n  y aduint il riens car le roy ne uouloit souffrir que ses gens saillissent en grosses bendes ny ne uouloit riens mectre au hazart de la bataille et desiroit paix et saigement departir ceste assemblée
Toutesfois ung iour bien matin uindrent loger uis à uis l  ostel de
Conflans au long de la riuière et sur le fin bort quatre mil francs archiers les nobles de
Normandie et quelque peu de gens d  armes
Et d  autres gens d  armes d  ordonnance demourèrent à ung quart de lieue de là en ung uillaige et depuis leurs gens de pied iusques là n  y auoit que une belle plaine
La riuière de
Seine estoit entre nous et eulx
Et commancèrent ceulx du roy une tranchée à l  endroit de
Charenton où ilz feirent ung boulleuart de boys et de terre iusques au bout de nostre ost et passoit ledit fossé par deuant
Conflans la riuière entre deux comme dit est et là assortirent grant nombre d  artillerie qui d  entrée chassa tous les gens du duc de
Calabre hors du uillaige de
Charenton et faillut que à grant haste ilz uinssent loger auecques nous
Et y eut des gens et des cheuaulx tuéz
Et logea le duc
Iehan en ung petit corps d  ostel tout droit au deuant de celluy de mondict seigneur de
Charroloy opposite de la riuière
Ceste artillerie commença premièrement à tirer par nostre ost et espouenta fort la compaignie car elle tua des gens d  entrée et tyra deux coups par la chambre où le conte de
Charroloys estoit logé comme il disnoyt et tua une trompette en apportant ung plat de uiande sur le degré
Après le disner ledit conte de
Charroloys descendit en l  estaige bas et delibera n  en bouger et la feist tendre au myeulx qu  il peut
Le matin uindrent tous les seigneurs tenir conseil et ne se tenoit point ailleurs que chez ledict conte de
Charroloys et tousiours après le conseil disnoyent tous ensemble et se mectoient les ducs de
Berry et de
Bretaigne au banc le conte de
Charroloys et le duc
Iehan de
Callabre deuant
Si portoit ledict conte à tous honneur les conuyant à l  assiette
Aussi le deuoit bien faire à d  aucuns et à tous puisque c  estoit chez luy
Fut aduisé que toute l  artillerie de l  ost seroit assortie encontre
Ledit seigneur de
Charroloys en auoit très largement
Le duc de
Calabre en auoit de belle et aussi le duc de
Bretaigne L  on fist de grans troux ès murailles qui sont au long de le riuière derrière ledict hostel de
Conflans et y assortit on toutes les meilleures pièces excepté les bombardes et autres grosses pièces qui ne tirèrent point et le demourant où elles pouoient seruir
Ainsi en y eut du costé de ces seigneurs beaucoup plus que de celuy du roy
La tranchée que les gens du roy auoit faicte estoit fort longue tyrant uers
Paris et tousiours la tyroient auant et gectoient la terre de nostre costé pour se taudir de l  artillerie car tous estoient cachéz dedans le fossé ny nul n  eust ozé monstrer la teste
Ilz estoient en ung lieu plain comme la main et en belle prehée
Ie n  ay iamais ueu tant tyrer pour peu de iours car de nostre costé on se actendoit de les chasser à force d  artillerie
Aux autres en uenoit de
Paris tous les iours qui faisoient bonne diligence de leur costé et n  espargnoyent point la pouldre
Grand quantité de ceulx de nostre ost feirent des fossés en terre à l  endroit de leur logis encores d  aduantaige en y auoit beaucoup pour ce que c  est lieu où on a tiré de la pierre
Ainsi se taudissoit chascun et se passa trois ou quatre iours
La craincte fut plus grande que la perte des deux costéz car il ne se perdit nul homme de nom
Quant ces seigneurs ueirent que ceulx du roi ne se ennuyoient point leur sembla honte et peril et donner cueur à ceulx de
Paris car par quelque iour de trefue il uint tant de peuple qu  il sembloit que riens ne fust demouré en la uille
Il fut conclud en ung conseil que l  on feroit ung fort grant pont sur grans bateaulx et coupperoit on l  estroit du batteau et ne se asserroit le boys que sur le large et au dernier coupplet y auroit de grans ancres pour gecter en terre
Auec cela furent amenéz plusieurs grandz bateaulx de
Seine qui eussent peu passer grand nombre de gens de pied au coup
Et ainsi fut arresté de passer la riuière A maistre
Girauld canonnier fut donnée la charge de cest ouuraige auquel il sembloit que pour les
Bourguygnons estoit grant aduentaige de ce que les autres auoyent gecté les terres de nostre costé pour ce que quant ilz seroient oultre la riuière ceulx du roi trouueroient leur tranchée beaucoup au dessoubz des assaillans et qu  ilz ne oseroient saillir dudict fossé pour craincte de l  artillerie
Ces raisons donnèrent grant cueur aux nostres de passer et fut le pont acheué et dressé sauf le dernier coupplet qui tournoit de costé prest à dresser et tous les bateaulx amenéz Dès qu  il fut dressé uint ung officier d  armes du roy dire que c  estoit contre la trèue pour ce que ce iour et le iour precedent y auoit eu trèue l  on uenoit pour ueoir que c  estoit à l  aduenture il trouua monsr de
Bueil et plusieurs autres sur ledict pont à qui il parla
Ce soir passoit la trèue
Il pouoit bien passer trois hommes d  armes la lance sur la cuysse de front et y pouoit bien auoir six grans bateaulx que chascun eust bien passé mille hommes à la fois et plusieurs petiz
Et fust accoustrée l  artillerie pour les seruir à ce passaige et fait les bandes et les rolles de ceulx qui deuoyent passer et en estoyent chefz le conte de
Sainct
Pol et le seigneur de
Hautbourdin Dès que mynuyt fut passé se commancèrent à armer ceulx qui en estoient et auant iour furent arméz et oyoient les aucuns messe en actendant le iour et faisoyent ce que bons chrestiens font en tel cas
Ceste nuyct ie me trouuai en une grant tente qui estoit au millieu de l  ost où l  on faisoit le guet et en estoye ceste nuyt là car nul n  estoit excusé
Et estoit chef de ce guet monsr de
Chastelguyon qui mourut depuis à
Morat et s  atendoit l  heure de ueoir cest esbat
Soudainement nous ouysmes ceulx qui estoient en ces tranchées qui commancèrent à cryer
Adieu uoysins adieu et incontinent misdrent le feu en leurs logis et retirèrent leur artillerie
Le iour commença à uenir
Les ordonnéz à ceste entreprinse estoyent ia sur la riuière au moins partie et ueirent les autres ia bien loing qui se retiroyent à
Paris
Ainsi chascun s  alla desarmer très ioyeux de ce partement
Et à la uérité ce que le roy y auoit mys de gens ce n  estoit que pour battre nostre ost d  artillerie et non pas en intention de combattre car il ne uouloit rien mectre en hazard comme i  ay dit ailleurs nonobstant que sa puissance fust très grande pour tous tant qu  il y auoit de princes ensemble mais son intention comme bien la monstra estoit de traicter paix et de departir la compaignye sans mectre son estat qui est si grand et si bon que d  estre roy de ce grant et obeissant royaulme de
France en peril de chose si incertaine que une bataille
Chascun iour se menoit de petiz marchéz pour fortraire gens l  un à l  autre et y eut plusieurs iours de trefues et assemblées d  une part et d  autre pour traicter de paix et se faisoit ladicte assemblée en la
Granche aux
Merciers assez près de nostre ost
De la part du roy y uenoit le conte du
Maine et plusieurs autres
De la part des seigneurs le conte de
Sainct
Pol et plusieurs autres aussi de tous les seigneurs
Assez de foys furent assembléz sans riens faire et cependant duroit la trefue et s  entreuoyoient beaucoup de gens des deux armées ung grant fossé entre deux qui est comme my chemin les ungs de l  un costé les autres de l  autre ny par la trefue nul ne pouoit passer
Il n  estoit iour que à cause de ses ueues ne se uint rendre dix ou douze hommes du costé des seigneurs et aucunes fois plus
Ung autre iour s  en alloit autant des nostres et pour ceste cause s  appella ce lieu depuis le
Marché pour ce que telles marchandises se y faisoyent
Et pour dire la uerité telles assemblées et communications sont bien dangereuses en telles façons et par especial pour celuy qui est en plus grant apparence de decheoir
Naturellement la pluspart des gens ont l  oeil ou à s  acroistre ou à se sauluer qui ayséement les fait tyrer aux plus fors
Autres en y a qui sont si bons et si fermes qui n  ont nulz de ces regardz mais peu
Et par especial est ce dangier quant ilz sont princes qui cerchent à gaigner gens qui est une très grant grace que
Dieu faict au prince qui le sçait faire et est signe qu  il n  est point entaché de ce fol uice d  orgueil qui procure hayne enuers toutes personnes
Pour quoy comme i  ay dict quant on uient à telz marchéz que de traicter paix il se doibt faire par les plus feables seruiteurs que les princes ont et gens d  aage moyen affin que leur foiblesse ne les conduysist à faire quelque marché deshonneste ne à espouenter leur maistre à leur retour plus que de besoing et plustost y empescher ceulx qui ont receu quelque grace ou bienfaict de luy que autres mais sur tous saiges gens car d  ung fol ne fist iamais homme son prouffit
Et se doyuent plustost conduyre ses traictiéz loing que près et quant lesdictz embassadeurs retournent les ouyr seulz ou à peu de compaignye affin que si leurs parolles sont pour espouenter les gens qu  il leur dye les langaiges dont ilz doyuent user à ceulx qui les enquerront car chascun desire de sçauoir nouuelles d  eulx quant ilz uiennent de telz traictiéz et plusieurs dyent
Tel ne me celera riens mais si feront s  ilz sont telz comme i  ay dict et qu  ilz congnoissent qu  ilz ayent maistre saige
Portrait de
Louis
XI
Ie me suys mys en ce propoz pour ce que i  ay ueu beaucoup de tromperies en ce monde et à beaucoup de seruiteurs enuers leurs maistres et plus souuent tromper les princes et seigneurs orguilleux qui peu ueullent ouyr parler les gens que les humbles et qui uulentiers escoutent
Et entre tous ceulx que i  ay iamais congneu le plus saige pour soy tyrer d  un mauuais pas en temps d  aduersité c  estoit le roy
Loys unziesme nostre maistre et le plus humble en parolles et en habitz qui plus trauailloit à gaigner ung homme qui le pouoit seruir ou qui luy pouoit nuyre
Et ne se ennuyoit point à estre reffusé une fois d  un homme qu  il pratiquoit à gaigner mais y continuoit en luy promectant largement et donnant par effect argent et estat qu  il congnoissoit qui luy plaisoient et ceulx qu  il auoit chasséz et deboutéz en temps de paix et de prosperité il les rachatoit bien cher quand il en auoit besoing et s  en seruoit et ne les auoit en nulle hayne pour les choses passées
Il estoit naturellement amy des gens de moyen estat et ennemy de tous grans qui se pouoient passer de luy
Nul homme ne presta iamais tant l  oreille aux gens ny ne s  enquist de tant de choses comme il faisoit ny ne uoulut congnoistre tant de gens
Car aussi ueritablement il congnoissoit toutes gens d  auctorité et de ualleur qui estoyent en
Angleterre et en
Espaigne en
Portugal en
Italie et seigneuries du duc de
Bourgongne et en
Bretaigne ainsi comme il faisoit ses subiectz
Et ces termes et façons qu  il tenoit dont i  ay parlé icy dessus luy ont saulué la couronne ueu les ennemys qu  il s  estoit luy mesmes acquis à son aduenement au royaulme
Mais sur tout luy a seruy sa grant largesse car ainsi comme saigement conduysoit l  aduersité à l  opposite dès qu  il cuydoit estre asseur ou seullement en une trefue se mectoit à mescontenter les gens par petitz moyens qui peu luy seruoient et à grant peine pouoit endurer paix
Il estoit leger à parler de gens et aussi tost en leur presence que en leur absence sauf de ceulx qu  il craignoit qui estoit beaucoup car il estoit assez craintif de sa propre nature
Et quant pour parler il auoit receu quelque dommaige ou en auoit suspicion et il le uouloit reparer il usoit de ceste parolle au personnaige propre
Ie sçay bien que ma langue m  a porté grant dommaige aussi m  a elle faict quelquefois du plaisir beaucoup
Toutesfois c  est raison que ie repare l  amende
Et ne usoit point de ces priuées parolles qu  il ne feist quelque bien au personnaige à qui il parloit et n  en faisoit nulz petitz
Encores faict
Dieu grant grace à ung prince quant il scet bien et mal et par especial quant le bien precède comme au roy nostre maistre dessusdit
Mais à mon aduis que le trauail qu  il eut en sa ieunesse quant il fut fugitif de son père et fuyt soubz le duc
Philippes de
Bourgongne où il fut six ans lui uallut beaucoup car il fut contrainct de complaire à ceulx dont il auoit besoing
Et ce bien luy aprint aduersité qui n  est pas petit
Comme il se trouua grant et roy couronné d  entrée ne pensa que aux uengeances mais tost luy en uint le dommaige et quant et quant la repentance et repara ceste follie et cest erreur en regaignant ceulx à qui il tenoit tort comme uous entendrez cy après
Et s  il n  eust eu la nourriture autre que les seigneurs que i  ay ueu nourrir en ce royaulme ie ne crois point que iamais se fust ressours car ilz ne les nourrissent seullement que à faire les folz en habillemens et en parolles de nulle lectre ilz n  ont congnoissance ung seul saige homme on ne leur mect à l  entour ilz ont des gouuerneurs à qui on parle de leurs affaires à eulx riens et ceulx là disposent de leurs affaires
Et telz seigneurs y a qui n  ont treze liures de rente en argent qui se glorifient de dire
Parlez à mes gens cuydant par ceste parolle contrefaire les très grans
Aussi ay ie bien ueu souuent leurs seruiteurs faire leur prouffit et leur donner à congnoistre qu  ilz estoient bestes
Et si d  aduenture quelcun s  en reuient et ueult congnoistre ce qui luy appartient c  est si tard qu  il ne sert plus de guères car il fault noter que tous les hommes qui iamais ont esté grans et faict grand chose ont commancé fort ieunes et cela gist à la nourriture ou de grace de
Dieu
Derniers combats de la guerre du
Bien
Public
Or i  ay long temps tenu ce propoz mais il est tel que ie n  en sors pas bien quand ie uueil
Et pour reuenir à la guerre uous auez ouy comme ceulx que le roy auoit logéz en ceste tranchée au long de ceste riuière de
Seine se deslogèrent à l  heure qu  on les deuoit assaillir
La trefue ne duroit iamais guères que ung iour ou deux
Aux autres iours se faisoit la guerre tant aspre qu  il estoit possible et continuoient les escarmouches depuis le matin iusques au soir
Grosses bandes ne sailloient point de
Paris toutesfoiz souuent nous remectoient nostre guet et puys on le renforçoit
Ny ne uey iamais une seulle iournée qu  il n  y eust escarmouche quelque petit que ce fust et croy bien quant le roy eust uoulu qu  elles y eussent esté bien plus grosses mais il estoit en grand suspicion et de beaucoup qui estoit sans cause
Il m  a autresfois dit qu  il trouua une nuyct la bastille
Sainct
Anthoine ouuerte par la porte des champs de nuyct qui lui donna grand suspicion de messire
Charles de
Meleun pour ce que son père tenoit la place
Ie ne dy autre chose dudict messire
Charles que ce que i  en ay dict mais meilleur seruiteur n  eut point le roy pour ceste année là
Ung iour fut entreprins à
Paris de nous uenir combatre et croy que le roy n  en delibera riens mais les capitaines et de nous assaillir de trois costéz les ungs deuers
Paris qui deuoit estre la grant compaignie une autre bande deuers le pont de
Charenton et ceulx là n  eussent guerre sceu nuyre et deux cens hommes d  armes qui deuoient uenir par deuers le boys de
uincennes
De ceste conclusion fut aduerty l  ost enuiron la mynuyt par ung paige qui uint cryer de l  autre part de la riuière que aucuns bons amys des seigneurs les aduertissoient de l  entreprinse que auez ouy et en nomma aucuns et incontinent s  en alla
Sur la fine poincte du iour uint messire
Poncet de
Riuières deuant ledit pont de
Charenton et monsr du
Lau et d  autres par deuers le boys de
uincennes iusques à nostre artillerie et tuèrent ung canonnier L  alarme fut bien grant cuydant que ce fust ce dont le paige auoit aduerty la nuyct
Tost fut armé monsr de
Charoloys mais encores plus tost le duc
Iehan de
Calabre car à tous alarmes c  estoit le premier homme armé et de toutes pièces et son cheual touiours bardé
Il portoit ung habillement que ces conducteurs portent en
Italie et sembloit bien prince et chef de guerre et tiroit tousiours droit aux barrières de nostre ost pour garder les gens de saillir
Et y auoit d  obeissance autant que mondit seigneur de
Charroloys et luy obeissoit tout l  ost de bon cueur car à la uerité il estoit digne d  estre honoré
En ung moment tout l  ost fut en armes et à pied au long des charriotz par le dedans sauf quelque deux cens cheuaulx qui estoient dehors au guet
Excepté ce iour ne congneu iamais que on eust esperance de combattre mais ceste fois chascun se y actendoit
Et sur ce bruyt arriuèrent les ducs de
Berry et de
Bretaigne que iamais ne uey arméz que ce iour
Le duc de
Berry estoient armé de toutes pièces
Ilz auoyent peu de gens
Ainsi ilz passèrent par le champ et se misdrent ung peu au dehors pour trouuer messrs de
Charroloys et de
Calabre et là parloyent ensemble
Les cheuaucheurs qui estoient enforcéz allèrent plus près de
Paris et ueirent plusieurs cheuaucheurs qui uenoient pour sauoir ce bruyt en l  ost
Nostre artillerie auoit fort tiré quant ceulx de monsr du
Lau s  en estoient approchéz si près
Le roy auoit bonne artillerie sur la muraille à
Paris qui tira plusieurs coups iusques en nostre ost qui est grant chose car il y a deux lieues mais ie croy bien que on auoit leué aux bastons le nez bien hault
Ce bruyt d  artillerie faisoit croire de tous les deux costéz quelque grant entreprise le temps estoit fort obscur et trouble et noz cheuaucheurs qui s  estoient fort approchéz de
Paris ueoient plusieurs cheuaucheurs et bien loing oultre ueoient grant quantité de lances debout ce leur sembloit et iugeoient que c  estoient toutes les batailles du roy qui estoient aux champs et tout le peuple de
Paris et ceste ymagination leur donnoit l  obscurité du temps
Ilz se reculloient droit deuers ces seigneurs qui estoient hors de nostre champ et leur signifièrent ces nouuelles les assurèrent de la bataille
Les cheuaucheurs sailliz de
Paris s  aprochoient tousiours pour ce qu  ilz ueoyent reculler les nostres qui encores les faisoit myeulx croire
Lors uint le duc de
Calabre là où estoit l  estendart du conte de
Charroloys et la pluspart des gens de bien de sa maison pour l  accompaigner et sa bannière preste à desployer et le guydon de ses armes qui estoit l  usance de ceste maison
Et nous dist à tous ledit duc
Iehan
Or ça nous sommes à ce que nous auons tous désiré uéez là le roy et tout ce peuple sailly de la uille
Et marchent comme dient noz cheuaucheurs
Et pour ce que chascun ait bon cueur tout ainsi qu  ilz saillent de
Paris nous aulnerons à l  aulne de la uille qui est la grand aulne
Ainsi alla resconfortant la compaignie
Noz cheuaucheurs auoient ung petit reprins de cueur uoyant que les autres cheuaucheurs estoient foibles et se rapprochèrent de la uille et trouuèrent encores ces batailles au lieu où il les auoient laissées qui leur donna nouueau pensement
Ilz s  en approchèrent le plus qu  ilz peurent et le iour estoit ung peu haulsé et esclarcy
Ilz trouuèrent que c  estoient grans chardons et furent iusques auprès des portes et ne trouuèrent rien dehors le mandèrent à ces seigneurs qui s  en allèrent ouyr messe et disner et en furent honteux ceulx qui auoyent dit ces nouuelles mais le temps les excusa auec ce que le paige auoit dit la nuyct Négociations entre le roi et les seigneurs
Praticque de paix continuoit plus estroit entre le roy et le conte de
Charroloys que ailleurs pour ce que la force gisoit en eulx
Les demandes des seigneurs estoient grandes par especial pour ce que le duc de
Berry uouloit
Normandie pour son partaige ce que le roy ne uouloit accorder
Le conte de
Charroloys uouloit auoir les uilles assises sur la riuière de
Somme comme
Amyens
Abeuille
Sainct
Quentin
Peronne et autres que le roy auoit rachaptées de quatre cens mille escuz du duc
Philippes n  y auoit pas trois moys lesquelles il auoit eues par la paix d 
Arras du roy
Charles septiesme
Le conte de
Charroloys disoit que de son uiuant le roy ne les deuoit rachapter
Luy ramenteuoit combien il estoit tenu à sa maison car fugitif de son père le roy
Charles il y fut receu et nourry six ans ayant deniers de luy pour son uiure et puis amené par eulx iusques à
Reims et à
Paris à son sacre
Ainsi auoit prins ce conte de
Charroloys en très grant despit ce rachapt des terres dessusdictes
Tant fut demenée ceste praticque de paix que le roy uint ung matin par eaue iusques uiz à uiz de nostre ost largement cheuaulx sur le bort de la riuière
En son bateau n  estoient que quatre ou cinq personnes sauf ceulx qui tiroyent
Il y auait monsr du
Lau monsr de
Montauban lors admiral et monsr de
Nantouillet et d  autres
Les contes de
Charroloys et de
Sainct
Pol estoient sur le bort de la riuière de leur costé actendans ledict seigneur
Le roy demanda à monseigneur de
Charroloys ces motz
Mon frère m  asseurez uous car autresfois ledit conte eut espousé sa soeur
Ledict conte luy respondit
Monseigneur ouy
Ie l  ouy si feirent assez d  autres
Le roy descendit en terre auec les dessusdictz qui estoyent uenuz quant et luy
Les contes dessusdictz luy feirent grant honneur comme raison estoit et lui n  en estoit point chiche et commença la parolle disant
Mon frère ie congnois que estes gentilhomme et de la maison de
France
Ledit conte de
Charroloys luy demanda
Pourquoi monseigneur
Pour ce dist il que quant i  enuoyai mes embassadeurs à
Lisle naguères deuers mon oncle uostre père et uous et que ce fol
Moruillier parla si bien à uous uous me mandastes par l  arceuesque de
Narbonne qui est gentilhomme il le monstra bien car chascun se contenta de luy que ie me repentiroye des parolles que uous auoit dictes ledict
Moruillier auant que fust le bout de l  an
Et dist le roy ces parolles
uous m  auez tenu promesse et encores beaucoup plus tost que le bout de l  an
Et le dit en bon uisaige et ryant congnoissant la nature de celluy à qui il parloit estre telle qu  il prendroit plaisir ausdictes parolles et seurement elles luy pleurent
Et auec telz gens uueil ie auoir à besongner qui tiennent ce qu  ilz promectent
Et desauoua ledict
Moruillier disant ne luy auoir point donné charge d  aucunes parolles qu  il auoit dictes
En effect long temps se pourmena le roy au meillieu de ces deux contes largement gens arméz qui les regardoient assez de près Là fut demandé ceste duché de
Normandie et la riuière de
Somme et plusieurs autres demandes pour chascun et aucunes ouuertures ia pieça faictes pour le bien du royaume car c  estoit là le moins de la question car le bien publicque estoit conuerty en biens particuliers
De
Normandie le roy ne uouloit entendre pour nulle chose mais accorda audict conte de
Charroloys sa demande et offrit audict conte de
Sainct
Pol l  office de connestable en faueur dudict conte de
Charrolois et fut leur adieu très gracieux
Et se remist le roy en son bateau et retourna à
Paris les autres à
Conflans
Ainsi se passèrent les iours les ungs en trefues et les autres en guerre mais toutes parolles d  appointement estoient rompues i  entendz au lieu où les depputéz d  un costé et d  autre se estoient accoutuméz d  assembler qui estoit à la
Grange aux
Merciers
Mais la pratique dessusdicte s  entretenoit entre le roy et ledict seigneur de
Charroloys et alloient enuoyans gens de l  un à l  autre nonobstant qu  il fust guerre
Et y alloit ung appellé
Guillaume
Biche et ung autre appellé
Guyot d 
Uisye estans au conte de
Charroloys tous deux
Toutesfois auoyent autresfois receu biens du roy car le duc
Philippes les auoit bannyz et le roy les auoit recueilliz à la requeste dudict seigneur de
Charrolois
Ces allées ne plaisoyent pas à tous et commançoient ia ces seigneurs à se deffier l  ung de l  autre et à se laisser et n  eust esté ce qui suruint peu de iours après ils s  en fussent tous alléz honteusement
Ie les ay ueu tenir trois conseilz en une chambre où ilz estoient tous assembléz et ueiz ung iour qu  il en despleut bien au conte de
Charroloys car il s  estoit desia faict deux fois en sa presence et il luy sembloit bien que la plus grant force de cest ost estoit sienne et parler en conseil en sa chambre sans luy appeller ne se deuoit point faire
Et en parlant le seigneur de
Contay bien saige homme comme ie uous ay dit ailleurs luy dist qu  il le portast paciemment car s  il les courroussoit qu  ilz trouueroient mieulx leur appointement que luy et que comme il estoit le plus fort il failloit qu  il fust le plus saige et qu  il les gardast de diuiser et entretenir ioinctz de tout son pouoir et qu  il dissimulast toutes ces choses mais que à la uerité l  on s  esbahissoit assez et mesmement chez luy de quoy si petiz personnaiges comme les deux dessus nomméz s  empeschoyent de si grant matière et que c  estoit chose dangereuse encores ayant affaire à roy si liberal comme cestuy cy
Ledict de
Contay hayait ledict
Guillaume
Bische toutesfois il disoit ce que plusieurs autres disoyent comme luy et croy que sa suspicion ne l  en faisoit parler mais seulement la necessité de la matière
Audict seigneur de
Charroloys pleut ce conseil et se mist plus de feste auecques ces seigneurs que par auant et auecques meilleure chère et eut plus de communications auec eulx et leurs gens qu  il n  auoit accoustumé
Et à mon aduis qu  il en estoit grant besoing et danger qu  ilz ne se fussent separéz
Ung saige homme sert bien en une telle compaignie mais que on le uueille croyre et ne se pourroit trop achapter
Mais iamais ie n  ay congneu prince qui ait sceu congnoistre la difference entre les hommes iusques à ce qu  il se soit trouué en necessité et en affaire et s  ilz le congnoissoient si l  ignoroient ilz et departent leur autorité à ceulx qui plus leurs sont agreables et pour l  aage qui leur est plus sortable ou pour estre comprins en leurs oppinions ou aucunes fois sont manyéz par ceulx qui sçauent et conduysent leurs petiz plaisirs
Mais ceulx qui ont entendement se reuiennent tost quant ilz en ont besoing
Telz ay ie ueu le roy ledict conte de
Charrolois pour le temps de lors et le roy
Edouard d 
Angleterre et autres plusieurs
Et à telle heure ay ie ueu ces trois qu  il leur en estoit bon besoing et qu  ilz auoient faulte de ceulx qu  ilz auoient mespriséz
Et depuis que ledit conte de
Charrolois eust esté une pièce duc de
Bourgogne et que la fortune l  eust mys plus hault que ne fut iamais homme de sa maison et si grand qu  il ne craignoit nul prince pareil de luy
Dieu le souffrit cheoir en ceste gloire et tant luy diminua du sens qu  il mesprisoit tout autre conseil du monde sauf le sien seul
Et aussi tost après fina sa uie doloreusement auecques grant nombre de gens et de ses subiectz et desola sa maison comme uous uoyez Éuénements de
Normandie
Suite des négociations
Pour ce que icy dessus i  ay beaucoup parlé des dangiers qui sont en ces traictéz et que princes y doiuent estre bien saiges et bien congnoistre quelz gens les meinent et par especial celuy qui n  a pas le plus apparant du ieu maintenant s  entendra qui m  a meu de tenir si long compte de ceste matière
Cependant que ces traictiez se menoient par uoyes d  assemblées et que l  on pouoit communiquer les ungs auec les autres en lieu de traicter paix se traicta par aucuns que le duché de
Normandie se mectroit entre les mains du duc de
Berry seul frère du roy et que là il prendroit son partaige et laisseroit
Berry au roy
Et tellement fut conduycte ceste marchandise que madame la grant seneschalle de
Normandie et aucuns à son adueu comme seruiteurs et parentz misdrent le duc
Iehan de
Bourbon au chasteau de
Rouen et par là entra en la uille
Laquelle tost consentit à ceste mutation comme trop desirant d  auoir prince qui demourast au pays de
Normandie et le semblable feirent toutes les uilles et places de
Normandie ou peu s  en faillut
Et a touiours bien semblé aux
Normans et fait encores que si grant duché comme la leur requiert bien ung duc et à dire la uerité elle est de grant estime et se y liuent de grans deniers I  en ay ueu leuer ix cens cinquante mille francs aucuns disoient plus
Tournée que fut la uille de
Rouen tous les habitans feirent serment audict duc de
Bourbon pour ledict duc de
Berry sauf le bailly appelé
Ouaste qui auoit esté nourry du roy son uarlet de chambre luy estant en
Flandres et bien priué de luy et ung appellé
Guillaume
Picquart puis general de
Normandie
Et aussi le grant seneschal de
Normandie qui est auiourduy ne uoulut faire le serment mais retourna uers le roy contre le uouloir de sa mère laquelle auoit conduyt ceste reduction comme dit est
uenue à la congnoissance du roy la mutation faicte en
Normandie se delibéra d  auoir paix uoyant ne pouoir donner remedde à ce que ià estoit aduenu
Incontinent fist sçauoir à mondict seigneur de
Charroloys qui estoit en son ost qu  il uouloit parler à luy et lui nomma l  heure qu  il se rendroit aux champs auprès dudict ost estant près
Conflans
Et saillit à heure dicte auec par aduenture cent cheuaulx dont la pluspart estoit des
Escossoys de sa garde d  autres gens peu
Ledict conte de
Charroloys ne mena guères gens et y alla sans nulle cerimonie toutesfois il en suruint beaucoup et tant qu  il en y auoit beaucoup plus qu  il n  en estoit sailly auecques le roy
Il les fist demourer ung petit loing et se pourmenèrent eulx deux une pièce et luy dist le roy comme la paix estoit faicte et lui compta ce cas qui estoit aduenu à
Rouen dont ledict conte ne sçauoit encores riens disant le roy que de son consentement n  eust iamais baillé tel partaige à son frère mais puisque d  eulx mesmes les
Normans auoyent faict ceste noualité qu  il en estoit contant et qu  il passeroit le traicté en toute telle forme comme il auoit esté aduisé par plusieurs iournées precédentes
Et peu d  autres choses y auoit à accorder
Ledict seigneur de
Charroloys en fut fort ioyeux car son ost estoit en très grande necessité de uiures et principallement d  argent et quant cecy ne fust aduenu tout tant qu  il y auoit là de seigneurs s  en fussent tous alléz honteusement
Toutesfoys audict conte arriua ce iour ou bien peu de iours après ung renfort que son père le duc
Philippes de
Bourgongne lui enuoyoit que amenoit monsr de
Saueuses où il y auoit six uingtz hommes d  armes et bien quinze cens archers et six uingtz mil escuz contans sur dix sommiers et grant quantité d  arcs et de traictz et se pouruoyoit assez bien l  ost des
Bourguygnons estant en deffiance que le demourant ne se accordast sans eulx
Ces parolles d  appoinctement plaisoyent tant au roy et audict conte de
Charroloys que ie luy ay ouy compter depuis que si affectueusement parloient de acheuer le demourant qu  ilz ne regardoient point où ilz alloient et tirèrent droit deuers
Paris et tant allèrent qu  ilz entrèrent dedans ung grant boulleuart de terre et de bois que le roy auoit fait faire assez loing hors de la uille au bout d  une tranchée et entroit l  on dedans la uille par icelle
Auecques ledict conte estoyent quatre ou cinq personnes seullement
Comme ilz se trouuèrent leans furent très eshabyz toutesfois ledict conte tenoit la meilleure contenance qu  il pouoit
Il est à croire que nul de ces deux seigneurs ne sont acreüz de ioy depuis ce temps là ueü que à l  un ne l  autre ne print mal
Comme les nouuelles uindrent à l  ost que ledict seigneur de
Charroloys estoit entré dedans ledict boulleuart il y eut très grand murmure et se misdrent ensemble le conte de
Sainct
Pol le mareschal de
Bourgongne le seigneur de
Contay le seigneur de
Hautbourdin et plusieurs autres donnans grant charge audict seigneur de
Charroloys de ceste follye et autres qui estoyent de sa compaignye et alleguoyent l  inconuenient aduenu à son grant père à
Montereau
Fault
Yonne present le roy
Charles septiesme
Incontinent feïrent retraire dedans l  ost ce qui estoit dehors pourmenant aux champs et usa le mareschal de
Bourgongne appellé de
Neufchastel pour son surnom de ceste parolle
Si ce ieune prince fol ou enraigé s  est allé perdre ne perdons pas sa maison ne le fait de son père ne le nostre
Et pour ce que chascun se retire en son logis et se tiengne prest sans soy esbahir de fortune qui aduiengne car nous sommes suffisans nous tenans ensemble de nous retirer iusques ès marches de
Henault ou de
Picardie ou en
Bourgongne
Après ces parolles monta à cheual et le conte de
Sainct
Pol se proumenoyt hors de l  ost regardant s  il uiendroit riens de deuers
Paris
Après y auoir esté une longue pièce ueïrent uenir quarante ou cinquante cheuaulx et y estoit ledict conte de
Charroloys et autres des gens du roy qui le ramenoyent tant archiers que autres et comme il les ueït approucher fist ledict seigneur de
Charroloys retourner ceulx qui l  accompaignoyent et adressa sa parolle audict mareschal de
Neufchastel qu  il craignoit car il usoit de très aspres parolles et estoit bon et loyal cheualier pour son party et luy osoit bien dire
Ie ne suys à uous que par emprunt tant comme uostre père uiura
Les parolles dudict conte furent
Ne me tensez point car ie congnois bien ma grant folye mais ie m  en suys apperceü si tard que i  estoie près du boulleuart
Plus luy dist ledict mareschal en sa presence qu  il n  auoit faict en son abscence
Ledict seigneur baissa la teste sans riens respondre et s  en reuint dedans son ost où tous estoient ioyeux de le reuoir et louoit chascun la foy du roy
Toutesfois ne retourna oncques depuis ledict conte en sa puissance
Comment l  appoinctement fut faict entre le roy et les seigneurs qui fut appellé le traictié de
Conflans
Finablement toutes choses furent accordées et le lendemain fist le conte de
Charroloys une grand monstre pour sçauoir quelz gens il auoit et ce qu  il pouoit auoir perdu
Et sans dire gare y reuint le roy auecques trente ou quarante cheuaulx et alla ueoir toutes les compaignies l  une après l  autre sauf celle de ce mareschal de
Bourgongne lequel n  aymoit pas le roy à cause que despièça en
Lorrayne que ledict seigneur luy auoit donné
Espinal et puis osté pour la donner au duc
Iehan de
Calabre dont grant dommaige en auoit eu ledict mareschal
Peu à peu reconcilioyt le roy auecques luy les bons et notables cheualiers qui auoient seruy le roy son père lesquelz il auoit desappointéz à son aduènement à la couronne et que pour ceste cause s  estoyent trouuéz à ceste assemblée et congnoissoit ledict seigneur son erreur
Il fut dit que le lendemain le roy se trouueroit au chasteau du boys de
uincennes et tous les seigneurs qui auoyent à luy faire hommaige et pour seürté de tous bailleroit le roy le chasteau au conte de
Charroloys
Lendemain se y trouua le roy et tous les princes sans en faillir ung et estoit le portal de la porte bien garny des gens dudict conte de
Charroloys en armes Là fut le lieu où se feïst le traicté de la paix
Monseigneur
Charles fist hommaige au roy de la duché de
Normandie le conte de
Charroloys des terres de
Picardye dont il a esté parlé et autres qui en auoyent affaire et le conte de
Sainct
Pol fist le serment de son office de connestable
Il n  y eut iamais si bonnes nopces qu  il n  en y eust de mal disnéz
Les ungs feïrent ce qu  ilz uoulurent les autres n  eurent riens
Des moyens et bons personnages en tyra le roy
Toutesfois la plus grant part demeurèrent auec le duc nouueau de
Normandie et auec le duc de
Bretaigne qui allèrent à
Rouen prendre leur possession
Au partir du chasteau dudict boys de
uincennes prindrent tous congié l  ung de l  autre et se retira chascun à son logis et furent faictes toutes lectres et pardons et toutes autres choses necessaires seruans au faict de la paix
Et tout en ung iour partirent le duc de
Normandie et le duc de
Bretaigne pour eulx retirer en sondict pays de
Bretaigne et le conte de
Charroloys pour retirer en
Flandres
Et comme ledict conte fut en train le roy uint à luy et le conduysit iusques à
uilliers le
Bel qui est ung uillaige à quatre lieues près
Paris monstrant par effect auoir ung grant desir de l  amitié dudict conte et tous deux y logèrent ce soir
Le roy auoit peu de gens mais il auoit faict uenir deux cens hommes d  armes pour le raconduyre dont fut aduerty le conte de
Charroloys en se couchant qui en entra en une très grant suspicion et feïst armer largement gens
Ainsi pouez ueoir qu  il est presque impossible que deux grans seigneurs se puissent accorder pour les rapportz et suspicions qu  ilz ont à chascune heure
Et deux grans princes qui se uouldroient bien entreaymer ne se deuroyent iamais ueoir mais enuoyer bonnes gens et sages les ungs uers les autres et ceulx là les entretiendroient ou amanderoient les faultes
Lendemain au matin les deux seigneurs dessudictz prindrent congié l  ung de l  autre auecques quelques saiges et bonnes parolles
Et retourna le roy à
Paris en la compaignie de ceulx qui l  estoient allé querir et cela osta la suspicion que on pouoit auoir eu de leur uenue
Et ledit conte de
Charroloys print le chemin de
Compiengne et de
Noyon et partout luy fut ouuert par le commandement du roy et de là à
Amyens où il receüt leur hommaige et de ceulx de la riuière de
Somme et des terres de
Picardye qui luy estoient restituées par ceste paix desquelles le roy auoit payé quatre cens mil escuz d  or n  y auoit pas neuf moys comme i  ay dict ailleurs icy dessus
Et incontinent passa oultre et tira au pays de
Liége pour ce qu  ilz auoyent desià faict la guerre par l  espace de cinq ou six mois à son père luy estant dehors ès pays de
Nammur et
Brabant et auoyent desià lesdictz
Liégeoys une destrousse entre eulx
Toutesfois à cause de l  yuer il n  y peüt pas faire grant chose
Grant quantité de uillages furent brusléz et de petites destrousses faictes sur les
Liégeoys et feïrent une paix
Et se obligèrent lesdictz
Liégeoys à la tenir sur peine d  une grant somme de deniers et s  en retourna ledict conte en
Brabant
Comment le duc de
Normandie s  en alla prendre possession dudict pays de
Normandie en la compaignie du duc de
Bretaigne et de ce qui s  en ensuyuit
Retournant audictz ducz de
Normandie et de
Bretaigne qui estoient alléz prendre possession de la duché de
Normandie dès ce que leur entrée fut faicte à
Rouen ilz se commencèrent à diuiser quant ce uint à departir le butin car encores estoient auecques eulx ces cheualiers que i  ay nomméz qui auoient accoustumé d  auoir de grans estatz et de grans honneurs du roy
Charles et leur sembloit bien qu  ilz estoient à la fin de leur entreprinse et que au roi ne se pouoient fier et uoulut chascun en auoir du meilleur endroit D  autre part le duc de
Bretaigne en uouloit disposer en partie car c  estoit luy qui auoit porté la plus grand mise et le plus grand faix en toutes choses
Tellement se porta leur discord qu  il faillut que le duc de
Bretaigne pour craincte de sa personne se retirast au mont
Saincte
Katherine près
Rouen et fut leur question iusques là que les gens du duc de
Normandie auec ceulx de la uille de
Rouen furent prestz à aller assaillir ledict duc de
Bretaigne iusques au lieu dessusdict par quoy fut contrainct de se retirer le droit chemin uers
Bretaigne
Et sur ceste diuision marcha le roy près du pays
Et pouez penser qu  il l  entendoit bien et qu  il aydoit bien à le conduyre car il estoit maistre en ceste science
Une partie de ceulx qui tenoient les bonnes places commencèrent à les luy bailler et en faire leur appoinctement auecques luy
Ie ne sçay de ces choses que ce qu  il m  en a compté car ie n  estoie point sur les lieux
Il print ung parlement auecques le duc de
Bretaigne qui tenoit une partie des places de la
Basse
Normandie esperant de luy faire habandonner son frère de tous poinctz
Ilz furent quelque peu de iours ensemble à
Caen et firent un traité par lequel ladicte uille de
Caen et autres demourèrent ès mains de monsr de
Lescun auecques quelque nombre de gens payéz mais ce traictié estoit si trouble que ie croy que l  ung ne l  autre ne l  entendit iamais bien
Et s  en alla ledit duc de
Bretaigne et le roy s  en retourna tirant le chemin uers son frère
uoyant ledit duc de
Normandie qu  il ne pouoit resister et que le roy print le
Pont de l 
Arche et autres places sur luy se delibera de prendre la fuytte et de tirer en
Flandres
Le conte de
Charroloys estoit encores à
Saint
Trond en une petite uille ou pays de
Liége assez empesché l  armée toute rompue et deffaicte et en temps d  yuer empeschée contre les
Liégeoys et luy douloit bien de ueoir ceste diuision car la chose du monde qu  il desiroit le plus c  estoit de ueoir ung duc en
Normandie car par ce moyen il luy sembloit le roy estre afoibly de la tierce partie
Il faisoit amasser gens sur la
Picardye pour mectre dedans
Dyeppe
Auant qu  ilz fussent prestz celuy qui tenoit ladicte uille de
Dyeppe en feïst son appoinctement auecques le roy
Ainsi retourna au roy toute ladicte duché de
Normandie sauf les places qui demeurèrent à monsr de
Lescun par l  appoinctement faict à
Caen
Retraite de
Charles de
France en
Bretagne
Ledit duc de
Normandie comme i  ay dit s  estoit deliberé ung coup de fuyr en
Flandres mais sur l  heure se reconcilièrent le duc de
Bretaigne et luy congnoissans tous deux leurs erreurs et que par diuision se perdent toutes les bonnes choses du monde
Et si est presque impossible que beaucoup grans personnaiges ensemble et de semblable estat se puissent longuement entretenir sinon qu  il y ait chef par dessus tous et si seroit besoing que cestuy là fust saige et bien estimé pour auoir l  obeyssance de tous I  ay ueü beaucoup d  exemples de ceste matière à l  oeil et ne parle pas par ouyr dire et sommes bien subiectz à nous diuiser ainsi à nostre dommaige sans auoir grant regard à la consequence qui en aduient
Et presque ainsi en ay ueü aduenir par tout le monde et me semble que ung saige prince ayant pouoir de dix mil hommes et façon de les entretenir est plus à craindre et estimer que ne seroient dix qui auroient chascun six mil tous alliéz et confictz ensemble pour autant que des choses qui sont à desmesler et à accorder entre eulx la moytié du temps se pert auant qu  il y ait rien conclud ne accordé
Ainsi se retira ledit duc de
Normandie en
Bretaigne poure deffaict et habandonné de tous ces cheualiers qui auoyent esté au roi
Charles et auoyent fait leur appoinctement auec le roy et myeulx appoinctéz de luy que iamais n  auoient esté du roy son père
Les deux ducz dessusdictz estoient saiges après le coup comme l  on dit des
Bretons et se tenoient en
Bretaigne
Ledict seigneur de
Lescun le principal de leurs seruiteurs auoit maint ambassade allant et uenant au roy et à eulx deux au roy d  eulx au conte de
Charrolois depuis duc de
Bourgogne et de luy à eulx du roy audict duc de
Bourgongne et de luy au roy les ungs pour sçauoir nouuelles les autres pour fortraire gens et pour toutes mauuaises marchandises soubz umbre de bonne foy
Aucuns y allèrent par bonne intention pour cuyder pacifier les choses
Mais c  est grant folie à ceulx qui se estiment si bons et si saiges que de penser que leur presence peut pacifier si grans princes et si subtilz comme estoient ceulx cy et tant entenduz à leurs fins et ueü especiallement que de l  ung costé ne de l  autre ne s  offroit nulle raison
Mais il y a de bonnes gens qui ont ceste gloire qu  il leur semble qu  ilz conduyroient des choses là où ilz n  entendent riens car quelquefois leurs maistres ne leur descouurent point leurs secrettes pensées
La compaignie de telz que ie dy est que le plus souuent ne uont que pour parer la feste et souuent à leurs despens
Et ua tousiours quelque humblet qui a quelque marché à part
Ainsi au moins l  ay ie ueü par toutes ces saisons dont ie parle et de tous les costéz
Et aussi bien comme i  ay dit que les princes doyuent estre saiges à regarder à quelz gens ilz baillent leurs besongnes entre mains aussi bien deuroient penser ceulx qui uont dehors pour eulx de s  entremettre de telz matières et qui pourroit s  en excuser et ne s  en empescher point sinon que on ueïst que eulx mesmes y entendissent bien et eussent affection à la matière seroit bien saige
Et ay congneü beaucoup de gens de bien se y trouuer bien empeschéz et troubléz I  ay ueü princes de deux natures les ungs si subtilz et si très suspessonneux que l  on ne sçauoit comment uiure auecques eulx et leur sembloit tousiours que on les trompoit les autres se fyoient de leurs seruiteurs assez mais si lourdz et si peu entendans à leurs besongnes qu  ilz ne sçauoient congnoistre qui leur faisoit ou bien ou mal
Et ceulx là sont incontinent muéz d  amour en hayne et de hayne en amour
Et combien que de toutes les deux sortes s  en treuue bien peu de bons ne là où il y ait ne grand fermeté ne grand seürté toutesfoys i  aymeroys mieulx tousiours uiure soubz les saiges que soubz les folz pour ce qu  il y a plus de façon et manière d  en pouoir eschapper et d  acquerir leur grace car auecques les ignorans ne scet on trouuer nul expédient pour ce que auec eulx ne fait l  on riens mais auecques leurs seruiteurs fault auoir affaire
Toutesfois il fault que chascun les serue et obeysse aux contrées où ilz se tiennent car on y est tenu et aussi contrainct
Mais tout bien regardé nostre seulle esperance doit estre en
Dieu car en cestuy là gist toute nostre fermeté et toute bonté qui en nulle chose de ce monde ne se pourroit trouuer mais chascun de nous le congnoist tard et après ce que en auons eu besoing
Toutesfois uault encores myeulx tard que iamais 