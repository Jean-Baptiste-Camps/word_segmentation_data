
Sicum
Hengist e li
Seisun
Orent faite la traïsun E furent saisi des citez
Des chastels e des fermetez
Les
Bretuns unt dechacié
Des lur le païs herbergié
En .uii. departent le païs E .uii. reis i unt asis
As realmes nun unt doné A chascun sulunc lur uolenté
Kent apelent le premerain
Icest tint
Hengist en sa main
Plenier esteit mult le païs
Dous citez i ot de pris
Cantuorbiri l  arceuesquéd E
Rouecestre l  euesquéd L  autre unt
Sudsexe apeléd
En
Cicestre ert le real siéd
Westsexe apelent le tierz U dedenz ad plusurs citez
Kar
Wiltune chief en esteit
En demeine li reis l  aueit U ore est grant abeïe
Nuneins l  unt en lur baillie E de
Wincestre la citéd U ore ad riche euesquiéd E l  euesque de
Salesbire
Od la cité de
Ambresbire
Li quarz est
Essexe apeléd
Qui gueres nen ad durét
Kar poure ert a desmesure
Ne durad pur ço gueres d  ure
Estengle est li quinz numé
De dous cuntrees onuré
La dedenz est
Norfulke E la terre de
Sufolke
Cum nus recunte li legistres
Des
Mercïens fu fait li sistes
Citez i ot asez plusurs
uiles chastels riches burcs
Cest realme riche esteit E plusurs citez i aueit
Kar i apendeit
Dorkecestre E
Nicole e
Leïrcestre
Li setme mult riche esteit
Kar
Euerwic i aueit E trestut tresqu  en
Cateneis
Plus ot cist sul que les .ui. reis
Cist ot suz sei
Norhumberlant E la terre de
Cumberlant E le cunté de
Loeneis E d 
Escoce ert cist reis A la parfin un rei poanz
Qui par armes fud mult uaillanz
Par force les .ui. reis cunquist A sun os lur onurs prist
De
Westsexe cist ert reis
Es païs mist nuueles leis
Par proesce tuz les cunquist E a sei suiez les mist
Sitost cum il le regne tint
Sil departi en .xxxu. A chascun sun nun donat
En engleis scire l  apelat
Mes nus ki romanz sauum D  autre maniere les numum Ço que schire ad nun en engleis
Cunté ad nun en franceis
Par nun tuz les numerai
Kar numer mult ben les sai
Kent i est el premier chief
Iloches est l  arceuesquiét
En
Dorobelle la cité
Que
Cantorbire est apelé E si ad un euesquié
En
Rouecestre la cité
Sudsexe ad nun l  autre cuntree D  un euesquié est äurnee
Cicestre est chief del cunté
Iloc est l  euesqual sié
Le tierz cunté fud
Surrie E le quart
Hamtesire
Iloc si est un euesquié
Dedenz
Wincestre la cité
Le quint apelent
Berkesire E le siste
Wiltesire E dedenz ad un euesquiéd en
Salebire est le siéd
Le setme païs est
Dorsete E puis le oitime
Sumersete
En
Bade est l  euesquié
Dunt en
Welles fud ia le sié
Ceste
Bade ot iadis autre nun
Sicum dient li
Seisun
Qui primes la herbergerent
Achemannestrate l  apelerent
Deuenesire le nofme ad nun C  est un païs mult riche e bon
Iloc ad riche euesquié
En
Essecestre en est le sié
Le disme si est
Cornuaille
Cil sunt pruz en bataille
Corinëus la herbergat
Cil qui les ieanz enchaçat
Essexe apele um le unzime E
Middelsexe le duzime
De
Lundres i est l  euesquié
Qui cité est d  antiquité
Suffoke i est le trezime
Norfolke le quatorzime
Or est en
Norwiz l  euesquié
Dunt en
Tiedfort fu ia la sié
De
Cantebruge le cunté
Al quinzime est acunté
De
Ely i est l  euesquié
En cest mareis siet la cité
Cil qui la maint ad grant fuisun
Suuentesfeiz de bon peissun E uolatille e ueneisun
Dedenz le mareis le prent l  um
Le sezime est mult renumé
De
Nicole est icel cunté
Riche en est mult l  euesquiez
Kar la apendent uiii cuntez
Nicole e
Norhamtune
Herteford e
Huntindone
Leïrcestre e
Bedeford
Bukingeham
Oxeneford
Mult est riche l  euesquié
Dous eues l  unt enuiruné
Humbre apelent la menur
Tamise ad nun la greignur
Le uint e quart est
Gloucestre
Le uint e .u. est
Wirecestre
De
Wirecestre l  euesquié
Cel païs est mult onuré
Le .xx. e .ui. est
Hereford
Qui de l  euesquié est plus fort
Kar mult en sunt reduté
Qui mainent dedenz la cité
Le xx e .uii.
Salopesire
Le uint e uitme
Cestresire
Dedenz
Cestre la cité
Si ad mult bel euesquié
Warewic est uint e nof E
Stafford .xxx. qui est aprof
Derebi est trente e un
Od le païs tut enuirun
Notingehame le cunté A trente dous est acunté
Euerwic est trente treis
Chief est deuers les
Norreis
Cité est d  antiquitét
Iloc si est l  arceuesquét D 
Engleterre la meillur
Iloc est ben le sauum
La lungur est de
Toteneis
Desci tresqu  en
Cateneis
Sifaitement le nus descrist
Belins qui mesurer le fist
Le cunté de
Norhumberlande
Est acunté a .xxx. iiii . E la si unt tut aturné
De
Durelme l  euesqué
La terre de
Cumberlant
Od tute
Westmerilant
Al derain unt tut acunté
La ad nuuel euesqué
Issi cum io uus ai mustré
En
Engleterre est acunté A sul dous arceuesquiez E a dis e set euesquiez
Asez i ad plusurs citez E il n  i ad nul euesquiez
Que
Oxenefort que
Leïrcestre
Que
Warewic que
Gloecestre
Plusurs en peusse numer
Meis ne me quier tant trauailler
Mais de
Guales parlerai
De cez de la uus dirai
En
Wales ot plusurs citez
Que mult par furent renumez
Cum
Carwein e
Karliun E la cité de
Snaudun E la si ot .u. euesquez E un autre arceuesquez
De cez n  i ad ore remés for treis
De cez uus dirai les faiz A
Saint
Dauid en est li uns
Qui iadis fud a
Karliuns Ço fud iadis arceuesquié
Ore si est poure euesquié L  autre est a
Bangor recetez A
Clamorgan si est li tierz
Ne sunt en nule cité
Par la guerre sunt deserté
Mais neporquant ben sauom
Que li euesques ot pallium
De
Saint
Dauid sil deraisnad
Ben le sauum a
Rome alat
Ore n  i ad cité remis
Kar destruit est tut le païs
Premierement par les
Seisuns
Puis par la guere des
Bretuns
De l  autre part puis que
Franceis
uencu orent les
Engleis E orent cunquis la terre
Par feu par faim e par guerre L  eue passerent de
Sauerne
As
Waleis si murent guerre
De la terre mult cunquistrent E mult grieues leis i mistrent
Kar les
Galeis enchacerent
Des lur la terre herbergerent E si i firent mult chastels
Qui mult par sunt e bons e bels
Mais nepurquant suuentesfeiz
Ben s  en uengerent les
Waleis
De noz
Franceis mult unt ocis
De noz chastels se sunt saisiz
Apertement le uont disant
Forment nus uont maneçant
Qu  a la parfin tute l  aurunt
Par
Artur la recouerunt E cest païs tut ensement
Toldrunt a la romaine gent A la terre sun nun rendrunt
Bretaine la repelerunt
De
Wales ore nus tarrum
Des chemins si parlerum
Qui furent fait en cest païs
Faire les fist li reis
Belins
Li premerain uait dés orient
Desci que uient en occident
Cist trauerse le païs
Ikenild ad nun li chemins L  autre sulunc les
Seissuns
Erningestrate or l  apeluns
Cel chemin est ben cuneud
Del north uait dreit el suth
Li tierz si est mult renumé
Watlingestrate est apelé A
Doure comence cest chemin
Dreit en
Cestre si prent fin
Del païs purprent la lungur
Li quarz si est mult encumbrus
Cest chemin est
Fosse apelez
Si uait par multes citez
Cel cumence en
Totenes E dure tresqu  en
Kateneis .
uiii. cenz liues i sunt cuntez
Cest chemin est mult renumez
Belins ki faire les fist
En grant franchise les mist
Quikunques dechaciez esteit
En cez chemins sa peis aueit
Descrit uus auum les cuntez
Del païs e les euesquez E des chemins les .iiii. nuns
Or aïtant le uus larruns 