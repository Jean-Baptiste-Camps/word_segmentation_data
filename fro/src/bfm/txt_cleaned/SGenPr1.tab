
Ci fenist la uie sainte
Katherine et commance la uie sainte
Geneuieue
La dame de
Flandres mande que ie meste en romanz la uie d  une beneuree uierge que ele mout ainme qui a non
Geneuieue
Puis qu  il li plest et ele le ueult mes cuers est ententis a son seruise car por lui ai ie ceste oeure emprise
Por ce la fet ele metre en romanz que cil qui ne seuent lestre oient sa uie et entendent et qu  il s  amendent pour la uie de la beneoite uierge
Et
Diex de qui touz biens nest se il li uient a plesir i mete sa part que sanz s  aide ne uoeil ie riens fere
Or si uoeil commencier et dire uoir se ie onques puis tout autresi comme ie le truis en l  estoire de lui
Or pri a
Dieu qui tout le monde fist que il le praingne en gré
Ceste
Geneuieue ne fu mie estroite de rois ne de contes ainçoiz fu fille d  un boriois et d  une bourioise
Elle fu plaisanz a
Dieu
Elle fu humble simple amiable douce parfaite ueritable
Ses peres si ot non
Seuerins et fu nee deléz
Paris d  une uile qui a non
Nenterre
Sa mere si ot non
Gironde et si fu de mout bon renom comme fame qui estoit de basse gent
Cui chaust L  en ne conquiert pas par lingnage ne par amis le resgne
Ihesu
Crist ainçoiz couient por auoir le trichier et deceuoir le deable ausint au riche home comme au poure
Et
Salemons si nous tesmoingne que li sains homes qui lors estoient auoient en coustume et en us que il aloient en
Bretaingne qui est felenesse terre et estrange
Cele contree estoit le ior de lors apelee
Bretaingne mes orendroit est ele apelee
Engleterre
Leur foi estoit mout petite et por eulz miex afermer en creance et geter les hors de follie et de mauuesse esperance s  esmurent dui saint home de leur leux dont li uns ot non sains
Germains et li autres sains
Leus
Il i auoit gens qui estoient sanz foi et si aloient contre
Dieu et contre sa creance
Les gens les apeloient
Arriens por ce qu  il ne creoient mie el baptesme einçoiz fesoient semblant qu  il fussent bons crestiens mes il estoient fax et mauués
Icil faux peuples desloiaus si uouloit prouer que cil iert apaiéz a
Damedieu qui n  auoit pas receu baptesme
Mes icele fause gent creoient et afermoient que por ce que le pere et la mere eussent esté crestiens qu  il est regeneréz en
Dieu pour quoi il soit de cez
II engendréz
Mes c  est noienz car ce ne puet estre ainçoiz estoit arriere nestre de rechief si comme sains
Iehanz qui por
Dieu soufri mainz trauax nous raconte que cil qui est lauéz par saint baptesme sera sauf
Et
Damedieu si nous redist ailleurs que se nous uoulons estre en sa gloire il nous couient estre regeneréz d  eue et de
Saint
Esperit
Por ce que li fol qui estoient mauués et desloial norrissoient le mal et semoient par la contree leurs mençonges li dui sains uoldrent estre en cel pais iusqu  atant que il aient tout leur mal destruit et eulz conuertiz et que il croient en
Dieu
Icil dui sainz que
Diex tient en uertuz sont uenuz a
Nenterre
Nus ne demora en la uile qui tantost ne coureust encontre eulz et uiennent tuit a grant esploit car il sauoient bien que
Diex fesoit por euls uertuz et miracles
Entre cez genz i est uenuz uns precieus tresors qui mout estoit gracieulz enuers
Dieu C  est une sainte damoiselle qui est apelee
Geneuieue en qui
Dieu a faite nouele mansion
Li
Sainz
Esperiz ne la uolt pas mestre en oubli car il a ia fet de lui son temple
Ele estoit mout ioenne d  aage mes ele estoit sage de
Dieu amer
Ele estoit petite de cors mes ele estoit parfaite de cuer en
Damedieu
Et por lui fera
Diex encore maint biau miracle
Quant li preudon ot fet son seingnacle sus les genz si se regarda et uoit cele qui gardoit toutes les uertuz par quoi li deables est damptéz et quant il la ueoit il en auoit au cuer si grant ioie que tout en est eleesciéz
Il commande que ele uiengne deuant lui et cele qui est ioieuse et liee por l  amor de
Ihesu
Crist s  est apareilliee de uenir
Ele uint isnellement deuant lui et saint
Germain la bese maintenant de cuer lié et ioiant desus le chief
Il est mout aaise en son courage de ce que
Damedieu li a moustré la sainte uie et la bone oeuure de la beneuree uierge
Il l  ala tantost trere a une part hors de la presse ensuz de la gent car il ne ueult pas que la presse li face mal si li enquiert son non et demande
Sire fet ele il ne uous ert ia celéz ne ia cachiéz
Ne uous en mentirai
Car des l  eure que ie fui nee fui ie apelee
Geneuieue
Atant a li sainz hons mandé son pere et sa mere et si leur demanda et dist
Or me dites fet il beneoite genz
Cil enfes por qui
Dieu esploite ci et qui tant a foi et bonté dites moi se il est uostres
Et ceulz bonnement li respondirent
uoirement est il nostres
Damedieu qui a ses amis donne touz biens et abonde nous a donnee ceste fille qui iusque ci l  a gardee en bien et s  il li plest encore en auant la gart car nous li donnons sanz nul arest
Ha dist saint
Germain con tres douce porteure ci a L  engendreure soit beneoite de
Dieu que uous auéz de lui fete
Sachiéz que li ange sorent es ciex l  engendreure de lui
Ele leur plost mout et enbelli et en firent grant ioie
Ceste sera beneuree enuers
Dieu et bien sachiéz que il fera por lui maintes uertuz et maint miracle par quoi li deables sera confonduz
Ele estanchera encore de maint pechaor maint mal et si rendra l  ame a son creatour que
Diex qui seme en lui ses biens la gart et monteploit en bien si que li deables n  i puise riens auoir et ie sai bien de uoir que non aura il
Beneoit soient cil qui ont engendré et conceu tel oir que
Diex a ia coneu
Tu peres qui engendree l  as et tu mere qui l  as portee uous uous deuéz mout resioir en bien et estre du tout a son plesir car ele est issue de uous qui a plus de foi orendroit qu  il n  a ou remenant du monde
Li peres et la mere en font grant ioie car ce que il raconte de leur fille ne les auilloit de riens nule
Il leur soulieue touz les cuers de ioie
Saint
Germains dist a
Geneuieue
Douce fille ne me celéz uous mie mes dites moi se uous uouléz estre sacree a
Damedieu
Plest uous il a tenir comme sa fille
Cele qui est espousee et iointe a
Damedieu ne doit auoir nul acointe au siecle
Biau douz peres fet
Geneuieue qui a ia el cuer l  estancelle de
Dieu amer et en est ardanz et qui plus et plus l  i alume li respont
Ie ne demant el ne ne couoit
Mes cuers ne ueut nule autre chose ne ne demande
Peres commande moi ton plesir
Ie sui ta fille et ie ferai ce dont ie te cuiderai plaire car onques riens tant ne me plot
Et quant li bons euesques l  oÿ et entendi que la damoiselle qui tant auoit de bonté dist que il ne li greueroit pas lors li dist
Geneuieue bele fille aies en
Dieu bone fiance
Soies toute seure que tu acheueras par oeuures ce que tu penseras en ton cuer
Atant s  en est a l  iglyse alee et li sains hons li mist la main seur le chief a la pucelle
Illuec donna aus genz par grant deuocion beneiçon
Il estoit tart si alerent aus hostex et parlerent mout entr  eulz de ce que li sains hons auoit a tel enfant si biau senblant moustré
Il ne sauoient mie commant il estoit auenu que il sauoit ia tant de son estre
Li saint hons apela
Seuerins qui estoit peres a la pucelle et li dist
Aléz dist il menéz en uostre fille et si ne lessiéz pas que uous ne reuenéz demain parler a moi
Sire fet il uolentiers
Atant l  enmena li peres si l  a au matin ramenee si comme li sains hons li ot dist
Sainz
Germains uit en la uierge une mout aperte sainteé qui onques ne fu par lui descouuerte ne onques ne fu seue
Quant la pucele fu uenue deuant lui si l  a debonneirement mise a reson come cil qui estoit plains de grant bonté
Geneuieue dist il douce amie uous estes encore mout ioenne mes la uolenté que uous auiéz hier et que uous premetiéz a
Dieu en auéz uous mes cure ne talent
Sire dist ele ie sui autresi fine et autresi pure comme ie estoie hier a ceste heure
Li sains hons en ahora
Dieu et en deuint mout liéz et mout ioianz
Il troua un denier deuant sez piéz a la terre si comme il plot a
Damedieu
Il estoit d  arain et si i auoit le signe de la croiz precieuse ou la char de celui qui nous fist fu destruite et par ceste angoisse nous conquist il
Saint
Germain prist mout isnellement le denier a la terre et si le donna a la pucele
Tenéz fet il ma douce amie
Par cest denier uous doing ie a
Ihesu
Crist et si uous i ioing comme s  espouse et gardéz bien que uous li portéz foi et l  améz de tout uostre cuer et il uous amera et tendra chiere se uous li estes loial amie
Ma douce amie ie uous pri que uous portéz foi a uostre ami et si aiéz comme sa loial espouse en lui uostre pensee
Ma douce amie fetes percier cel denier par mon los et si le pendéz a uostre col que nul pechié ne nule fole pensee ne puise a uous uenir
Améz le bien et tenéz chier
Gardéz qu  il soit touz iourz pendu a uostre col fermanz et afichiéz
Par maintes foiz deçoit la mauueise char por tel delit
Gardéz bien que ce soit uostre conforz N  aiéz cure d  or ne d  argent mes soiéz simple a toutes genz
Ma douce amie souuiengne uous de ma parole
Ie uous pri que uous ne m  oubliéz mie mes commandéz uous a
Damedieu souuent et menu
Biau pere fet el ie sui touz iourz apareilliee de fere uostre commandement
Atant se sont departi
Saint
Germain li met sa main deseur le chief si s  en uet en la
Grant
Bretaingne ou il a gent felenesse et de mauuesse creance
Or doint
Diex que il estaingne les granz pechiéz por quoi il i ua
Or uous lairai atant de saint
Germain si uous dirai de la pucele qui estoit remese auec son pere
El cuer li croist une estancelle qui chascun ior li croist et monteplie car ele n  a nul seior de
Dieu amer ne nule riens n  est qui la puise greuer
Ele croist de cors et de bonté qui li uient de
Dieu et ele le desert mout bien car ele le sert de lui meismes
Ele n  est pas auere de
Dieu amer
Il auint chose que sa mere si comme il estoit en us et en costume uoloit aler a l  yglyse
Ele dist a sa fille qu  ele remaingne et gart tres bien la meson en tel maniere que maux ne perte n  i auiengne iusques atant que ele reuiengne de l  iglyse
Dame dist la pucele ie irai auecques uous a sainte yglise por oïr le seruise endementre que ie en he loisir
Certes fet la mere ma fille uous n  iroiz pas ore ainz garderoiz la meson tant que ie reuiengne
Ele ne pot trere de sa mere autre chose dont il li desplust mout et greua si em plora des eulz et en soupira du cuer
Ele comença a dire a sa mere
Bele mere lessiéz m  i aler car ie uoeil garder ma chasteé si comme saint
Germain m  enseingna quant il m  espousa a
Damedieu
Il m  estuet a sainte yglyse aler pour garder ma loiauté que i  ai promise se ie uoeil uenir a mon loial espous
Lors s  est sa mere corrouciee si a la paume leuee de corrouz enflambee d  ire et de mautalent si a ferue sa fille par mescheance de la paume
Mes
Diex en prist tele ueniance que tuit le uirent apertement car ele pardi tantost la ueue ne puis ne uit goute de
XXI mois
Ele pardi por ce la ueue que ele feri la sainte uierge
La mere se pourpensa un iour que saint
Germain auoit a
Dieu espousee sa fille si li dist qu  ele fust ancele
Ihesu
Crist et de plus li souuint encore que il li dist que li anges s  esioirent de sa natiuité
Lors a esperance en la sainte damoisele si l  a apelee et cele qui a grant pitié de lui au cuer i uint tantost et si dist
Bele mere dites moi ce qu  il uous plest et ie ferai toute uostre uolenté se ie puis
Ma douce fille or aléz au puis et si m  aportéz de l  eue a boiure
La sainte uierge precieuse qui estoit plainne de toutes bontéz ne s  est pas fainte d  aler tost
Ele s  en uet au puis sanz demourance et commença a plourer mout tendrement deléz le puis si que les lermes qui de ses eulz li uenoient li courent contreual la face iusqu  au menton
Ele ert mout dolente de ce que sa mere auoit perdue sa clarté por lui car ele crient mout que cil pechié ne li nuise
Ele puisa de l  eue en son uessel si s  en reuint tout droit a sa mere qui auoit esté mout longuement en tel destroit de sa ueue mes ele aura par tans santé
Dame dist la pucele a sa mere uez uous ci de l  eue bele et clere I  ai acomplie uostre uolenté
Ele en a empli tout un uessel si dist a sa fille
Saigne ceste eue de par celui seingneur qui tout a a gouerner et que tu as a seingneur et a espouz
Maintenant l  a seingniee la pucele et la bailla a sa mere et ele en laua par
III foiz sa chiere et ses eulz que ele auoit eu mout destroiz et en auoit esté en teniebres si comme l  escripture tesmoingne
Il auoit
XXI mois qu  ele n  auoit ueu goute et
Damedieu par la sainteé de la uierge li rendi sa clarté mes ele en fist mout dure penitence
Einsi ra esté enluminee par les merites a la beneoite pucelle de qui nostre
Sires nous a moustré par cest glorieux miracle sa sainteé dont touz li mondes doit rendre graces et louenges a nostre
Seingneur
Ele demoura puis mout lonc tens chiéz son pere tant qu  i li uint en proposement qu  ele guerpiroit le siecle por ce qu  il i auoit mout de uanitéz et departiroit de ses genz
Ele n  auoit talent qu  ele i demorast plus car ele n  auoit cure de la uanité du monde
Ele ot en
Ihesu
Crist mis tout son cuer
Ele ne uost mie auoir la grant planté des max que li mondes norrist car il grieuent et pourrissent ceulz qui les ainment
Ele ne uost mie estre leur compaingne ele s  acompaingna a
II pucelles
Icés
II pucelles ont receu tele compaingnie qui est plainne de douçor quant li
Sains
Esperiz l  a en garde qui mainne et conduit touz ceulz qui en bien se maintiennent
Eles sont uenues a l  euesque de
Chartres car eles ueulent estre sacrees et beneoites et se ueulent tenir a
Ihesu
Crist
Cil euesques estoit plains de grant bontéz et auoit non
uiliques
Quant li sains hons les dut sacrer eles s  esmurent a aler en relygion si comme il estoit en us et en coustume que l  ennee aloit premierement et menoit auoec lui les plus sages selonc ce que eles ont d  aage
Geneuieue s  aresta por ce qu  ele ne uouloit aler premieremant car humilité qui en son cuer estoit fichiee ne li lessoit
Ele estoit plainne de si grant bonté qu  ele ne pouoit fere nule mesprison
Quant li euesques la uit il en ot mout grant ioie et li dist O ancelle
Ihesu
Crist uierge beneoite uous deuéz auant estre sacree et sacree estes uous pieça et ele li dist et raconta si comme saint
Germain li ot fet
Ele estoit la mainnee et si fu donnee a
Dieu premieremant
uiliques fet grant ioie de lui car bien set que li
Sains
Esperiz s  est en lui arestéz et que ele estoit plainne de bien et de sa grace
Il l  ennoura mout pour la sainteé dont ele estoit plainne
La damoiselle sanz plus de demeure a pris congié a l  euesque et au departir s  entreprierent mout doucemant que il souuenist a l  un de l  autre
Il auint chose que la mort qui tout mate et brise comme cele qui nulle riens n  espargne tolli a la pucele son pere et sa mere
Il moururent endui si comme il durent et cele qui plaine estoit du
Saint
Esperit iert d  eulz remese orpheline
Ele n  estoit mie orpheline car ele auoit a ami le glorieus rois qui li estoit douz et amiables
Ele amoit de loial amour
Damedieu sanz tricherie et le tenoit chier
Ele s  en iert uenue a
Paris aprés ce que ses amis furent morz si comme ie truis
Ele souffri puis maintes painnes pour l  amour de
Ihesu
Crist
Ele ot touz iourz a
Dieu son courage tant que une grant maladie la prist qui li afoibloia mout le cors
Mes ele ne li plaissoit point l  esperit que ele ne l  eust fort et roide et plain de uertuz
Tout son effors si estoit en
Dieu amer
Cil forz max estoit apeléz pallazin qui si la destraingnoit forment et li toloit la force du cors et de touz ses membrez
Mes li esperiz ne pot estre desconfiz car ele s  ostrooit a
Dieu et donnoit qui li tenoit l  esperit en ioie si crut asséz plus en bonté qu  elle n  auoit fet deuant tant come l  enfermeté li dura si come l  estoire raconte
Quant li peres chastie son fuilz de sa follie il la doit bien lessier car nous sauons bien ueraiement que il bat et chastoie celui dont il ueult auoir ioie et li fuilz se doit chastoier tant que il soit acordé a son pere
Einsi se bati cele et chastoia et mena dure uie de son cors
Ele fu tant malade com a
Damedieu plot
Et quant ele ot recouuree santé si couuint que ele fust menee la ou ioie estoit abandonnee a ceulz qui auoient deserui qu  il fussent sauf et que il ueissent
Dieu
Einsint l  enmena un ange qui li enseingna encore plus qu  ele sot et uit le dampnement et le tourment que cil seufrent qui sont dampnéz
Leurs fez leur sont iluec meriz et ele uit si comme l  escripture le tesmoingne mainte sacree chose et mainte aperte concience li a
Damedieu demoustree asséz plus que les gens qui
Damedieu ne croient ne porroient croire
Aprés auint que
ualentins dont la fins fu puis mout bone qui fu fuilz au riche empereor
Theodosie uint mout cointement a
Paris comme cil qui estoit mout de hautes gens mes neporquant il estoit de mout fol corage
Tuit cil qui ioie porent fere uindrent
ualentins a l  encontre
Et il demanda et enquist a ceuls qui encontre li uindrent premieremant que il li dient la uie de la beneoite uierge sauoir mon s  ele iert si plainne de bonté comme il a oï dire et conter
Et cil responnent
Beau
Sire nous auons bien en cuer et en talent que nous dions ce que nous en sauons
De ceste chose iert chascuns mout liéz et li peuples qui touz iors ert apareilliéz de abessier les biens et des maux haucier et leuer li dist et fet entendant que sa bonté ce leur samble estoit asséz mendre que la seue n  estoit
Il s  acorderent a lui touz ensamble mes itant i a qu  ele doit miex estre blasmee que loee
Icil qui ceste chose li disoient sauoient petit de son courage
Ele n  auoit cure du los du monde que ele sauoit bien que tuit cil estoient confonduz qui i metoient leur cure car si con l 
Escripture nous dist
Nus qui a
Dieu ueult paruenir ne puet seruir au monde et por ce het ele le monde et l  a en despit
Endementiers qu  il parloient einsi et que il contoient l  afere de la pucele uint saint
Germain a
Paris de
Bretaingne ou il auoit esté et l  en li auoit raconté que s  amie estoit en la uile
Il s  en uint droit a l  ostel ou ele estoit si la salue de cuer et encline
Ma douce amie fet il que faites uous
Dites le moi gentil pucele
Commant uous a il puis esté que ie me parti de uous
Sire fet ele i  ai puis eu ce que ie uouloie
Nule riens ne m  a puis greué ne onques puis ne me failli riens
Damedieu m  a puis doné ce que il m  estoit mestiers
Et a uous comant a il puis esté que uous uous en alastes en
Bretaingne et que uous passates dela la mer
Bele fille fet il bien
Dieu merci
Li peuples qui iluec estoit se merueilla plus que nule riens qui au monde fust de ce que il la saluoit en tel maniere et que il li fesoit si biau semblant
Quant li sains hons ot fete s  oroison il leur a retret en plourant le commencemant de sa uie
Les lermes li uindrent des ieulz couranz et cheïrent a terre
Les gens s  asistrent entor lui pour escouter et oïr la uie de la damoiselle que il n  auoient onques oïe
Il leur conta et descouuri toute la uie de la uierge et en quele maniere il la troua quant il ariua a
Nentuerre et comment il uit et aperçut qu  ele auoit receu le
Saint
Esperit
Il leur conta de chief en chief que il n  en douta de riens nule einsi comme il prist a terre le denier que il li mist au col
Et nous deuons bien croire que ce est chose uoire et bien apparissanz que li deniers nous est guaranz que si comme sa uie nous deuise il est encore dedens l  eglyse
Quant saint
Germain ot tout ce conté et dist aus gens ce qu  il li plot chascuns se departi d  iluecques et il meesmes d  autre part s  en ala
Et nouele qui point ne seiorne est uenue a
Paris et si leur fet l  en sauoir que li rois
Arcles ueut auoir
Paris et toute la contree si en sont les genz mout effraéz
Chascuns redoute mout les mauueses genz qui uiennent seur eulz si uoldrent oster tout leur auoir et porter en autres citéz
Il uoldrent la uille lessier et guerpir por la paor qu  il orent du roi
Arcle et en cele paour ou il estoient pour le felon rois dont il auoient doutance uint
Geneuieue aus bones dames de la cité et aus enciennes si leur a mout doucement proié et dist
Dames fet ele or escoutéz ie uous dirai comment uous porroiz uoz amis sauuer et uoz seingneurs guarentir et sauuer de mort
Efforciéz uous de ieuner et de donner aumosnes aus mesagiers
Damedieu
Car cil qui aus poures donne s  aumosne il acroist usure enuers
Dieu
Améz
Dieu de bon cuer et de fin
Soiéz iour et nuit au moustier
Faites de cuer afflictions et proieres et oroisons en tel maniere que
Diex entende uoz prieres et qu  i uous deliure et deffende de la mauuaise gent en tel maniere que l  en ne uous trauaille ne meste en poinne et que il uous gart uos henneurs en bien
Aprés ce qu  ele ot ainsi les dames amonestees ele semont les seingneurs et prie de bien fere
Seingneurs fet ele ce sera mout grant follie se uous guerpissiéz la uille
Remanéz atout uos henneurs car sachiéz certainnement ie croi que uous feroiz que sages
Se uous auéz fiance en
Damedieu uous n  auroiz ia garde ne doutance de nule riens qui mal uous puise fere et bien sachiéz se uous uous metéz en lui il uous sera et fermetéz et tourz et si confondra touz uoz anemis en tel maniere que ia ne serois conquiz par eulz
Dauid nous tesmoingne que se
Diex qui tout a en sa main enclos ne garde la cité por noiant ueillent les gardes
Mes li boriois orent mout grant despit de ce qu  ele leur dist et dient qu  ele n  est pas ueritable et qu  ele leur tost le bien a fere et que il a en lui fauxe propheite
Touz li pueples s  auna entour lui et prennent conseil que il en feront tant que il ont en la fin esgardé qu  ele doit estre tourmentee de let tourment et uilain ou lapidee
Et la mort qui nului espargne uint a droit  eure si con ele dut et prist saint
Germain l 
Aucerroiz et fu mis en paradis auoec les sainz
Et un arcediacre qui estoit néz d 
Auceurre et mout estoit louéz uint aprés sa mort a
Paris tout droit la ou la uierge que saint
Germain li auoit dist estoit
Il li auoit dist que ele estoit bonne uierge et sainte et estoit garnie de pluseurs bontéz si ueult con cil qui est ferme en creance de lui estre mout acointes
Mes d  une chose se merueille mout que touz li mondes li alieue blasme si demande por quoi ce est qu  il sont si apareilliéz de mal fere
Ele li respont a ce et dist que ce est pour leurs mençonges
Seingneurs fet il uous n  estes mie sages qui auéz tel rage emprise qui uouléz destraindre cele qui tent a uous sauuer et uous aprent le bien et ensaingne
Mes le deable et uostre pechié uous semonnent tout plainnement de uous dampner
Criéz merci a
Damedieu et si uous fuiéz que li deables qui iusques ci uous a conduiz ne uous destruise ici
Destornéz uous qu  il ne uous truist
uous uouliéz
Damedieu corroucier qui uouliéz empirier son nouuel temple por la tres grant desloialté dont uous estes plains
Sachiéz qu  il li desplest mout quant a
Geneuieue qui est s  amie et s  espouse et il est ses sirez auéz fet tel tort que uous l  auéz a mort iugiee
Saint
Germain si me dist et conta que
Diex auoit esleue la sainte uierge des lors que ele estoit ou uentre de sa mere
uous genz felenesse et crueux por quoi li esleuéz uous tel blasme
Sachiéz tout de uoir et si ne doutéz point que
Diex en prendra mout crueux ueniance
De ce que li arcediacre tesmoingne ont les gens eu grant honte si ont lessiees leurs foles pensees por les biens que sains
Germains en dist si se repentirent de leurs meffez et reconnurent tuit ensamble que il firent mal et pechié quant il li pourchacierent mal
Et
Diex qui deffent les biens de touz maus et qui auoit
Geneuieue en garde et qui la uolt garder des fax blasmes dont ele estoit blasmee a tort la garenti
Encore ne se uouloit pas tere li arcediacres einçoiz leur uolt dire ce que il pensoit
Beau sire fet il mesire saint
Martin qui fu plesanz a
Dieu et uns sien compains qui auoit non sains
Aigniens par qui maint mal furent puis estainz et furent preudommes et loiaus et remestrent puiz mainz max par eulz
Li uns s  en ala a
Orliens la fist nostre
Sire por lui maintes granz uertuz et par la grant uertu qui en lui estoit garda il les genz de la cité et les deffendi du mauués rois qui uenoit seur eulz
Li autres sanz faille deffist une bataille qui mout estoit felenesse et cruieux
Onques n  i ot couerture seur son cors
Il entra dedans sanz armeure nule fors que de bontéz et de uertuz dont il estoit couerz et garniz si fermemant que il n  en pouoit estre desgarniz
Diex a por lui despeciee cele assemblee
uous genz qui estes sanz pitié et sanz misericorde einsi puet bien
Diex fere por l  amour de la uierge
Le pouoir que il seult auoir encor l  a il et sachiéz bien et si n  en doutéz mie que se uous auéz en lui fiance si fera il
Tout aseur en soiéz
Et sachiéz certainnement que uostre cité sera gardee par ceste et la mauuaise gent confundue et matee
Tuit cil de la cité furent mout ioianz et orent mout bon talent uers
Geneuieue
En cel termine que ie uous deuis estoient acompli
Xu anz en l  aage a la damoisele
Ele crut mout de cors et de courage et si crut en uertuz et amanda
Ele mena por l  amour de
Dieu aquerre mout aspre uie
Ele greua sa char et bati et tourmenta
Ele se fioit en
Dieu et atendoit
Ele crucefioit forment ses menbres
Einsi con li apostres dist le fist ele sanz contredist nul
La uierge mengoit
II foiz en la semainne le mescredi et le samedi a une foiz
Ses conrois estoit mout poures
Il estoit poures au monde et riches a
Dieu
Ele confondoit einsi sa char et matoit
Ele mangoit tant seulemant pain d  orge pestri en lesiue et feues baiennes
Ele en cuisoit tant a une foiz qu  eles li duroient
Xu iours ou
III semainnes
Ele n  auoit d  autre mengier nul delit et de celui menioit ele encore mout petit
Onques en sa uie ne but de uin ne de ceruoise ne de nul boiure fors d  eue tant seulemant einsi comme nous trouons en escrit en sa uie ne onques ne fu enuieuse en sa uie
Ele mena ceste uie L anz ne onques ne plora son esperit mes son cors afoibli ele mout
Les euesques qui lors estoient et qui les granz bontéz sauoient don ele estoit plainne et la grant religion dont ele estoit la mistrent a reson un iour
Geneuieue font il uous portéz une soume qui est trop greueuse
uous afobloiéz trop uostre char
Nous uous proions que uous tant seulemant aiéz pitié de uous en tele maniere que uous puissiéz longuemant uiure
Mangiéz plus que uous n  auéz a coustume se uous uouléz ioir du uessel ou li
Saint
Esperiz est encloz
Sainte uierge creéz nous
Nous le uous commandons de par
Dieu qui le don nous en a donné
Nous deuons estre pere et uous fille
Cil le compere mout chier et achate qui contre son euesque ua que
Diex si dist en l  euuangile
Cil qui uous oent oient moi et mon paradis et mon resgne otroi ie a ceuz qui uous ainment
Atant leur otroia la uierge leur uolenté sanz nul delai
Ele crut tant por lui sa uie qu  ele menia du lait et des granz poisonz n  ot enuie einçois menia toute sa uie des menuz et toutes les heures qu  ele en menioit souspiroit du cuer et plouroit mout tendrement des eulz tant seulemant por ce qu  ele ne pouoit fere einsi comme ele fesoit deuant einçois que ele alast afloibloiant
Ele auoit en
Dieu mise sa cure toute
Ele estoit si pure et si nete qu  ele ueoit le ciel ouuert
Ce li estoit auis et si ueoit
Damedieu en son sain estre et si estoit a sa destre son fuilz
Donques deuons nous trestuit bien croire que sa promesse est uoire que
Diex promet a ses amis
Il beneist ceulz qui sont net et dist que tuit cil qui seront net de cuer uerront li
Ceste le ueoit por ce que ele estoit nete
Ele auoit touz iours o lui son cuer
Ele auoit si comme sains
Aymes le raconte en li
XII uertuz
Onques nule ne l  en failli
Il est ueritéz et si le set on bien que en la haute
Ierusalem ne puet nus fere essai d  entrer se il n  a ces
XII uertuz en soi
Ie les uous nommerai tout en tele maniere comme ie les trouai en escrit la prumiere si est force concorde amistiéz guerredon en
Dieu innocence charitéz proesce en
Dieu ueritéz simplesce decepline et chasteé qui afine toutes choses
Ou tens que les apostres estoient qui anonçoient les nons
Dieu s  en ala sains
Polz a
Athaines ou il soufri maintes painnes et mainz trauax pour l  amour de
Dieu
Il troua la cité mout dure et plainne de tres granz cruautéz
Ne puet chaloir qu  il i esploita tant qu  il conquist celui de la cité que il plus couoita
Il le fist croire l  endemain
Il ot a non sains
Denis et fu en
France decolléz
Il ama mout
Dieu et mout le crut et en la fin morut il por lui
Aprés ce qu  il fu conuertiz si s  en est uenuz a
Rome ou il fu receuz a grant ioie car il estoit merueilleus clers et si estoit escienteuz de touz les ars
Il troua illuecques saint
Climant qui mout ioieusemant le reçut
Il deuoit estre apostoile L  en l  auoit de nouuel esleu et saint
Pere le mist en la chaere einçois qu  il moureust
Il fu puis lonc tens apostoiles
Il ot en lui mout de sens et de ualor
Il enuoia saint
Denis en
France qui mout bien i emploia sa paine
Il fu puis euesque de
Paris et en la fin fu il occiz pour
Dieu et auec lui furent martirié si trois conpaingnons pour leur grant foi et pour leur grant bonté qu  il preeschoient le non
Ihesu
Crist
Or uous reueil ie ci emprés dire de la uierge qui a dit lonc tens aprés leur martire qu  ele commencera une yglyse ou chapelle des
III martirs et si la parfera s  ele onques puet
Ele esmuet la chose selonc son pooir
Lors a esté ceste chose mostree aus prouoires du pais O uous mes peres et mes seingneurs ou non de saint
Denis et de saint
Eleutiere et de saint
Rustique dont nous auons tant de bones reliques uoeil comencier une chapelle pour
Dieu
Biax seingneurs s  il uous uient a plesir si m  aidiéz
Sachiéz bien por uoir font li prouoire que chascuns de nous est de ceste chose mout liéz et sachiéz bien que uous n  auroiz ia besoing ne mestier de chose que nous puissions auoir que uous n  aiéz a uostre besoing
Mes ce est une grief chose a enprendre car uous n  auéz ou prendre la chauz ne nule rien qui mestier uous i ait ne nous ne ueons pas dont ele puisse uenir
Iceste chose si nous grieue mout
Lors respondi sainte
Geneuieue que
Diex ama et tint chiere si comme
Damedieu li ot enseingnié
Seingneurs ne se faingne nus de moi aidier selonc son pouoir car
Diex sera au commencier
Il me souient bien d  une chose que nous auons bien quanqu  il li couuient
Nous auons bone uolenté et
Diex nous aidera et si donra planteureusement tout ce qui nous sera mestiers
Aléz seur le pont a
Paris et si me racontéz erranment tout ce que uous i troueroiz et
Diex qui est plains de tres grant bonté uous i doint trouer tel chose dont il nous face touz resioir
Atant s  en uont li prouoire en la cité desus le pont et se sont iluec arrestéz tuit esbahi
Mes il i orent esté mout petit que il uirent ensus d  euls un pou loing asseoir
II porchiers l  un deléz l  autre si dist chascuns ce qu  il li uint a plesir et tant que li uns d  euls dist I  aloie fist il auantier aprés mes pourciax que ie menoie si trouai un four de chauz qui estoit mout grant et parfont
Il en i auoit grant planté mes ie ne sai por quoi ele estoit apareiliee onques n  en ui tant assenblee
Par foi fet li autres ausint aloie ie parmi le bois tout seus si comme ie i uois souent si trouai un arbre cheoist que li uens auoit abatu et si auoit desouz une fosse plainne de uiue chauz
Dont ne sont ce merueilles que ie trouai si grant planté de chauz en la fosse ou les racines auoient esté de cel arbre que c  estoit merueilles
Quant li prouoire oïrent ceste chose si se esioirent merueilleusement de ce que li pastorel orent dist si en mercierent
Dieu et rendirent graces qui pour la beneuree uierge a ceste chose demoustree
Et li prouoires qui tenoient a uoir ce que li pastourel orent dist se departirent d  iluecques et s  en alerent et quistrent tant amont et aual qu  il trouerent les fosses si comme les pastouriax qui premierement les trouerent les auoient deuisees
Il s  en retournerent isnellement arrieres ioianz et liéz et si ont conté a sainte
Geneuieue commant dui porchier auoient enseingnié la chauz dont il se merueillierent mout et si l  ont ueue euls meesmes
Quant la precieuse uierge ot la parole entendue ele en fu mout ioieuse dedens son cuer si en loua et ahoura son criatour
Li cuers li plora de grant ioie
Ele fu en oroison et ploura tant comme la nuit dura A l  endemain li requist que si uoirement comme ele a en lui esperance li doint
Diex trere a chief de cele oeure que ele uouloit encommencier
Ele auoit toute nuit trauaillié et au matin tantost comme li iours apparut la uierge s  en ert uenue a
Geneuisi le prouoire si li a contee la chose et si li a deuisee et comment ele ueult fere l  eglyse des
III beneuréz martirs qui deuoient bien estre hennouréz por ce qu  il firent maintes bonnes oeuures
Aprés li dist et descueure ainsint comme
Diex qui seur toutes choses est poissanz li ot enseingnié les
II fours plains de chauz par les
II porchiers qui desus le pont estoient
Geneuisi li prestres a respondu maintenant qu  il ert touz apareilliéz de fere sa uolenté et si aura s  aide
Cil se met tantost a genouz et commence tantost a plourer et se resioi en
Damedieu quant il oÿ parler de la chauz que or set il bien ueraiement que ele ert plainne de grant bonté
Geneuieue qui iert amie a
Ihesu
Crist requist aide a ceulz de la cité que por le
Dieu qui efface touz max li feissent aucune aide
Et ensement
Genesis pria bonnement a touz qu  il li aidassent
Atant ont la chapelle commenciee qui encore ert bele
Maintenant ont quis charpentiers qu  il menerent en un bois ou il dolerent maint tref et maint biau fust
Mout i ot de charpentiers einçoiz que l  eglyse fust parfaite
Il auint un iour si comme
Dieu plot qu  il estoient malbaillis de soif n  ele ne pouoit estre estainte
Mes la sainte uierge ne sauoit mie que leur eue fust faillie
Genesius li requiert et prie qu  ele se praingne garde des charpentiers et il ira en la cité querre de l  eue
Et la uierge qui auoit la cure d  euls leur dist
Moustréz moi le uessel ou ceste gent seulent boiure L  en li moustra maintenant
Il apeloient le uessel a quoi il beuoient coupe
La uierge leur commanda que il se treissent un pou ensuz car ele uouloit remanoir seule
Ele ne uouloit mie auoir le los des gens
Ele n  auoit cure que nus la ueist fors cil seulement a qui ele enuoiera son esperit
Et cil qui mal estoient mené de soif se sont esloingnié et tret ensus tant que ele ot faite sa proiere
Ele se mist a terre a nuz genoulz pour requerre a son criatour quanqu  ele uoudra car il ne li faudra de riens
Ele fist a
Dieu en plourant granz afflictions a qui ele se tient et otroie et il entent ses prieres
Ele bat sa coupe et pleure durement et puis si a prise sa couple
Cele de qui
Diex a la uoiz entendue fist desus lui le signe de la croiz et si tost comme ele l  ot fet la coupe fu toute plainne d  eue si leur dura tant que toute l  euure fu acomplie et parfaite
Einsi ouura
Damedieu por l  amour de la uierge et por l  amor de son seingnacle a il cest miracle fet
Chascuns en but tant comme il pot onques por ce n  en i ot onques mains
Ne tant comme l  euure dura n  abessa ne ne descrut
Tuit cil qui uirent cel miracle se resioirent en
Damedieu et loerent sainte
Geneuieue car l  euure leur en grieue mains asséz et plus i entendirent qu  il n  auoient deuant fet
Quant il orent toute l  euure consommee et menee a fin il li prist talent qu  ele iroit ueillier a la chapelle
Ele s  esmut un samedi ou soir si plut et uenta toute la nuit
La mie nuit estoit passee et li coc auoient ia chanté si estoit pres du diemanche
Ele mena auec lui ses compaingnes si portoient un cierge ardant mes la grant pluie qui du ciel descendoit leur destaint
Chascune se plaingnoit mout de ce que la nuit estoit si noire et oscure et cele qui grant foi auoit et estoit de grant bonté plainne leur dist
Or le me bailliéz et elles li baillierent et si comme ele le prenoit il esprist entre ses mains et si ardi tant qu  il uindrent deléz l  iglise c  onques ne leur failli sa clarté
Cest miracle fist
Diex pour l  amor de la bele uierge
Gloire et louenge et henneur soit a cel seingneur qui si bien rent et guerredonne a ses amis qui le seruent la merite de leur seruise
En icelui an meismes auint que la uierge si con ele souloit uint a l  iglyse pour ahorer
Ele s  agenoilla deuant l  autel si tenoit un cierge entre ses mains qui par la uertu de
Dieu esprist et aluma
De ceste chose ne fu nus en doutance car il sorent bien trestuit et aperçurent que nus n  i auoit ueu feu si en louerent
Damedieu
Quant les malades l  oïrent dire si uindrent courant cele part et prierent la sainte uierge que se il li plaisoit ele leur enuoiast garison de leurs enfermetéz
Ele lauoit le cierge en l  eue et cil qui en auoient tantost con il en buuoient il guarissoient et receuoient santé
Mainz en gari
Damedieu ou non de la uierge pour l  achoison du cierge qu  ele ot sanz feu alumé si comme a
Damedieu plot
Mout fu cortois cist miracles et d  un autre aprés qui fu mout courtois et delitables ne me tes ie pas
Il auint chose que li deables qui mal pourchace aus bons et quiert mena a ce une fame qu  il la mist hors du sens et de toutes bonnes euures
Puis si l  a amenee droitement la ou la uierge estoit
Cele qui fole estoit et uuide ala a l  abitacle ou cele menoit si embla a la uierge sa chaucemente et destourna
Li deables l  auoit tant auiuee qu  ele estoit uenue arrieres en sa meson atout les soulers a la uierge et tantost comme ele i fu uenue ele perdi la ueue en tel maniere qu  ele ne uit goute
Sanz doute li deables l  a malement deceue et li fait grant ennui
Mes s  ele puet ele deceura lui
Ainsi la preudefame se repenti si se fist isnellement mener la ou ele auoit enblé la chaucemente
Ele ot si bonne repentance qu  ele commença lors a crier merci et dist tout en plourant
Ha
Pucele de sainte uie que
Diex a parfaite de bonté aiéz merci de moi car ie me sui enuers toi meffaite I  ai enblee ta chaucemente si te pri et requier que si uoirement comme tu es de charité et de pitié plainne me remestes tu en clarté mes eulz
Dame por
Dieu aiéz pitié de moi
Et cele qui de pitié estoit plainne l  a contremont redreciee et sa clarté qu  ele auoit perdue pour le larrecin qu  ele auoit fet li randi tantost comme ele i ot atouchié et fet le singne de la croiz et la larronnesse ne fine de rendre graces et merciz a
Damedieu et dist que beneoiz soit li
Sainz
Esperiz qui a fet si beau miracle par le seingnacle a la uierge
Or uous lairai atant de cest miracle si uous conterai aprés d  un autre
Un iour prist uolenté a sainte
Geneuieue de preeschier au pueple le non
Ihesu
Crist si s  en ala droit a
Loon ou sains
Remis estoit qui mout estoit amis
Ihesu
Crist
Il preeschoit iluec le non
Damedieu et quant il sot qu  ele uenoit il fu de sa uenue mout liéz
Il est issuz de la cité auec la menue gent qui bien sauoient la bonté dont ele estoit plainne si li corurent tuit cil de la cité a l  encontre si comme il durent
Les parent a une pucele qui longuement auoit esté paralisie li uindrent a l  encontre por ce qu  il doutoient l  enfermeté
Ele ne pot iluec auoir aide si en estoit mout esmaiee
Il li prierent doucement de cuer por celui qui la sainte chose fet et traite a toute bonté qu  ele uiengne ueoir une pucele qui est en langeur
Dame par charité garissiéz la
Cele qui de douceur et d  umilité fu plainne et comble s  en est alee a son hostel si a touchiee et bailliee la pucelle et fist doucement de cuer et de bouche prieres et oroisons que
Diex mout ama et ot chieres
Et la damoisele reçoit maintenant santé et ele la fist chaucier et uestir et l  un braz et l  autre haucier
Ele les hauce et besse sanz greuer ne mal fere
Ele fu garie de s  enfermeté uoiant trestout le pueple qui hautement s  escria
Beau sire
Diex pere glorieus beneoiz soies tu quant tu as par ceste sainte uierge fet si grant miracle et estanchiee si grant douleur
Il font ioie de cest miracle si s  en uont tout droit a l  yglyse et il firent comme il leur uint a talent car il ne pot estre autrement
Et quant il plot a la uierge que ele s  en uenist il ne la porent retenir
Touz li peuples la conuoia a mout grant ioie hors de la cité A cel tans de lors auoit a
Paris un rois qui estoit plains de granz desloiautéz
Il n  auoit pas creance que
Diex eust eue nessance de la uierge ne que il eust sa deité couerte de l  umanité roial
Cil rois qui adonc estoit a
Paris auoit non
Childeus et estoit paiens et greuoit quanque il pouoit les crestiens et neporquant il amoit mout sainte
Geneuieue pour les miracles que ele fesoit
Il auint chose que prisonniers qui auoient deseruie mort et deuoient perdre la uie et estoient mis en prison il estoient iugiéz de pardre les testes par un forfet qu  il auoient fet
Maintenant est cele nouele uenue a la sainte damoiselle que crestiens qui de creance ierent repris estoient pris et
Childeuz qui emprisonnéz les auoit s  estoit destournéz et si auoit fet les portes fermer qu  il ne uouloit pas que nus hons terriens les pouist trestourner iuques atant qu  il en eust fet iustice
La uierge se desconfortoit pour ce qu  ele ne pouoit entrer dedens la cité si le uouloit moustrer a
Dieu et dire
Ha fet ele biau sire
Diex glorieus pere ne soufréz pas que uostre loi soit hui abessiee ne honnie par gent paienne
Ha
Sire fet ele qui sauéz touz biens ie te pri et et requier que tu par ton uouloir me lesses les ames sauuer se ie ne puis auoir les cors
Biau pere ice te requier ie hui en cest iour A cest mot boute et la porte oeuure maintenant si que tuit l  ont ueu et aperceu dont il orent merueille moult grant de ce qu  ele a la porte ouuerte sanz clez
Il en tiennent entr  eulz mout grant plet et la uierge s  en uet aprés le rois et l  a tant chacié que ele l  a ataint si li a sermonné et dist qu  ele li a sa felonnie estainte et que aus prisonniers son corrouz a pardonné et por l  amor de la uierge que il tant ainmoit leur a quité le blasme
Aoréz soit
Ihesu
Criz qui en tele maniere oeuure pour l  amor de s  ancelle
En
Secille auoit un saint home qui estoit apeléz
Symeon
Il auoit le siecle en mout grant despit einsi con l  escripture le raconte
Il estoit courtois et sages enuers
Dieu et au siecle estoit sauuage et diuers
Li mondes ne li plot onques
Il fu
XL ans euesques d 
Antioche
Il estoit coustumiers d  une chose que quant aucuns uenoit en
France si mandoit saluz a
Geneuieue ne ia nus alast deci la que il ne demandast mout de lui
Il li mandoit comme a cele que il moult amoit que pour
Dieu ne l  oubliast mie
Il ne l  auoit onques ueue et si sauoit il bien son courage et ele sauoit ausint tout le sien
Or ne dites dont pas que cil qui sont parfaiz en
Dieu et en bien ne sachent l  euure et le fait li uns de l  autre ou que il soient encore ne s  entresoient il mie ueu L  en le set bien par saint
Ambroise qui de
Melan fu euesque et par un autre le set en encore qui est apeléz
Seurins qui d 
Egrepine estoit euesque
Il auoit mout fine amour entr  eus
II
Il amerent saint
Martin de grant amour
Il counurent bien la fin de lui car si comme il parloit a
Damedieu saint
Ambroise le sot un iour
Il aperçut son trespassement si comme il estoit ou sacrement de la messe
Il auoit ia la messe presque toute chantee quant il uit l  ame du saint confessor qui estoit presentee deuant
Dieu et estoit mise en un tresor mout precieux
Mes sains
Seurins sot ainçois que sains
Martins estoit trespasséz
Il chantoit encore matines quant il parti du siecle
Sains
Beneoiz uns abés ses ordres apert bien seur touz autres il ert ensaingnement de touz biens et de touz moinnes et commencemenz de touz ordres
Il estoit mesure et compas et mireours des escriptures
Il estoit plains de bonté et fontainne d  umilité
Tout ce ot sains
Beneoiz en soi
Nostre
Sires li demoustra par la bonté qui en lui estoit quant saint
Germain trespassa et quant l  ame li parti du cors
En tel maniere s  entreconurent de courage
Symeon et la sainte uierge qui maintes bontéz ot en lui ne onques ne furent ensamble en nul pais
Un iour estoit en sa ciaulle et une meschine ot auoec lui qui
Celimeste estoit apelee
Cele qui estoit nete de touz max ert sa meschine et la seruoit et fesoit son labour par mesure et ele estoit pleuie d  un iouuencel et quant il uit qu  ele fu de si bone uie et amoit sainte
Geneuieue il li ert auis que il auroit faite male poinne se il ne l  en estoit miex
Lors li a retraite une chose
Dame fet ele se il uous uient a gré ie uoeil que li siecle me lest car ie l  ai guerpi et lessié
Ma douce amie fet ele por
Dieu ie uous pri que me changoiz mon habit
Donnéz moi l  ensaingne tant seulemant que ie soie uostre compaingnes auoec uoz autres serors
Ce sera uoz hennours et mes biens
Se
Diex met en moi aucun bien ie croi que uous i auroiz grant part
Et quant la sainte uierge l  a entendue ele en a grant ioie et si atent grant chose de lui
Ele li met deuant maintes choses et li commence a raconter por ce que la chose li plaise plus et cele en ot en son courage mout grant ioie
Ele li a baillié nouel habit
Eles s  en uont entr  eus
II a
Miauz car eles auoient paour du uallet qui fianciee l  auoit que il li auoit esté dist que il auoit sa fame perdue dont il ot au cuer grant douleur
Il se mist tantost a la uoie si les a tant chaciees qu  il les a aconseues et bien sachiéz qu  il ne les adesa onques qu  il n  en ot pouoir ne lesir
Eles sont uenues deuant le moustier si se sont arrestees iluec pour ce que les portes estoient fermees et les gens s  estoient entour euls assemblees qui esgardoient la chace d  euls et du uallet mes il ert entréz en fole oeuure
La porte ouuri uoiant ceuls tout sanz ce que nul la desfermast
Lors si se sont ou moustier ferues
Et quant li uallet uit que chose que il peust fere ne li a mestier si s  en repaire touz dolanz et touz corrouciéz et tuit cil qui le miracle uirent s  esioirent de leur uenue
La pucele brisa en tel maniere la baniere de cest siecle ne onques puis ne la redreça
Ele crut et essauça en bonté
Ele fu puis tant comme ele dura en uie seruie de
II uertuz ce fu de chasteé et d  astinence
Ele remest a
Miax ou ele fu lonc tans
Damedieu fist maintes uertuz por lui et aprés ce qu  ele fu deliuree du ualet li enuoia sa dame come en cele en qui ele a mout fiance une damoisele qui estoit contraite et qui de
II ans n  auoit fet nule oeure de ses mains ne ne pouoit aler ne santé auoir ne ne se pouoit aidier de pié ne de main qu  ele eust
La douce uierge li estandi les piéz et les mains mout doucement et tantost comme ele ot a lui atouchié s  en iert partie la douleur en tel maniere qu  ele ne senti mal nul n  en pié n  en main
Ses cors estoit touz genz et sainz et toute la douleur qu  ele sentoit est estainte
Dieu merci et la sainte uierge
Ele estoit un iour en sa ciaulle et auoit auec lui une fame de cui ele auoit le deable nouelement chacié hors de son cors et l  ot mise arriere en son sens par le haust roi qui ioustice toutes choses si est li deables moult corrouciéz quant il est enpiriéz par la uierge
Il ne se pot plus prendre fors que tant que la fame auoit un petit enfant et ioenne qui n  auoit que
IIII anz encore d  aage que li deables qui a nul bien penser ne puet ainçoiz ert touz iors ententif a mal fere l  enpaint en un puis et bouta
Et si comme ie cuit il i fu grant piece et tant i fu que en la fin l  en l  ot trest tout mort
Li brait et li criz que la mere fesoit erent si granz que iamés nus hons n  orra greingneurs
Ele bat son piz et descire et deront ses cheueux et fiert ensamble ses poinz et detort si que par la douleur que li peuple uoit qu  ele demainne s  i assemblent
Et quant ele uit sa couleur pale ele en ot au cuer mout grant douleur si prent mate et dolente son enfant entre ses braz tainte et pale de tres grant douleur
Ele maint deuant la sainte uierge ius a la terre et si geta granz cris piteus et plains mout engoisseuz ses cors si a dist
Precieuse uierge se tu eus onques a
Dieu point d  amor ie te pri et requier pour cele uraie amistié que
Dieu t  a moustree que tu aies hui pitié de moi et me rent mon enfant ou ce se non iamés n  auré ioie
Quant la uierge a entendue la douleur que ele fesoit pitié li atrait les lermes du cuer si qu  i li couint a plourer
Ele s  est maintenant mise a la terre pour horer et si couuri de son mantel meisme l  enfant
Et quant ele ot s  oroison fenie
Diex a ouuré tant pour lui et pour sa proiere que il remist en l  enfant la uie
Il l  a resuscité uoiant touz por la grant bonté qui en la uierge estoit et pour ses prieres plainnes de lermes que
Diex a tant amees et par le signe de la croiz
La mere cria durement a haute uoiz
Ha
Diex beneoiz soies tu qui pour l  anmor de t  ancele m  as mon fuilz rendu et moi remise en mon sanz
Sire l  en te doit bien mercier de
II miracles mout biax que tu as faiz uoiant la gent
Tu m  as garie du deable et si as remise en mon enfant la uie
Il estoit alors quaresme que l  en ieunoit et li enfes estoit encor paiens
Il ert maintenant entréz dedens la ciaulle si l  ont prinseingnié de par
Dieu et crestienné l  ont et du saint cresme enoint et donné a
Damedieu et s  ame faite nete et li ont sauuee
Il ot non
Celonniers pour ce que il fu baptiziéz en la ciaulle
Il n  ert pas auers a ses amis mes douz et debonnaires et a touz aide uolentiers
Il pert bien a la bonté de sainte
Geneuieue que il est par lui esleuéz
Ele estoit une foiz alee a
Miauz ou ele auoit mainte ame sauuee et retraite de mauuaise oeure
Uns hons uint deuant lui qui auoit la main contreste duqu  au coute
Il hauçoit de l  une main l  autre
Li braz estoit touz sainz par desus iusqu  au coute
Il ne sentoit mie la main neporquant ele i estoit toute
Il proia la uierge mout doucement qu  ele li face aide et secours et que sa douleur qui einsi le maaingne li estaingne
La uierge le prent par les mains si li estant toutes les iointes et si atouche le braz et le saingne et fist de cuer et de bouche a
Damedieu oroisons que il ama et tint chieres si que tantost li rendi ses mains
Et touz li peuples prist
Dieu a mercier de la main qui toute estoit nercie pour le mal ert deuenue toute sainne
Car
Damedieu por l  amor de la uierge qui de grant bonté estoit plainne l  a en petit d  eure guerie et li peuples en aeure
Damedieu tout ensamble
Or uous lairons atant de cestui miracle et si uous conterons aprés d  un autre
Un iour auint que la dame estoit a
Paris si s  estoit li deables mis ou cors a
XII que hommes que fames car il leur uouloit tolir les ames
Trestuit li
XII forsenéz furent amenéz deuant lui et cil qui amenéz les i auoient prioient au plus doucement que il pouoient la uierge sanz auoir honte ne uergoingne si li distrent comme gent qui estoient plains de corrouz que por
Dieu et por pitié et por misericorde la semonsisent et menassent a ce qu  ele uousist ceste gent qui estoient espris du deable guarir et que
Damedieu les remeist en leur sens
Il li prierent mout doucement car cil qui a mestier de la chose prie plus de cuer et plus deuostement que cil qui n  en a nul mestier
Quant la dame entendi la clamor que cil li firent tuit ensamble et ele uit la douleur que cil soustenoient qui forsenéz estoient si li uindrent de cuer les lermes aus eulz si en fu mout dolente et corrouciee
Quant ele ueoit aus deables auoir si grant pouoir que il s  estoient mis en l  ymage et en la forme que
Diex ot donnee a l  umain lingnage il meismes la uolt auoir
Or se trauaille li deables a ce que il la puisse deceuoir
Ce n  est mie merueilles s  i li plest car celes meismes images que nous auons ont il
La precieuse uierge s  aclina a terre pour ourer si demoura longuement en oroisons et tant i demoura que
Diex entendi sa proiere et tantost comme ele fu de terre leuee si a ueü en l  air la gent qui estoient desuéz
Et tuit cil qui la estoient orent apertement ueü qu  il n  atouchoient n  a pié n  a main n  a terre n  au ciel et ele leur dist qu  il alassent querre merciz a la chapelle saint
Denise
En tel maniere leur deuisa la dame et chascuns disoit que il ne pouoit
Mes il nous estuet auant deslier
Nous ne porrions auoir consentement a ce que nous peussions d  icit mouoir se uous ne ueniéz auoec nous
Il estuet fet ele que uous i ailliéz et uous gardiéz tres bien uoz bouchez que il n  en isse parole nule deuant que uous m  aiéz ueue
Ainçoiz soiéz autresint con se uous estiéz trestouz muéz
Atant s  en uont cil qui estoient forsenéz tout droit a la chapelle plus tost qu  il porent et la dame aloit aprés por ce qu  ele les uouloit deschargier du fessel qu  i soustenoient
Ele s  estoit desus le pauement acoutee si commença de cuer a prier
Dieu en cui ele a mise toute s  esperance
Ele n  i ot mie mout longuement demoré quant il commencierent a crier a haute uoiz
Ha firent il li saint que sainte
Geneuieue prioit nous uindrent deliurer et secourre et haide fere
Einsint commencierent a crier quanqu  il porent a haute uoiz
Ce fu grant merueille quant il sorent la fin de leur deliurance qu  il n  estoient pas en
Dieu parfaiz ne ueritables ainz parloient par l  anemi
Il ueoient uenir les apostres et auoec euls li martirz et tuit li saint qu  ele prioit uenoient aprés auec et estoit chauscuns apareilliéz de lui aidier
Lors furent li deables tuit concluz et maté ne ne porent plus arrester es cors des hommes
Et quant la uierge sot que li sainz uenoient pour lui aidier ele est uenue a ceulz qui forsenéz estoient et si les a saingniéz
Les deables ne porent plus demourer en eulz ainçoiz issirent hors des cors aus forsenéz si que toutes les gens qui iluec estoient les uirent issir hors des
XII genz et tiex paours entra es cors de ceulz qui la estoient par un petit qu  il ne furent mort
Il furent ausi comme tuit iure de la paor qu  il auoient eue
Lors sorent il bien que li forsenéz estoient gueriz et deliuréz des deables si en rendirent louenges a
Dieu qui por sainte
Geneuieue ot fet tel miracle qui sera retret touz iors mes
Il auint chose que la uierge entra en la celle le diemanche deuant la
Thyfaine
Ele rendi a nostre
Seingneur graces et oroisons et prieres si com elle deuoit et si uous di que ele fu en sa celle tant comme la seson dura de la
Typhainne iuques au iuesdi que nous apelons le iuesdi asolu
Li
Iuif qui trahirent nostre
Seingneur ce sont tolu a cest iour henneur et franchise A celui iour gaaingnierent il mort et non uie
Il orent bien deseruie la mort car la leur mort si monta et crut et la nostre si resucita
La dame fu en son habitacle iusqu  au iuesdi de la
Cienne
Or uous dirai un biau miracle qu  il auint cele semainne meismes
Une fame qui estoit plainne de folour qui ne cuidoit pas que la uierge fust plainne de si grant bonté li uint a talent que ele iroit la ou la uierge estoit et si enquarroit de son couine et de son estre que
Diex qui touz biens et touz max set et uoit uit bien que ceste uolt par engin et par fauseté essaier
Geneuieue s  amie chiere et bien ueoit que li deables li amonestoit si pardi la ueue de ses eulz ainçois qu  ele fust entree dedens la porte si que toutes les genz qui la estoient le uirent apartement
Einsintfaitement set
Diex uengier ses amis
Il uendi chier a cele desloial fole la mauuestié dont ele estoit plainne et cil qui destourne le bien a fere trebuche en pechié et en ordure encore n  en uoeille il point fere
Il n  est mie merueille se cele qui si malement fu forfaite uers la sainte uierge se desconfortoit et esmoiet car sanz faille ele ot par son fet perdue la ueue des eulz
Ele uint maintenant a la sainte uierge querre merci comme cele qui n  estoit n  en ciel n  en terre
Ha fet ele a la uierge
Dame ie estoie trop malement fole et desmesuree que ie ne pooie mie croire que uous feussiéz plainne de si grant bonté comme uous estiéz
Mes or sai ie bien certainnement que uous estes bonne sanz nule deceuance si uous cri merci en l  aneur de celui qui en si grant bonté uous maintient que uous aiéz merci de moi en tele maniere que uous me rendéz ma ueue que ie he perdue par mon pechié
Et la uierge qui estoit esprise de si grant bonté li mist sa main seur son uiaire et fist le singne de la croiz seur ses eulz et cele qui par son pechié estoit deceue recoura sa clarté maintenant uoiant touz ceulz qui la furent si en rendirent graces a nostre
Seingneur
Il auint un iour que a
Paris ot une grant famine que touz li pueples i moroit de fain et estoit la sité si poure que il n  auoient ne pain ne blé
Cele chierté dura X anz ne onques en touz ces X anz n  i pot nauie uenir que tantost perie ne fust
Ne la nef ne fu si forz ne si sainne qu  elle ne perisist tantost comme ele fust au port et qu  ele ne trebuchast en l  eue
Li bourgois a qui les granz afferes de la uille apartenoient sont uenuz a sainte
Geneuieue si li ont trestuit ensamble moustré mout doucement la souffraite et si li distrent que la contree et touz li pueples estoient malbailliz car nes n  i pouoient arriuer si nous estoit touz de fain mourir si en a eu si grant pitié qu  ele leur aloit querant a mangier
Ele fist tant nager par nuit et par iour que cil qui la nauie menoient arriuerent droit a un chastel qui
Arsise estoit apeléz
En cel chastel trouerent grant foison de blé si en orent emplies toutes leurs nes
Et quant il orent leur besoingne acomplie si sont uenuz arrieres a grant ioie
Damedieu les menoit pour l  amour de la uierge et quant il sont uenuz illuec ou les nes souloient uenir si les fist uenir de l  autre part
Il auoit un fust desouz l  eue qui ia ne feust trouéz par nul homme ne iamés tant comme li mondes fust nule nauie n  i arrestast qui tantost ne perisist se
Diex ne l  eust enseingné et descouuert a la beneoite uierge
Ele commanda que le fust qui les fesoit perillier que l  eue auoit couert et repost soit ostéz
Les notonniers s  apareillierent maintenant de tranchier le fust ou li deables souloit conuerser et mener ioie por la cité qu  il apoureoit
Il sont tuit acoureus cele part
Ainçoiz que il eussent cop feru arracherent le fust et souzleuerent par la priere de sainte
Geneuieue
Lors si s  en sont maintenant issuz petiz deables qui estoient perz et indes et si estoient autresint coulouré comme se il fussent trestouz doréz et a l  issir qu  il firent de desouz le fust en issi une si grant puor et si male que ce fu merueille a sentir
Il s  en issirent uoiant tout le monde et departirent d  iluec ne onques puis les nez n  i perirent
Mes la pueur atourna si malement ceulz qui estoient la qu  il furent tout le iour malades
Cist glorieus miracles fu biax et plaisanz et deliteus a touz ceulz de la cité
Chascun pleure par grant humilité et souspira et ahoura sainte
Ganeuieue
Une foiz estoit a un chastel qui estoit apelé
Arsiz
Touz li mondes uenoit deuant lui por la grant bonté dont il sauoient qu  ele estoit plainne
Un preudom uint auoec ses genz qui auoit grant douleur a son cuer por sa fame qui n  estoit pas sainne
Ele li fesoit mout de douleur
Ele auoit esté
III ans paralisie si comme cil disoient qui d  enfance la connoissoient
Il uint a la sainte uierge si li dist
Dame ie uous pri et requier pour le
Saint
Esperit que uous ueingniéz auoec moi en ma meson tant que uous aiéz ma fame ueue qui longuement a esté en langeur
Ha
Sainte
Dame auroit mestier priere en nule maniere que uous uenissiéz auoec moi
Biax amis fet ele oil
Ele s  en ala auoec lui tantost si troua la malade dedens son lit qui n  auoit esté leuee
III anz auoit car la douleur qu  ele sentoit estoit trop grant
La douce uierge se mist tantost a genouz si pria de cuer simple et s  umelia a
Damedieu et li pria et requist que il consentist par sa pitié que cele fame ne souffrist plus douleur n  angoisse
Tantost deuint sainne la fame comme ele ot fete s  oroison et tuit cil qui oient cest miracle doiuent
Dieu croire et louer qui si set fere aperz miracles a la requeste de ses amis
Une autre foiz auint que une fame ot changiee sa uesteure et deuint nonnain et s  en uint de
Tours a
Paris
Ele ot changiéz sez uestemenz mes por ce n  ot ele mie changié l  enlacement du monde
Li uestemanz ne ualoient gueres a changier se l  en ne deguerpesist le monde
Car si comme un sages hons disoit
Il couuendroit fouir l  ort delit du monde et uiure selonc le net habit de uirgineté et selonc la douce humilité
Ceste nonne dont ie uous ai parlé ne lessa pas le monde ainsi car aprés ce que ele fu sacree fu ele uiolee et corronpue si fausa sa uirginité et sachiéz que ele n  ot mie de sa plus haute dignité
Quant cil tresors en fu ostéz elle s  en fu a la celle uenue aprés ce que ele ot esté corronpue ou sainte
Geneuieue demouroit car ele se uouloit de lui acointier
Mes neporquant ele celoit bien et couuroit son courage et sa follie et son pechié et son fol pensé
La uierge li fist mout biau samblant et si li tret par beles paroles car ele set bien tout son mehaing et por ce ne l  ot ele mie en gregneur desdaing ainçoiz la resonna deboneirement et li dist
Suer dites moi se uous estes ueuue fame ou nonne
Dites le moi
Nel me celéz uous mie
Dame fet ele uoirement sui ie nonnain
Ie fuilz le siecle tant comme ie puis
Ie sui sacree et beneoite ne mes cuers ne couuoite el fors que
Dieu seruir seulemant
Iceste chose si m  agree car ie sui s  espouse et s  ancelle
Ie sui pucelle si li porte foy et loiauté
uous auéz droit fet la sainte uierge
Damedieu uous en prest force et uertu
Mes or me dites qui ce fu qui iut auoec uous et uous uiola et deçut en auoutire desloialment
Ice ne me deuéz uous pas celer
Mes ce uous me dites le tens ce ne sera pas follie ainçoiz sera grant sanz ou uostre chasteé fu enfrainte et brisie
Ha
Sainte uierge glorieuse fet la nonne merci
Por
Dieu uous pri comme pecherresse et forfaite car deables me couchia et deçut quant ie meffiz enuers mon creatour
Ie sai bien que uous estes sainte chose
Damedieu uous a moustré mon pechié comme desloiaus que ie sui et por l  amour de celui que uous tant améz et tenéz chier uous requier ie merci por les saintismes nons a celui uers qui uous estes anmoureuse
Ma douce amie fet ele mes pardons ne uous porroit gueres ualoir
uous deuéz auoir fiance en
Damedieu qui amende et pardonne les repantanz et en prent l  amende de ceulz qui maintiennent leurs pechiéz et ne ueulent uenir a repantance
Or uous pri ie que des or en auant soiéz nete et pure et chaste et gardéz que uous ne soiéz ausi comme li ypocrites qui couuoitent les biens du monde et ne font nules bonnes oeures
Sachiéz ueraiement que
Damedieu ama mout ceste sainte a qui il moustra le fet et l  euure de la nonnain et coumant ele auoit meffait uers
Damedieu
Ce fu grant miracles et aperz
Or uous sera descouuerz uns autre miracles qui uous doit bien estre retraiz por ce qu  il fu faiz uoiant maintes genz
Ele s  en ala un iour a
Troie ou
Damedieu fist por lui maintes uertuz
La grant presse des genz qui estoient foiblez et nues sont uenues encontre lui
Eles estoient nues de santé et plainnes de douleurs ne por ce n  auoient sainnes esté
Tant en i ot si con li liures nous raconte que li nombres ne pot estre seuz
Cele hauça sa main si les a saingniéz et fet le seingnacle par qoi li deables fu uaincuz et nous ert escuz contre lui
Tantost comme il furent saingniéz il reçurent si comme a
Damedieu plot santé de leur enfermetéz
Il i orent amené un homme qui de grant tens n  auoit goute ueu por ce qu  il ouuroit au diemanche
De l  autre part i estoit uenue une pucele de
XII anz qui les eulz auoit luisanz et clers ne onques n  auoit ueü goute sanz doutance iour de sa uie
La uierge qui
Damedieu estoit amie a leuee sa main si les a ambedeus seingniéz
Et tantost comme ele les ot seingniéz il uirent ambedui si comme il uint
Damedieu a plaisir
Damedieu donna a l  ome et a la damoiselle nouele ueue
Un autre miracle uous uoeil retrere qui dedens cele cité meismes auint que uns soudiacres uint a lui por les miracles qu  ele fesoit
Il auoit un sien petit enfant a cui fieure auoit tenu tant longuement qu  ele l  auoit apressié de mort
Ele l  auoit tenu par X mois si li auoit tolue la uertu du cors
Li peres aporta l  enfant deuant la uierge come cil qui mout durement se desconfortoit
Dame fet il por l  amor de
Dieu ie uous pri et requier que uous aiéz merci de cest enfant ci
Il ert mout destroiz et mout dolereus
Mout a grant piece que il n  ot santé
Por
Dieu praingne uous de lui pitié car uous li pouéz bien donner
La sainte uierge fist deuant lui eue aporter et quant ele i fu aportee si la seingna et ensaingne au pere et commande que il en doint boiure a l  enfant
De ce ot li peres mout grant ioie si li donna cele eue a boiure et tantost comme il ot beue il reçut santé et fu tout sainz
La dame uenoit un iour d 
Arci
Il i auoit
IX nes tout par conte qui plainnes estoient de uitaille
Mes li uenz les traueilloit forment
Il auoit auec lui une dame a cui ele auoit l  ame sauuee et deliuree du deable par la uolenté de
Ihesu
Crist
La dame s  en uenoit a
Paris droit mes un grant torment leua qui li tormenta toutes ces nes et emplissoient a grant esploit d  eue
Quant sainte
Geneuieue uit que sez nes perissoient et emplissoient mainz granz souspirs issirent de son cuer si tendi en
II ses mains uers le ciel et dist
Glorieus rois
Sires qui estes touz puissanz et plains de bonté
Sire departéz cest torment et sauuement nous menéz L  auoir est uostre et la uie et les nez ensement sont uoz
Atant est reméz li tormenz et si tost comme ele ot fete s  oroison la tourmente iert retraite et li uenz se sont asouagiéz en tele maniere qu  il ont puis nagié tout sanz peril et sont uenuz droit au port
Et quant li notonnier ont ueu que
Diex leur a einsint aidié pour l  amour a la sainte uierge si en orent mout grant ioie
Il auoit auoec eulz un prouoires qui
Besus estoit apeléz
Il ot mout afoibloiee la parole et la couleur li fu palie et tainte pour la paour qu  il auoit eue
Mes auques li estoit reuenue por ce que les uens estoient asouagiéz
Il louerent tuit ensamble le
Pere et le
Fuilz et le
Saint
Esperit qui de si granz perilz les a getéz
Ele estoit un iour uenue a
Paris
Toute la menue gent uindrent contre lui et il acouroient de toutes parz car il mouroient touz de fain
Ele fesoit por euls un larrecin dont ele deuoit mout estre louee car ele aloit prendre les pains es fours et quant ele les i auoit pris ele les metoit es mains aus poures
Cil qui pour
Dieu repest le poure il reuest
Damedieu de s  ame
Les fames qui metoient les pains es fours redoutoient la sainte uierge por ce qu  ele les embloit et trahoit hors des fours en larrecin si qu  elles n  en sauoient mot
Eles estoient touz iours en doutance qu  ele n  eussent mie tout leur pain
Eles en tenoient grant plet
Chascune treoit son pain du four et contoient souuent et remuoient
Les chanberieres
Dieu merci trouoient tout leur conte de leurs pains
Un mains n  en i ot de tant comme celles en i auoient mis
Eles firent de lui la gregneur ioie qu  eles porent pour le miracle qu  elles uirent si en louerent et ahorerent
Damedieu et le corurent conter a tout le monde comment il leur estoit auenu
La sainte auoit plus s  esperance en
Damedieu qu  ele n  auoit au monde car que de cez choses qui au monde estoient ne uolt ele auoir nule couuoitise
Ele estoit de pitié si plainne et de charité qu  ele donnoit aus poures quanqu  ele auoit
Ele fesoit mesure et reson
Onques ne daingna aquerre ne monteplier autre usure
Couuoitise qui fet plourer le monde et qui les engingne par ses darz ne fu onques uoisine a ceste
Un saint anges raui son esperit ou ciel si qu  ele uit le leu ou li usuriers estoient es tourmenz dont il erent tourmentéz et si uit que leur tresor ualoient por quoi il estoient si tourmentéz
Ele plouroit souuent por ce a lermes qu  ele sauoit bien que li termes de la mort uenoit chascun iour si se doutoit fort et cremoit
Bien sachiéz uraiement que encore soient fait li saint au monde et que il aient deseruie la glorieuse uie des ciex ne s  oseront il fier ou monde car si comme saint
Geroimes dist et raconte nous trouuons en escripture que il n  a criature au monde qui tant soit pure ne fine ne bien parfaite d  autres qu  en peust pas bien la plus petite ioie de paradis deseruir ne par nule riens uenir a lui
Mes
Diex qui est plains de pitié nous a euuré ses mains
Sa misericorde est si grant qu  ele nous acorde a lui et atret
Il ne nous ert pas troubles et obscurs
Il monteploie a cent doubles noz biens se nouz nous uoulons a lui acorder
Tant donne largement
Il auint un iour a
Paris que un seriant ot mout mespris uers son seingneur d  un sien afere
Mes ne uous sai pas retraire ne dire quel la courpe ne li mefféz fu mes mout l  en blasma durement d  estrange maniere
Et la beneoite uierge qui en us et en coustume du bien haucier et aleuer fu ua pourchacier et enquerre par oeuures le preudomme por le uallet a qui il metoit uilain blasme sus
Ele li pria mout et requist que il feist pes a son seriant et si ne eust enuers lui nule haine
Et cil li respondi que au iour que il en feroit pes fust il honiz ne quant il iamés fera a lui
La uierge li pria et requist de rechief que il lessast la follie ester et que por
Dieu en ait pitiéz et il respont que ele se trauailloit en uain D  une chose soit ele seure que ia por lui riens n  en fera
Atant lessa ester la parole puis qu  ele n  i pot conquester riens si li dist belement au partir
Amis por ce se tu m  as en despit ne me despira mie
Diex
Il ert dignes de pardonner et d  amender a son uouloir ce que li uilain pechié desuoient
Atant se mist cil a la uoie en qui nule pitié n  estoit si s  en est en sa meson entréz
Il se coucha la nuit en son lit ou ses deliz estoit mout poures car une fieure mout fort le prist qui touz les membres li debrisa
Il ot la nuit tant d  angoisse que par pou qu  il ne fu morz
Mes tantost comme il a ueü esclarcir si se leua si ert uenuz a sainte
Geneuieue si ot la geule baee et soufloit ausint comme hours qui escume quant en le chace
Il uenoit tout ausi laidement ce dist l  escripture come s  il fust yures
Il fesoit mauuaise chiere et mate si lessoit cheoir a ses piéz et li requeroit merci et pardon
Et cele qui estoit plaine de pitié ne le desdeingna pas por son forfet ainçois hausa sa main si le seingna et tantost comme ele l  ot seingnié il fu touz gariz
Beneoiz soit
Ihesu
Crist qui a s  amie fet tele henneur et ele soit beneoite et ennouree quant ele l  a deseruie
La uierge uenoit un iour d 
Orliens ou ele auoit souffert maint grant torment dedens la riuiere de
Loire
Mes riens ne li pouoit nuire ne greuer tant par estoit ferme en creance
Ele ot tant nagié que ele fu uenue a
Tours et maintenant que ele fu issue de la nef ele ala au moustier si troua merueilles de genz qui estoient forsenéz
Chascuns auoit ou cors un deable que nus n  en pouoit hors geter et les deables crioient parmi les bouches de ceulz en qui cors il estoient et disoient
Ha
Geneuieue sainte uierge ta bonté nous grieue
Nous ne porrons guerir en nul lieu nous morrons par toi et par
Martin
Nous sommes matéz et confonduz par uoz bontéz et par uoz prieres
Geneuieue font li deable uous estes trop ueritable
Nous t  auons faiz touz les tourmenz et toute la descouuenue que tu as eue en l  eue
Quant
Geneuieue ot entendue la uoiz des deables si fist la croiz sor ceuz dedenz qui cors il estoient maintenant
Quant la uierge les ot seingniéz il se departirent d  euls que plus n  i porent demourer A l  endemain estoit la sainte uierge en la chapelle
Saint
Martin ou ele fesoit ses oroisons et uns hons qui i estoit forsenéz couroit souuent par deuant lui
Li deable qui dedens lui estoit li ot maumis touz les membres et defroisiéz
Il li auoit tant mal fet qu  asséz li ot empiriee la coulor si en fu la uierge mout dolente si a dit a l  ennemi
Or hors mauués esperit enuieus
uous uous en departiroiz car ia n  i esploiteroiz riens
Ie ne uoeil que uous i demouroiz plus
Il uit bien qu  i l  en estuet departir si s  en ueut issir parmi l  ueil
Ha fet la sainte uierge mauués esperit plus aualer uous couient
Issiéz uous en tost par derriere que par la lumiere n  en istroiz mie
Li deable s  en ert issuz par desouz comme desconfiz et matéz
Damedieu a l  ame de l  omme sauuee par la priere de la sainte uierge et son cors remis en santé
Il pert bien que il ert ses amis quant il ot por lui fet cest biau miracle
Ici aprés uous en sera un autre retraiz
Sainte
Geneuieue estoit un ior dedenz sa celle si uit uenir une meschine que
Diex a tel eur i amenoit
Ele tenoit en sa main une ampoule qui estoit plainne de huille
Cil qui l  umain lingnage engingne et foule quanque il puet estoit desus l  enpole assis C  est nostre encien anemis qui touz iourz entent a mestre en ses liens ceulz qui doiuent auoir paradis qui est leur heritages
Por ce si ne faudra ia s  enuie tant comme enuie sera en hom
La sainte uierge apela la meschine qui mout plus mauuaise mecine portoit qu  ele ne cuidoit car ele auoit enchargié mauués uessel desus la bouche a l  enpolle
Bele amie fet la sainte uierge or me dites que uous portéz et ne le me celéz mie
Cele respondi
Dame ie port huille que ie achetai ore a ce port
Marcheanz la m  ont uendue
La sainte uierge s  aprocha tant de l  enpolle qu  ele souffla ius le deable et abati ius a la terre et se ert tantost d  iluec departiz honteulz et maz si que tuit cil qui iluec furent le uirent apertement
Il n  i gaaingna riens a cele fois
La sainte uierge saingna l  uille et cele qui l  ot achatee l  en a portee en sa meson
La sainte uierge fesoit en un aoust soier bléz que ele auoit el terrouer de
Miaus
Ala ueoir ces soieurs mes ele ot la esté mout petit quant uns orages leua mout fort qui aus ouuriers fist granz anuiz
La pluie fu granz et li uenz ausi et li tourmenz commença si granz qu  il ne cuidierent mie uiure une seule heure
Dame or nous est mestier que uous nous secouriéz
Por
Dieu aidiéz nous
La uierge se mist a genouz si fist sa priere a
Damedieu de urai cuer et de net que il abaise se il li uient a gré et a plaisir les uenz et ne pleuue mes tant que ele ait recueilliz ses bléz
Maintenant qu  ele ot sa priere faite li oréz et la tempeste s  est departiz en tel maniere qu  entor lui n  aresta point mes ailleurs tonna et plut forment si que touz li mondes s  en esmaia
Et li souleil raia cler et haust desus les ouuriers si que il n  en furent onques destourbéz ainçoiz ont saiéz tout le iour que onques le mau tens ne les greua ne n  orent goute de pluie ainçois chaï toute ailleurs
Tuit cil qui oient cest miracle doiuent celui louer qui ainsi garde sa gent d  ennui
Ci prochain parent li aporterent un enfant un ior que il amerent mout si ont dist a la sainte uierge
Dame por
Dieu aiéz merci de cest petit enfant qui ci est deuant uous car il en a grant mestier
Li enfes auoit non
Morechiers
Il estoit muéz et auogles et clops et sours
Il auoit toutes ces
IIII douleurs
La sainte uierge prist un poi d  uile si li en mist seur touz ses membres
Ele li oint trestout le cors
Aprés laua sa main si fist seur lui le signe de la croiz et cil tantost se dreça seur ses piéz touz sainz et touz guariz que il ne senti maladie ne douleur nule
Il se sont departiz et s  en alerent beneissant
Damedieu
Il se louerent mout de la uierge et distrent
Beneoiz soit cil de cui si grant esploiz uient et uous ert uenuz et qui si bien set guerredonner et haïr et plaire quant il ueult
Une foiz auint que l  en parloit des miracles que
Damediex fesoit por sainte
Geneuieue s  amie
Troi preudommes estoient uenuz la ou l  en racontoit ces choses
Chascun d  euls auoit fame qui n  estoient mie sainnes ainz souffroient mout poine et angoisse
Les preudons s  en sont uenuz droit deuant sainte
Geneuieue faire leurs complaintes
Dame font il nous uous prions que uous uaingniéz por
Dieu ueoir noz fames qui sont trop uilainnement malades
Nous sauonz certainnement qu  eles seront guaries si tost con uous les auroiz ueues
Il l  ont tant priee et requise qu  ele leur a otroié qu  ele s  en ira ouec euls si s  en uont tuit ensamble et les trois fames qui orent foi et creance en la uierge firent grant ioie quant eles uirent sainte
Geneuieue
Et ele s  aprocha d  eles plus tost qu  ele pot si les toucha par tout et bailla et tantost comme ele les ot touchiees si sont guaries de leurs enfermetéz
Tuit cil qui uidrent cest miracle uoldrent la uierge hennourer et
Dieu de meilleur cuer et de plus uerai amer
Ele estoit un iour alee a
Orliens si uint deuant lui une fame qui
Frarinne estoit apelee
Ele auoit mout grant douleur a son cuer por une fille qui
Claudienne auoit non c  uns forz max destraingnoit si qu  ele estoit mise a terre por mourir
Les gens qui estoient entour lui i atendoient mieuz la mort que la uie
Frarine uint ses poinz batant et sa poitrine deuant sainte
Geneuieue et li requist por l  amor a cele dame dont li glaiues tresparça son cuer quant ele uit son fuilz ferir qu  ele uiengne sa fille garir qui la est demie morte
La dame qui estoit plainne de pitié conforta a
Frarine et ala auoec lui ueoir sa fille que la mort destraingnoit
Ele la seingna et benai et la mort qui tout couoite et prent a la damoisele lessiee en uie
Damedieu pour l  amour de sainte
Geneuieue la rendi toute sainne a sa mere et la gari de touz sez max
Cist miracles fu mout tres biax et si le uirent maintes gens qui en louerent mout
Damedieu et s  amenderent de leurs mesfaiz A
Miaus ot iadis un seingneur qui estoit malades de son cors
Frumenin estoit apeléz
Il auoit
II enfermetéz mout granz qui
IIII anz l  auoient tenu si comme cil disoient qui de lonc tens l  auoient conneu
Il estoit touz droiz a
Paris uenuz la ou la sainte uierge demouroit
Il ne regarda mie a s  anor ne a sa hautesce ainçois s  umelia tout ausint comme feist un poure si prie a la beneoite uierge de douz cuer que ele prist icelui seingneur qui est sires deseur touz autres et poissanz que de ses maux li face aleiance se il li uient a plesir
La beneoite uierge a fait le signe de la croiz seur le col qu  il ot mehaingnié si l  a gari en tel maniere qu  il ne senti mal ne engoisse si en rendi graces a nostre
Seingneur
Ces miracles que ie uous ai icit contéz fist cil qui par sa misericorde acorde et atret tout a soi por l  amour de la beneoite uierge
Et ele estoit une foiz a
Orliens ou il auoit maintes gens qui auoient les deables es cors
Ele les chaça hors a force
Sainz
Yuulcres oÿ dire que sainte
Geneuieue estoit a
Orliens ou ele fesoit mout de biens et mout de uertuz
Mainte grant merueille li en a l  en contee si s  apareilla de uenir a lui
Il s  esmut de
Baneuant tout seuls si s  en ert droit a
Orliens uenuz
Il auoit tant quise et demandee qu  il l  ot deuant l  yglyse trouee
Il ot auec lui mout de gens car leurs euesques estoit mors
Ce fu cil qui prumierement auoit esté en la cité euesques
Icelui ior fesoient il l  eslection mout deuostement que
Damedieu leur donnast tel pastour qui profitable leur fust et que li siens nons en feust essauciéz
Iuultres et uns autres compains s  estoient muciéz desouz un autel pour ce qu  il ne uouloient mie si haust monter ne si grant seingnourie auoir deuant que il aient mout deseruie
Endementres qu  il estoient en oroisons il uirent un coulon descendre desus l  autel ou cil
Yuultres estoit qui li estoit assiz desus l  espaule
Bien apert que il iert amis
Ihesu
Crist
Les gens a qui il plot et agrea en firent euesque sanz plus fere de demouree et en orent mout grant ioie de ce que nostre
Sires leur ot esleu
Il fu eueques a leur plesir
De ce ne doit nus estre en doute
Il leur fu par lonc tens bons pastours
Il auoit en lui tant de sens et de ualor que il sauoit par le
Saint
Esperit einsint comme a
Damedieu plesoit que euesque ne pouoit en l  yglyse
Saint
Martin por coniurer l  ome guerir du deable
Ice li fist a sauoir nostre
Sires que nus n  i pooit auoir pooir fors seulement cele fame qui si uilment fesoit le deable issir de l  omme par l  uis desouz
Le pouoir en ot ceste seur touz C  estoit la sainte
Geneuieue qui greuoit le deable et destruisoit quant ele le trouoit en l  eglyse si s  en aloit maintenant qu  ele li conmandoit et ne pooit en nul cors arester que il ne s  en alast tantost con ele li conmandast
Gens passoient une foiz
Seinne un iour
Ne leur fu mie cele foiz sainne ne plaisant ainçois leur fu hennieuse le iour et perilleuse
Il leua un grant tourment qui despeça toutes les nes
Il n  i remest onques mast ne tref entier ne uoeilles
Les nes estoient pres de perir
Il n  atendoient de nule part nul confort car les nes puisoient a grant esploit
Cil qui estoient dedens les nes fesoient mout grant duel por ce qu  il auoient paor de la mort
Quant la sainte uierge uit le tourment et que la gent se demantoient et crioient et a si angoisseuz criz si en fu mout ses cuers esmeuz si fist a
Dieu ueraie oroison et il li otroia quanqu  ele li requist et bien l  en fist la demoustrance
Quant ele ot fenie s  oroison li tourmenz ert tantost remés si s  apaisa l  eue et li uenz et la nauie tout ensamble
Damedieu ouura ausint pour s  ancele que il arriuerent sanz peril L  en a deuant lui amenee une meschine forsenee qui le deable auoit ou cors qui la destraingnoit mout forment et mout l  engoissoit
Sainte
Geneuieue fist aporter une enpole que ele souloit auoir dont ele garissoit les malades
Ele cuidoit que ele fust plainne d  uile mes il n  en i auoit point
Ele ne sot comment ele fu espandue si en fu mout dolente
Et nepourquant li uessiauz ert deuenuz entre ses mains touz plains
Damedieu i mist grant planté d  uile
Ele en oint la fame par tout le cors si li ot tantost le deable qui si mal la menoit chacié hors du cors
Maintes gens ont monteploié cest miracle car il ont conté par tout et encore se uante
Sainte
Iglise que
Damedieu fera de sainte
Geneuieue s  ancele et s  amie par la bonté qu  ele auoit en lui A touz ert chose conneue ne destournee ne puet estre que la mort qui tout ueult auoir a sa part que qu  il demeurt que ele ne praingne tout et deueure ele uint a sainte
Geneuieue
Il li estuet a guerpir le siecle qu  ele mout haoit
Ele ert endormie en
Damedieu
Ele ot acheuee sa bataille ou tierz iour de ianuier qu  ele auoit au monde touz iours fet
Ele s  en ala a
Damedieu si pure et si nete qu  ele estoit apareilliee de receuoir ces merites se mestier estoit ce dont nus ne peust auoir sens ne memoire de raconter
Ele uesqui sanz nule teche de pechié
IIIIXX et X anz
Ele fist touz iours bien a son pooir tant que a son urai pere plot que de son resgne la feroit partir
Il enmena sa fille ausi comme pere doit fere
Il l  a coronnee entre ses angres de haute couronne qu  il li auoit pieça pramise
Or sauroiz en quel lieu l  ame de la beneoite uierge fu mise
Or uoeil dire du cors qui el siecle remest que l  en en fist et ou il fu mis
La sainte uierge precieuse fu enseuelie et enterree dehors les muriax de
Paris qui lors estoient apeléz
Mon
Parloer
Illec parloient les genz et tenoient leurs plaiz
Iluec estoient faiz et tors et droiz et en l  aneur a la beneoite uierge est orendroit li monz apeléz li monz de sainte
Geneuieue commant que l  en le nommast deuant
La sainte uierge gist iluec
Damediex ne la mist onques en oubli ainçois i fist pour lui maint biau miracle et fet encores
Ie ne uous porroie dire ne raconter les miracles que
Diex a faiz aprés sa mort
Ie n  en uoeil auoir nul blasme car ce que ie truis en escrit uous en conterai tout sanz mençonge
Car si comme l  estoire nous dist et conte il ne sont mie touz en escrit
Ele aida a maint malade aprés ce que ele fu enfoie
Uns hons qui estoit forsenéz fu amenéz a sa sepouture
Il estoit par son non apeléz
Quiures
Il estoit plains de grant deuocion et auoit perdue la ueue et l  oïe mes la uierge li ot rendue si tost comme il uint deuant lui S  enfermeté le lessa que onques puis ne le tint
Au gens contoient cel miracle
Li parent a un home qui estoient dolant por ce que il estoit malades si l  amenerent deuant la uierge
Il demenoient grant duel por ce que il n  i atendoient que la mort
Chascuns demenoit grant duel por ce que la mort traueilloit leur ami si l  ont mis deuant le sepulcre
Si prierent a la uierge de cuer simple et humble que lor amis qui estoit espaumiz de la mort leur rende
Il n  i orent pas mout longuement demoré quant
Diex donna santé a l  ome por l  amor sainte
Geneuieue
Il se lieua d  entr  eus sainz et haitiéz uoiant ceulz qui le uoldrent ueoir et si parent en orent mercié
Dieu por la ioie qu  il en orent
Uns hons qui auoit perdu les bras estoit uenuz deuant sa sepouture et auoit les
II mains contraites por les oeures qu  il auoit faites et basties au diemanche si en auoit doulor
Cil auoit en mauués deliz somis le ior que
Diex auoit esleu a son eus
Conmance son ouuraigne
Il ne puet estre que planté ne s  aille et bien qui euure fet si conme li sage nous raconte qui dist que
Diex se uenge de ceuls qui euurent a son diemanche
De pechié et de mauuestié leur sera mout cruelment mis deuant
Li hons qui contraites ot les mains por les oeures qu  il auoit faites requist a la beneoite uierge que ele li feist aide de sa maladie par la uertu du
Saint
Esperit
Et par la benoite uierge s  en repaira sainz et haitiéz
Deuant le sepulcre a la benoite uierge dont l  ame est es ciex lassus ardoit une lampe mout clerement
Onques a nul ior ne destaingnoit ne nus n  i meist huile que l  en ueist ne ne seust
Tuit cil qui i uenoient de cuer i garissoient de touz max
La lampe auoit tel nature que feux n  i pouoit nule foiz destaindre
Ele estoit tournee en fontainne
Ele estoit touz iours plainne sanz metre huile et si estoit tournee en medecine
Ceste bonté estoit fine et bone
Maintes gens longuement i garissoient de pluseurs maux et i fu tant que uns rois normanz qui puissanz estoit et sages de guerres uint a
Paris si ardi le moustier
Asséz poïst miex esploitier en autre maniere que fere tel desloialté
Einsi fu pardue la lampe ne les gens qui l  auoient ueue de deuant n  en oïrent onques puis parler
Uns hons est tout droit uenuz au moustier qui estoit et ciex et muz et quant il entra dedens l  yglyse il chantoient
Faciam tuam illumina donu domino super seruum tuum A cel point l  ot
Diex amené et sauéz uous que cil moz cenefient
Ce est a dire
Enlumine ta face seur ton seriant et si efface ses meffaiz et sa mauuestié
Il s  est traiz uers la sepoulture et mist s  entencion en
Damedieu
Il ne le pot fere fors que du cors tant seulemant car il ne ueoit goute et si ne pooit parler
Il s  acouta deuant la sepoulture et
Diex l  a iluec enluminé por l  amor de la sainte uierge et por ce que il l  ot bien creue li dona il ueue et parole
Uns hons qui de
Paris ert et estoit apeléz
Frelconis onques en sa uie nul iour n  auoit ueu
Il s  en uint tout droit a l  iglise
La messe estoit conmenciee et si lisoit on l  euangile quant li muéz i uint
Il i estoit uenuz a mout bone eure car l  en lisoit du
Saint
Esperiz c  est a dire
Diex fet parler ceuls qui sont muz et fet oïr ceuls qui n  oïent goute
Quant l  en fesoit ceste deuision li muéz entra en l  iglise
Tantost comme il crut si parla
Damedieu l  a deslié pour l  amor de la beneoite uierge et rendue sa parole
Trestouz li peuples parloit a lui
Neis li abés de la meson li demanda et enquist se il onques mes auoit oï goute ne se il auoit onques mes parlé qui si tres bien françoiz parloit et il respondi nenil
Mes
Diex li auoit le fil trenchié qui li lioit la parole
Chascuns se merueilla de ce
Damedieu fet il en soit aouréz
Li abéz si estoit par son non apeléz
Defurét
Il fu bons hons et religieus si fu mout liéz du miracle
Amis fet il remaindréz uous auesques nous en cest leu et seruiroiz la beneoite uierge par qui uous auéz receue nouele ioie
Sire fet il ie ne uoeil remanoir ailleurs
Ie ne me mourai iamés de ci ilecques ainçoiz i seruiré
Dieu et la beneoite uierge qui mout m  a regardé en pitié
Damedieu a mout bien esploitié que cil qui onques n  ot parlé en sot asséz en petit d  eure
Maintes gens uirent cel miracle qui en deguerpirent leurs pechiéz et plus en furent amoreus uers
Ihesu
Crist et plus le douterent et seruirent et plus en amerent la uierge
Une fame se dormoit si li fu auis c  une uoiz li disoit qu  ele alast a
Paris et menast son fuilz auec lui por la sepouture aourer ou cele estoit mise qui curoit et deliuroit touz les enfers
De ce nous asseure le liure qui nous dist et conte que li enfes ne uit goute deuant que il fu amenéz au sepulcre a la beneoite uierge
Damedieu a por s  amor a l  enfant rendue sa ueue que il n  auoit onques eue et l  a enluminé
Uns hons qui estoit néz de
Paris fu amenéz a la sepouture touz arragiéz et hors du sens L  en l  auoit mené en maint leu et a mainte sainte
Onques por ce ne fu estainte sa douleur ne garie car
Damedieu ne plot
Tantost comme il fu au sepulcre onques puis li deables que il auoit ou cors n  ot point de uertu qu  il s  en issi maintenant et cil remest touz sainz
Beneoiz soit
Sainz
Esperiz qui por la beneoite uierge que il ot tant chiere deliura l  ome enragié
Une bone fame qui estoit nee d  une uileste deléz
Saint
Denis uint tout droit deuant la fiertre sainte
Geneuieue
Cele uilete auoit non
Limegnis
Cele fame si estoit malement greuee d  une fieure qui la tenoit et destraingnoit mout forment
Ele li auoit le cors empirié et empalie et la coulor tainte
Tantost comme la fame crut en sainte
Geneuieue ele fu garie de s  enfermeté A
Paris dedens la cité meismes le ior de la natiuité a la sainte
uierge par quoi nous sommes de poines getéz le ior meismes charpisoit lainne une fame que pour nului ne le uouloit lessier tant qu  ele en ot et poinne et anui et tant que une seue uoisine li pramist que se ele ne lessoit ceste besoingne ele n  i gaaingneroit riens
Sa uoisine qui ainsi la chastioit li disoit qu  el ostast ceste besoingne
Ia ne sauéz uous quer a cestui ior de maintenant la beneoite par qui nous auons ioie recouree nasqui
Ie ne sai fet ele quele
Marie
Dont ne fu ele ouuriere ausi comme les autres fames A cest mot qu  ele dist pardi la ueue des eulz et si la tourmenta
Diex de maintes autres enfermetéz
Li uiaires li taint et palist et si ert contraite deuenue
Ele ne ueoit ne ne pouoit aler ne ne pooit baillier riens que ele eust
Ele estoit trauailliee pour chascun de ses maux
Les gens l  orent portee au moustier ausi come toute forsenee
Il l  amenerent deuant le sepulcre a la beneoite uierge
Geneuieue
Et cele pria de cuer et ploura et dist
Sainte
Marie
Dame merci
Estanchiéz mes maux ne prenéz mie garde a mes forfaiz
Dame ie ai passé reson et mesure si uoirement comme pitiéz c  est enclose dedens uous
Ostéz moi ceste dolor et ceste destresce qui si me ioustice
Quant
Damedieu uit la simplesce de la fame et qu  ele s  usmelie en tel maniere si l  a por l  amor de sa mere et de sa beneoite uierge que il ainma et tint chiere desliee de s  enfermeté et la ou ele estoit entre les genz li rendi pié et mains et ueue
Une foiz auint a
Paris que
Sainne crut tant que il couuint les gens aler hors de la uile si que onques nus n  i pot demourer
Les eues estoient espandues parmi les mesons et li moustiers en estoient si plains que les clers n  i pooient chanter n  en chapele n  en yglyse
Li euesque a un clerc apelé
Amis fet il aléz sauoir se uous porréz trouer moustier tant que nous aions fet nostre seruise
Li clers s  en entra maintenant en une nef si ala par la cité naiant tant que il uint la ou la beneoite uierge auoit longuement esté
Il est uenuz droit a la celle ou ele souloit estre
Atant s  en est dedens entréz si l  a trouee toute neste d  eue que onques dedens n  en i ot goute
Ce fu biau miracle que l  eue n  aprocha onques du lit ou la beneoite uierge souloit couchier ainz auironna le lit ne n  i adesa de nule part
Chascuns se merueilloit de ce que la place i estoit toute seiche et si batoient les nez aus mesieres tout entour et se tenoient illuec tout en un mont L  en i pooit estre seurement que l  eue estoit de toutes parz le mur
Beneoiz soit
Ihesu
Crist quant il fist cele nestre por qui cil miracles fu faiz
Li clers s  en ist de l  abitacle beneissant le
Saint
Esperit si s  en reuint a l  euesque et si li conta la grant merueille que
Diex a apareilliee illecques
Mout fu liéz de ceste nouele si a le ior chantee mese en la chapele
Ele fu puis plus hantee des genz et tenue en grant auctorité plus qu  ele n  auoit estee deuant
La chapele que ie uous di est deléz
Saint
Iehan le
Reont A
Paris auint un ior que les gens orent pris un larron si le deuoient pendre l  endemain que il ne uouloient plus demourer
Li lerres ot dist au gaites que il auoit talent d  aler la dont nus ne puet conciderer que il ne couiegne que il i uoist
Il couendra autel fere a chascun
Quant li lerres qui de la prison estoit greuéz dut aler en son afere si s  en ala quanqu  il pot fuiant au moustier sainte
Geneuieue et chascuns uet criant aprés lui que l  en praingne le larron
Un cheualier qui
Racon auoit non l  ot lors sesi et pris et dist que il ne li porroit eschaper se sainte
Geneuieue l  auoit iuré et dist que touteuoies l  en mainra il que ia aidier ne li porra
Maintenant qu  il ot ce dist il chaï a terre touz estanduz et morut de mort soubite
Einsi a la beneoite uierge aquité le larron qui a l  eglise s  en fuioit grant aleure
Il enterrerent le cheualier hors de la cité sanz seruise
Il ot mout mauuessement erré
Il enporta mout pesant fesel car il ne fu ne confes ne repentanz
Un ior auint que li
Norment qui mout conquerant estoient uindrent pour assaillir
Paris qui alors n  estoit mie mout fors
Et cil estoient granz et auoient gregneurs pooir que li oir n  orent onques puis
Il enporterent le cors a la beneeoite uierge por ce que il doutoient les
Normenz a une uile qui a non
Arties
Cil de la uile le reçurent a mout grant ioie et quant ele fu uenue a l  iglise li autiex se remua touz et la terre d  entor mua contre le cors de la beneoite uierge qu  il aportoient
Un cierge esprist desus l  autel sanz ce que nul l  alumast
Il ont osté le cors d 
Arcies et l  ont porté a
Deauel et tant comme il fu en la uile i fist
Dieu maintes uertuz por l  amor de lui et les gari de maintes langors et leur toli mainte fieure et redreça maint contret
Damedieu i fist por lui maintes uertuz et maint biau miracle
Uns abés qui
Herberz auoit non uint un ior la sainte uierge aourer si fist tant de seior et tant i esploita que il li osta une dent de la bouche que il dut mout comparer par un pou que il n  en reçut la mort
Diex li uendi mout chier ce que il l  aracha car une angoisse le prist qui forment le traueilla
Il estoit mout destroiz et mout doulereus
Il deuenoit souent pales et froiz et muoit souuent coulor
Il estoit mout destroiz et mout engoisseus de grant maniere et tant qu  il uint au seingneur et si se confessa de la dent que il auoit arrachiee et de ce pechié se repenti duremant
Seingneurs fet il ie me confesse et si me descharge du fessel qui mout m  a neu et dont ie ai mout eu ennui et poine I  auoie ceste dent dessemblee des autres de ceste beneoite uierge
Tenéz fet il ie la uous rent si en faites uostre uolenté
Sa force li fu reuenue tantost comme il rendi la dent
Il ne senti nule dolor ne nul mal ainçoiz a recouree sa senté
Encor dient les gens et si le tesmoingne li liures et li chanoinnes tuit que cele dent est en l  iglyse dedens un crital
Une foiz auint a
Paris que il i auoit genz qui estoient espris du feu d  enfer
Il estoient cent et trois touz par conte si estoient ou moustier de
Nostre
Dame ou il atendoient sa merci cil qui iluec estoient atendanz a lui
Mes a cele foiz ne li plot mie qu  il eussent aide de lui si pleure chascuns forment por le feu qui l  art ne a
Dieu ne plut que nus d  euls i fust destainz
Il crioient dedens l  eglyse si durement que l  en n  i pooit seruise fere
Et si i auoit on aporté touz les cors sainz qui en la cité estoient et tuit li meilleur saintuaire
Diex uolt que cele que il touz iors ot enmee en eust l  annor
Ce estoit sainte
Geneuieue sa douce fille que il auoit touz iors esleuee
Il uolt que il eussent par lui santé
Il orent la uierge aportee a madame sainte
Marie et tantost comme ele fu entree en l  yglyse cil qui ardoient estaindrent
Il n  en remest que
III ardanz qui ne creoient pas qu  il peussent estaindre par lui
Et s  il creussent ausi comme li cent fesoient il eussent estéz guariz du feu d  enfer dont il estoient tormentéz
Il ne crurent pas si firent folie car il ne guerirent mie
Les gens s  esioirent por l  amor du biau miracle qu  il uirent
Li chanoine confermerent une grant feste et si la font encore el mont
Sainte
Geneuieue si a non la feste des
Ardanz
La douce uierge ont raportee arrieres el mont dont ele uint et tantost comme ele i fu receue si i auint un biau miracle que li parent a une pucele qui sanz ueue auoit esté nee li amenerent
Et la pucele s  umelia de cuer et de cors et pria a la sainte uierge qu  ele li meist ses ieulz en clarté se il li plaisoit
Martins qui l  eglise gardoit a pris de l  uile en la lampe si en oint a la meschine les eulz et
Damedieu l  a enluminee por l  amor de sa douce amie
La pucele en mercia
Dieu et la beneoite uierge et s  en ala fesant grant ioie
Une meschine qui auoit perdue sa ueue ot oïe la nouele que la meschine estoit einsi guerie si est maintenant uenue la ou la uierge estoit requerre la
Ele auoit mestier de guerison
Quant ele ot acomplie s  oroison si requist a
Martin que il li donnast de l  uile et qu  il li en oinsist ses ieulz et tantost com il en furent oinz
Damedieu li mist sa ueue en tel point comme ele auoit esté quant ele ot onques estee plus clere
Damedieu por l  amor de la beneoite uierge li a toute sa clarté rendue
Les
Normanz uindrent de rechief que il ne uoldrent mie atant lessier si firent tout entor maint cenbel
De rechief porterent la beneoite uierge a
Drauel
Damedieu fist por lui maintes uertuz
Tantost comme li cors fu descenduz il amenerent deuant lui un contrait qui estoit plains de granz dolors
Il aoura la uierge de bon cuer
Il plora deuant la fiertre et cria
Ha
Dame
Pour la pitié et pour l  amor que uous eustes enuers
Ihesu
Crist dont uous uainquistes le monde humain aiéz pitié de cest dolereus chetif qui desirranz est d  auoir santé
Li contraiz qui la beneoite uierge crut reçut maintenant senté et s  est sus leuéz autresi sainz et haitiéz come il fu onques plus a nul ior de sa uie
Un autre miracle ueil retrere
Il ot pres de
Poissi une fole fame prise en auoutire qui de folie estoit reprise
Ele auoit
Orgauiax a non si n  estoit mie loiax uers son seingneur
Il auint chose que ses mariz fu por lui mort por ce qu  il en estoit corrouciéz S  en est entremis folement si fu iluec occiz por sa fame
Cil n  est mie sages qui occirre s  en fet L  en ne doit mie grant plet maintenir de petit domage
Ie n  en ui onques uenir nul bien
Cil fu morz por la folie sa fame et ele en pardi la parole
Ele uint a la uierge toute espardue si se mist deuant la sepulture et ot au cuer mout grant pitié de ce qu  ele ot ouuré si malement
Si ot mout ploré por son pechié et quant
Diex entendi sa repantance maintenant li rendi sa parole por l  amor de la beneoite uierge por qui il ot faite mainte uertu
Ele s  en repeira a son hostel sanz messe oïr
Mes ele resera par tans corrouciee por la folie qu  ele auoit fete
Tantost come ele entra en sa meson ele deuint contraite
Ainsint demoustra
Damedieu a la fame son forfait
Ele se fist aporter arrieres si s  agenoilla deuant la beneoite uierge et l  eue qui de son cuer uenoit li moilloit par maintes foiz la face
Diex i fist maint biau miracle por l  amor de la beneoite uierge fist la fame qui estoit contraite toute sainne
Et tantost comme la messe fu chantee ele prist congié et si s  en ala
Uns hons gardoit mouches de miel por ce qu  il auoit paour que il ne les pardist
La nuit si come il fu endormiz mauués esperiz qui maintes gens a deceues le souffla et li toli la ueue des eulz
Li seriant s  en tourna tantost d  iluecques comme il sot qu  il aiorna si c  est fet sanz demorance mener au sepulcre a la beneoite uierge
Il ahora doucement la beneoite uierge en plorant si prist
II chandelles ardanz si les mist desus le sepulcre si se coucha lors a oroisons
Il li fu auis qu  uns uestemenz tocha a sa ueue mes il ne sot quel il fu
Mes il cuida que ce fust un des freres qui par deuant lui passast
Et maintenant qu  il ot touchié a lui la beneoite uierge come douce et piteuse et clere a alumee sa ueue
En tel maniere le gueri
Damedieu por l  amor de lui
Il cuida ueraiement et ausi deust fere tout le monde qu  il eust sa ueue recouuree par sainte
Geneuieue qui les siens remainne en senté
Ele ne failli onques a nul home qui por
Dieu li criast merci
Sainte
Geneuieue issi une foiz de
Paris si fu a
Maresi portee
Ele a iluec fet maint biau miracle
Il auoit en la uile un contrait qui auoit non
Fouchiers
Il li est a l  encontre aléz et tantost com il la crut il fu gariz
Li
Sainz
Esperiz en soit graciéz quant il fist ce por s  amie
Fouchiers beneesqui la beneoite uierge qui par sa bonté li a renduz ses menbres qu  il auoit perduz
Uns hons qui estoit d 
Arbres néz estoit un ior alé a
Paris
Il moloit au diemenche par nuit ne ne s  en uouloit pour riens garder et li bléz s  en uoloit hors de la molle ne ne pooit mosdre
Quant li hons uit que il pardoit son blé si estraint sa gorge et bati de tout son pooir son uentre et se laidist et tant le bati que il mist hors le sanc tout caillié
Il perdi tout maintenant la ueue si estoit si destroiz que il ne sot qu  il poïst fere
Il sot bien que por son forfet li ert ce auenu tant qu  en la fin se fist mener deuant la uierge et li cria merci
Ele ne refusa mie sa proiere ainz li rendi maintenant sa ueue el non nostre
Seingneur
Dui home et une fame qui n  estoient mie bien sainz furent uenuz deuant la precieuse dame
La dame estoit hors du sens car l  anemi li estoit entréz el cors qui mout duremant la traueilloit
Li uns des homes estoit contraiz et li autres contrefaiz d  un mal qui mout ert doutéz et haïz C  est liepreuz
Si tost come la fame uint a la fiertre ele uosmi l  anemi
Illuecques l  en couuint a issir qu  il n  i pot plus demorer et maintenant que li home crurent en la uierge beneoite il reçurent santé de leurs maux si furent tuit troi gueriz de leurs enfermetéz
Une fame fu amenee a la beneoite dame si comme nous trouons en escrit
Ele ot non
Amide
Ele ot une doleur mout male mes ie ne truis mie comment cist maux est apeléz qui tant iert forz
Mout ot le uis megre et pale
Ele se mist a genouz deuant la beneoite uierge et
Damedieu maintenant li enuoia santé por l  amor de la uierge s  amie
Maintenant en ramenerent une autre deuant lui qui mout se dementoit
Mout estoit durement contreste
Deuant la uierge se mist a genouz et
Damedieu qui touz max adrece redreça la fame maintenant por l  amor de la sainte qu  il amoit
Uns hons forsenéz fu amenéz a la fiertre a la uirge
Li anemis li estoit ou cors mes il n  ot pooir de plus esploitier car il ne plut mie a la uierge que il feist mal
Tout maintenant que il fu uenuz a la fiertre s  en est issuz li anemis corrouciéz et dolenz qu  il n  i pooit plus demourer
Maintenant fu li hons deliuréz de sa maladie et s  en ala a son hostel
Uns autres hons qui estoit néz d 
Escoce qui forsenéz estoit uint a la uierge et
Gefroiz auoit non
Mout estoit angoisseuz et destroiz de l  anemi qui ou cors li estoit entréz et le demenoit mout durement
Il crioit a mout haute uoiz et desciroit sa uesteure
Ie ne cuit que nus feust onques si destroiz si comme il aparoit a son samblant N  ot en lui nul deduit ainz s  en foi entre les mains et prist pierres uoiens touz
Le ramenerent a l  iglyse et li prouoire ont aporté plain uessel d  iaue beneoite si lierent a celui piéz et mains
Li prouoire l  amenerent deuant le sepulcre et
Diex por l  amor de la beneoite uierge si li mist l  anemi hors du cors et remest en tel maniere sain et haitié
Puis le deslierent et maintenant un autre miracle fu fet deuant la uierge
Une meschinete uint au sepucre et un contret qui ot perdu le pooir du cors ne la meschine ne pooit parler
Quant il furent endui la uenus la meschine parla tantost et li contréz fu redreciéz qui ne senti n  en pie n  en main nul mal si s  en repairierent en leur leu tuit gueri
Un autre miracle uous uoeil dire
II fames uindrent a la beneoite uierge qui estoient de
Marueil L  une auoit la coulor toute nercie et tuit si membres li estoient nerciz et failiz et retraiz
Si comme li liures nous raconte l  autre fame estoit sourde et mout auoit qu  ele n  auoit oï goute
Si tost comme il orent endui atouchié a la fiertre furent gueries de leurs enfermetéz A la sourde rendi s  oïe et la contraite redreça por l  amor de cele beneoite uierge et mout d  autres miracles fist il por l  amor de lui seulement
La beneoite uierge uint de
Lice a
Tre
Dui uallet li ont aportee une fame iaune qui ert ia toute flestrie et auec la doulor qu  el auoit estoit contreste de touz ses membres
Tout maintenant qu  ele ot s  oroison finee
Damedieu la gueri por l  amor a la beneoite uierge qui por l  amor de lui a mainz tiex miracles fez
Ne ie ne me sauroie tant pener que ie les seusse dire ne conter
Renauz qui ceste uie fist dist que il n  en pooit plus trouer en escrit
Sachiéz bien qu  il nous en a trestiee toute la fine uerité qui est en l  estoire si come il a troué en escrit
Or prions la beneoite uierge qui tant fu amie nostre
Seingneur que il la reçut come sa fille que ele m  oste l  enuie et le grant orgueil et que ele uoeille son fuilz deprier que il s  amor nous otroie
Amen
Damedieu a por lui maintes uertuz faites plus que ie ne truis de nule sainte ne de nus confessours ne de nus martirs
Or li prions qu  ele nous uoeille departir de sa ioieuse uie qu  ele a deseruie par sa bonté si deprions au souerain rois que il por la grant amor qu  il a en s  amie nous face aide et secours aus ames et nous otroit sa misericorde que nous puissions uenir a sa merci et auoir pardon et repentance et uenir a uraie confession
Et
Diex doint que cele qui fist fere cest liure i ait preu en ame et en cors et celui qui l  escrit
Diex li enuoit secours par sa misericorde
Amen 