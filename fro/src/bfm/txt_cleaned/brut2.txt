
Quel part que
Bos irra irrunt
Quant
Bos ot od sei ces qu  il uolt E espié e ueü ot
Li quels
Petreïus esteit
Ki tuz les altres mainteneit
Cele part puinst mult fierement E li altre comunement
Unkes ne pristrent fin ne cesse
Dissi qu  il uindrent en la presse U
Petreïus cheualchot
Ki les meisnies guuernot
Bos le cunut iuste lui puinst
Lur dous cheuals ensemble ioinst
Les braz geta si l  enbraça
En sa cumpaigne se fia
De sun gré se laissa chaeir
Merueilles peüssiez ueeir
En la grant presse chaï ius
Entre ses braz
Petreïus
Bos tint e
Petreïus traist
Mult s  esforça qu  aler l  en laist
Romein curent a la rescusse
Ki lance porte tost l  estrusse
Quant les lances lur sunt faillies
As espees caplent furbies
Petreïum uolent rescurre E
Bretun uolent
Bos securre
Mult ueïssiez fiere asemblee
Estur espés dure medlee
Healmes pleier escuz percier
Halbercs falser hanstes brisier
Seles uoidier seles turner
Humes chaeir humes nafrer
Bretun l  enseigne lur seignur
Cil de
Rome crient la lur
Li un s  esforcent que il l  aient E li altre tut tens l  en traient
Auisunkes cuniseit l  un
Ki ert
Romein ki ert
Bretun
Fors as paroles e as criz
Tant iert espés li capleïz
Walwein par la grant presse uait
Od s  espee la ueie fait
Fiert e enpeint caplë e bute
Maint en abat meint en desrute N  i ad
Romein ki ses cops ueie
Ki ne li face s  il puet ueie
Yder turne de l  altre part
Ki des
Romeins fait grant essart
Gerin de
Chartres li adiue
Li un pur l  autre s  esuertue
Petreïum unt trespassé E
Bos od lui unt adossé E
Bretun unt
Bos releué
Sur un cheual l  unt remunté
Petreïum unt retenu
Ki maint cop aueit receü
Parmi la presse l  unt mené
Dedenz lur force a salueté A bones gardes l  unt laissié
Puis unt l  estur recumencié
Cil furent senz meinteneür
Cume nef senz guuerneür
Que uenz quel part que uolt enpeint
Quant il n  i ad ki dreit la meint
Altresi fud de la cumpaigne
Ki ot perdu sun cheuetaine
Ne fud mie puis defensable
Qu  el ot perdu sun cunestable
Bretun les uunt mult demenant E a granz turbes abatant
Les abatuz uunt trespassant E les fuianz uunt ateignant
Les uns pernent les uns ocient
Les uns despuillent les uns lient
Puis runt retrait lur cumpaignuns
El bois uindrent a lur prisuns
Petreïum en unt porté A lur seignur l  unt presenté
Altres prisuns od lui asez
Arthur les en ad merciez
Puis lur ad dit se il uenqueit
Que a chascun sun fieu creistreit
Arthur fist les prisuns guarder E as guardes les fist liurer
Purparlé ad e cunseil pris
Qu  il les tramettra a
Paris
En chartre les fera tenir
Tant qu  il en face sun plaisir
Kar se il en l  ost les retient
Cument que seit perdre les crient
Dunc aparailla quis merra E establi quis cunduira
Chador e
Borel e
Richier E
Beduer le buteillier
Quatre cuntes de bien halt lin
Roua li reis leuer matin
Ki od les prisuns tant alassent E tant lunges les cunueassent
Que li meneür seür feussent E la dute passé eüssent L  emperere par ses espies
Ot tost les noueles oïes
Que cil par matin muuereient
Ki les prisuns mener deueient
Dis mil cheualiers fist munter
Tute noit les roua errer
Tant que les prisuns deuancissent S  il poeient sis rescusissent
Sertorius de
Libe sire E
Euander li reis de
Sire E de
Rome
Caricius E
Catellus
uulteïus
Chascun de ces quatre ot grant terre E chascun fud bien duit de guerre
Cil furent eslit e sumuns D  aler rescurre les prisuns
Cheuetaine des altres furent
Dis mil armez le seir s  esmurent
Cil del païs les cundueient
Qui les dreites ueies saueient
Tute nuit unt tant cheualchié E cheualchant tant espleitié
El chemin de
Paris entrerent
Un lieu cuuenable trouerent A faire lur enbuschement
Iloc s  esturent coiement
Es uus el mein la gent
Arthur
Cheualchant alques aseür E nequedent agueit dutoent
En dous cumpaignes cheualchoent
Chador e
Borel od lur gent
Cheualchoent premierement
Li quens
Richier e
Beduer
Ki les prisuns durent garder
Od cinc cenz armez les sieweient E les prisuns mener feseient
Les puinz detriés les dos lïez E desuz les cheuals les piez
Es uus cels deuant sur l  agueit
Que cil de
Rome aueient fait E
Romein saillent tuz ensemble
Tute la terre crolle e tremble
Hardiement les enuaïrent E cil forment se defendirent
Beduer e
Richier oïrent
La grant tumulte les cops uirent
Les prisuns firent arester E en un lieu seür turner A lur escuiers les liurerent E a garder lur cumanderent
Puis laissierent cheuals aler
Ne cesserent d  espuruner
Des qu  il furent iusté as lur
Dunc se tindrent a grant uigur
Romein ça e la uunt puignant
Ne uoldrent mie entendre tant A descunfire les
Bretuns
Cum a rescurre les prisuns E
Bretun ensemble puineient E ensemble se reteneient
Ensemble aloent e ueneient E ensemble se defendeient E
Romein sus e ius cureient Ça e la les prisuns quereient
As prisuns tant querre entendirent
Que de lur gent mult i perdirent
Bretun par cunreiz se partirent E quatre eschieles establirent
Chador ot les
Cornualeis E
Beduer les
Herupeis
Richier ot des suens un conrei
Borel ot ces del
Maine od sei
Li reis
Euander aparçut
Que lur force e lur gent descrut
Ensemble les fist tuz restraindre
Quant as prisuns ne pot ateindre
Puis les fist ensemble tenir E ordeneement ferir
Dunc en orent
Romeins le pris E as
Bretuns en fu le pis
Mult les greuerent mult en pristrent E quatre des meillors ocistrent
Er le fiz
Yder i fud morz
Uns cheualiers uaillanz e forz E
Hyrelgas de
Periron N  i aueit plus hardi nisun E
Aliduc de
Tyntaiol
Dunt si parent orent grant dol E
Mauric
Chadorkeneneis
Ne sai s  esteit
Bret u
Gualeis
Borel del
Mans uns gentilz cuens
Ki grant mestier aueit as suens
Se cunteneit hardiement E mult amonestot sa gent
Mes desur lui puinst
Euander
De sa lance li fist lu fer
Parmi la gule trespasser
Borel chaï ne pot ester
Bretun s  aloent esmaiant
Que de lur gent perdeient tant
Cuntre un d  els i ot set
Romeins
Ias uoleient saisir as meins
Mort u pris u descunfit fussent E lur prisuns perdu eüssent
Mes
Guitard li cuens de
Peitiers
Ki guardot cel ior les forriers
Ot sempres la nouele oïe
Que des
Romeins une partie
Esteient as prisuns rescurre
Cele part laissa cheuals curre
Ouoc li trei mil cheualier E li forier e li archier
Romein a ferir entendeient
Ki les
Bretuns descunfiseient
Quant
Guitart uint od ses meisnees
Espurunant lances beissees
Plus de cent en descheualchierent
Ki unques puis ne redrescierent
Es uus
Romeins tuz esbaïz E tuz se tindrent pur huniz
Quidoent que
Artur uenist E sa gent tute le siewist
Quant tant uirent des lur chaeir
De guarisun n  orent espeir
Cil de
Peitou bien les asaillent E li
Bretun pas ne lur faillent
Li un pur les altres s  auiuent E des
Romeins abatre estriuent E
Romein turnerent les dos
Tuz descuuerz e tut desclos
As herberges uoldrent uertir
Ne saueient aillors guarir
Bretun les unt lunges chacié E lur ocis unt bien uengié
Bien les chacierent e ateinstrent
Ki d  els abatre ne se feinstrent
Reis
Euander e
Catellus E des altres cinc cenz u plus
Furent ateint e abatu
Esquanz morz esquanz retenu
Tant en pristrent cum prendre uoldrent E tant cum amener en porent
Puis sunt el chemin returné U la bataille aueit esté
Borel le bon cunte del
Mans E lur morz quistrent par les champs
Le cunte trouerent gisant
Ensanglanté l  alme espirant
Porter en firent les nafrez E les ocis unt enterrez A cels qui
Arthur ot roué E si cum il ot cumandé
Les premerains prisuns chargierent E a
Paris les enueerent
Les altres pris nouelement
Firent lier estreitement
Al chastel od els les menerent A lur seignur les presenterent L  auenture e l  agueit li distrent E tuit ensemble li pramistrent S  il as
Romeins se cumbateit
Que senz dutance les ueintreit L  emperere sot l  auenture E sot la grant descunfiture
Sot d 
Euander ki ert ocis
Sot des altres ki erent pris
uit sa gent forment esmaïe E uit la guerre cumencie
uit que suuent li meschaeit E uit que rien ne cunquereit
Anguissus fud mult s  esmaia
Pensa e pensa e duta
En dutance fud qu  il fereit
Si a
Arthur se cumbatreit U sun riere ban atendreit
Ki enprés lui uenir deueit
La bataille forment dutot
Pur ço que rien n  i guaainot
Cunseil prist qu  a
Hostum irra E par
Lengres trespassera
Sa gent fist sumundre e muueir A
Lengres uindrent de halt seir
En la cité se herbergierent E es ualees se logierent
Lengres seeit al chief d  un munt E les ualees entur sunt
Arthur sot tost qu  il uoldrent faire E quel part il uoleient traire
Bien sot que pas ne cumbatreit
Dessi que greinur gent aureit
Nes uolt pas laissier suiorner
Ne prés de lui aseürer A quanqu  il pot celeement
Fist sumundre e mander sa gent
Lengres ad laissié a senestre
Ultre s  en trespassa a destre L  empereür uolt deuancir E la ueie d 
Hostum tolir
Tute noit ad dissi el mein
Erré od s  ost que bois que plein
Tant qu  il uint en une ualee
Que
Soeïse ert apelee
Par cele ualee passot
Ki d 
Ostum a
Lengres alot
Ses humes fist
Arthur armer E ses cumpaignes ordener
Quel ure que
Romein uenissent
Que prestement les recuilissent
Herneis e tute la frapaille
Que nul ués n  orent en bataille
Fist deiuste un munt arester E cumpaigne d  armez sembler
Que cil de
Rome s  il les ueient
De la multitudine s  esfreient
Sis mil sis cenz seisante e sis
En une eschiele tuz de pris
Mist en un bois desus un tertre
Ne sai a destre u a senestre
Moruid li cuens de
Gloëcestre
Dut cheuetaine de cele estre A cels dist li reis
Ci estez
Pur nule rien ne uus mouez
Si mestiers est ça turnerai E les altres par uus tendrai E si
Romein par auenture
Turneient a descunfiture
Puigniez aprés sis ateigniez
Ociez les nes esparniez E cil distrent
Bien le ferum
Dunc prist une altre legiun
Des nobles humes des uassals
Healmes laciez sur lur cheuals
Cels mist en un lieu plus ueable N  i ot fors lui nul cunestable
La fud sa meisnie priuee
Qu  il ot nurrie e aleuee
En mi fist tenir sun dragun
Que il portot pur gumfanun
Des altres tuz fist uit cumpaignes
En chascune ot dous cheuetaines A cheual fud l  une meitié E li altre furent a pié A ces ensemble cumanda E ço lur dist e lur pria
Que cil qui a cheual serreient
Quant cil a pié se cumbatreient
De trauers les
Romeins ferissent E de trauers les enuaïssent
Cinc mil cinc cenz cinquante cinc
Cheualiers tuz pris en esling
Ot chascune eschiele numbrez
De tutes armes tuz armez
En quatre furent establies
Les cumpaignes en oit parties
Quatre detriés quatre deuant
En mi fud l  autre gent mult grant
Chascun armé en sa maniere
Le frunt de l  eschiele premiere
Ot
Auguissel d 
Escoce en baille L  autre
Chador de
Cornuaille L  autre cumpaigne ot
Bos en mein E li cuens
Gerin de
Chartein
La tierce eschiele fud liuree
Bien cunreee e bien armee A
Aschil lu rei des
Daneys E a
Loth lu rei des
Noreis
La quarte prist
Hoel en guarde
Walwein od lui ki ne cuarde
Emprés ces quatre ot altres quatre
Raparaillies a cumbatre
De l  une fud
Key iustisiers E
Beduer li buteilliers
Beduer ot les
Estrueis
Key
Angeuins e
Chinoneis
Al cunte de
Flandres
Holdin E a
Guitard le
Peiteuin
Fud l  autre eschiele cumandee E il l  unt uolentiers guiee
Quens
Yugeïn de
Leïrcestre E
Ionathas de
Dorecestre
La setme cumpaigne reçurent
Seignur e cunestable en furent
Li cuens de
Cestre
Corsalen E de
Bade li cuens
Urgen
Orent l  uitme eschiele en baillie E
Arthur en els mult se fie
Les bons seruanz les bons archiers E les uaillanz arbelastiers
Mist de dous parz defors la presse
Pur traire bien a la trauerse
Tuit cil furent deuant lu rei
II fud detriés od sun cunrei
Quant
Arthur ot fait ses parties E ses eschieles establies
Oiez qu  il dist a ses nurriz A ses baruns e a lur fiz
Barun dist il mult me cunfort
Quant io uoz granz buntez recort
uoz granz uertuz uoz granz cunquez
Tut tens uus trois hardiz e prez
uostre prueise tut tens creist
Tut tens auiue ki k  en peist
Quant io record e io purpens
Que
Bretaigne est en uostre tens
Par uus e par uoz cumpaignuns
Dame de trente regiuns
Mult sui liez mult me glorifi E en
Deu e en uus me fi
Que uus encor plus cunquerrez E plus prendrez e plus aurez
uoz prüesces uoz bones meins
Ont dous feiz uencu les
Romeins
Saciez que mis cuers me deuine E tute rien le me destine
Que uus encor hui les uentreiz
Sis aurez dunc uencu treis feiz
uus auez uencu les
Norreis
uus auez uencu les
Daneys
uus auez uencu les
Franceis E tenez
France sur lur peis
Bien deuez ueintre les peiurs
Quant uencu auez les meillors
Tributaires uus uoelent faire E treü uoelent de nus traire E
France uoelent recuurer
Tel gent quident ici trouer
Cum il ameinent d  orient
Mais un de nus ualt de ces cent
Nes alez uus neent dutant
Kar femmes ualent altretant
Bien nus deuum en
Deu fier
Ne deuum pas desesperer
Od un petit de hardement
Que nus ueintrum legierement
Ia pur hume ne me faldrez
Ne ia pur hume ne fuirez
Bien saurai que chascun fera E bien uerrai ki mielz ferra
Par tut irrai e tut uerrai E a chascun busuin serrai
Quant la parole fud finee
Que li reis out dite e mustree A une uoiz li respundirent
Tuit ensemble cil ki l  oïrent
Que mielz uuelent iloc murir
Que del champ senz uictorie issir
Mult les oïssiez aramir
Serremenz faire e feiz pleuir
Que pur murir ne li faldrunt
Tel fin cum il fera ferunt
Lucius fud d 
Espaine nez
Des
Romeins bien enparentez
Anz aueit de bone iuuente
Meins de quarante e plus de trente
Hardiz ert e de grant curage
Fait aueit ia maint uasselage
Pur sa force e pur sa ualur L  aueit l  um fait empereür
De
Lemgres par matin turna A
Hostum dreit aler quida
Meüe esteit sa grant gent tute
Mult esteit large e grant la rute
Quant il oï e sot l  agueit
Que
Arthur ot deuant lui fait
uit que cumbatre l  estuueit U ariere returnereit
Returner ne deignot il mie
Kar ço semblereit cuardie E si enemi l  ateindreient E grant damage li fereient
Kar cumbatre ensemble e fuïr
Ne puet l  um mie bien furnir
Ses reis ses princes e ses ducs
Dunt bien i ot dous cenz u plus E cels qui erent del sené
Manda si ad a els parlé
Pere dist il gentil seignur
Bon uassal bon cunquereür
Fiz fustes as bons anceisurs
Ki cunquistrent les granz enurs
Par els est
Rome chief del mund E ert tant cum
Romein uiurunt
Cil cunquistrent le grant empire
Hunte est s  en nostre tens empire
Gentil furent e uus gentil
De uaillant pere uaillant fil
Chascun de uus ot uaillant pere E lur ualur oi en uus pere
Chascun se deit forment pener
De sun bon pere resembler
Hunte puet aueir ki desert
Que l  erité sun pere pert E ki par malueistié guerpist Ço que sis peres li cunquist
Io ne di mie ço saciez
Que io uus tienge a empeiriez
Pruz furent e uus estez pruz E io uus tieng a uaillanz tuz
Seignurs io uei e uus ueez
Io sai e uus bien le sauez
Que la ueie nus est toleite
Ki a
Hostum alot plus dreite
Aler ne passer n  i poüm
Si par bataille n  i passum
Ne sai quel robeür nouel U robeür u laruncel
Nus unt deuant close la ueie
Par unt io mener uus deueie
Il quidoent que io fuïsse E que la terre lur guerpisse
Mes io m  aloe tresturnant
Pur els faire uenir auant
Or se sunt enbatu sur nus
Prenez uoz armes armez uus S  il nus atendent sis ferrum E sil s  en fuient sis siewum
Metum frein a lur engresté
Si destruium lur poësté
Dunc saillirent as armes prendre
Ne uoldrent mie plus atendre
Lur bataille unt aparaillie
Lur cunreiz faiz lur gent rengie
Mult i ot reis e ducs paiens
Entremedlé as cristïens
Ki de
Rome lur fieus teneient E pur lur fieus
Romeins serueient
Par trenteines par quarenteines
Par seisanteines par centeines
Par legiuns e par milliers
Departirent lur cheualiers
Maint a pié e maint a cheual
Les uns el munt les uns el ual
Puis sunt tuit rengié e serré
Cuntre la gent
Arthur alé
De l  une part de la ualee
Entra la gent romeine armee
De l  altre part enmi lur uis
Orent
Bretun lu champ purpris
Dunc oïssiez grant corneïz E de greilles grant suneïz
Serreement süef passant S  entreuindrent entr  aprismant
Mult ueïssiez a l  aprismier
Saetes traire e darz lancier N  i poeit hum sun oil ourir
Ne sun uiaire descuurir
Saetes uolent cume gresle
Trestut en trubble l  air e medle
Dunc uindrent as lances briser E as escuz fraindre e percier
Les hanstes dunoent grant cruis
Bien halt en uoloent li truis
Enprés uindrent al capleïz E as granz cops des branz furbiz
Dunc i ot estur merueillus
Unques ne ui plus perillus
Ne plus medlé ne plus espés
Ki ferir uolt tost en ot mes
Fols n  esbaïs n  i ot mestier
Cuard ne s  i sot cunseillier L  un a ferir l  autre desturbe
La grant espesse e la grant turbe
Mult ueïssiez le champ fremir L  une eschiele l  autre enuaïr L  un cunrei a l  altre hurter
Les uns ferir les uns buter
Les uns uenir les uns turner
Les uns chaeir les uns ester
Hanstes brisier retrois uoler
Traire espees escuz leuer
Les forz les fiebles crauenter
Les uifs les muranz defuler
Rumpre cengles rumpre peitrals
Seles uoidier fuïr cheuals
Lungement s  entrecumbatirent E lungement s  entreferirent
Que cil de
Rome ne ruserent
Ne sur
Bretuns ne recuurerent N  iert mie legier a saueir
Ki deueit la uictorie aueir
Dessi que l  eschiele aprisma
Que
Beduer od
Key mena
Cil uirent que poi cunquereient E que
Romein bien se teneient
Par ire e par dreit maltalent
Od lur cumpaigne estreitement
Entre les
Romeins s  enbatirent
La u la greinur presse uirent
Bien fiert
Beduer bien fiert
Key
Deus quels baruns en curt a rei
Quel seneschal quel buteillier
Tant seruent bien des branz d  acier
Quels dous uassals s  alques uesquissent
Mult orent fait e plus feïssent
Mult uunt la presse derumpant E mult en uunt agrauentant
Lur grant cumpaigne uient aprés
Ki mult s  argue e fiert adés
Maint cop i ot pris e duné
Maint hume ocis e maint nafré
Beduer s  enbat en la presse
Ki ne repose ne ne cesse
De l  altre part
Key ne refine
Maint en abat maint en suuine
Si alques tost se retenissent E a lur gent se restreinsissent
Tant que
Bretun les parsiewissent E li altre cunrei uenissent
Grant pris e grant pru i eüssent E de murir guaris se fussent
Mes il furent trop talentif E de ferir auant braidif
Ne se sorent mie esparnier
La bataille uoldrent percier
En lur granz buntez se fioent E es granz genz que il menoent
Mes une eschiele unt encuntree
Que li reis de
Mede ot menee
Boccus ot nun paens esteit
Mult esteit pruz grant gent aueit
Li cunte sunt a cels medlé N  unt mie lur grant gent duté Ço fud bataille bien ferue E medlee bien maintenue
Entre paens e
Sarazins E
Estrueis e
Angeuins
Li reis
Boccus un glayue tint
Mal ait sis cors quant il i uint
Les dous cuntes ad descunfiz E
Beduer feri el piz
De la lance parmi le cors
Li fist passer le fer tut fors
Beduer chiet li cuers li part L  alme s  en uait
Iesus la guart
Key ad troué
Beduer mort
En talent ad que il l  en port
Mult l  aueit chier e mult l  amot
Od tant de gent cumë il ot
Fist ces de
Mede departir E la place lur fist guerpir
Mes al targier e a l  atendre
Qu  il fist al cors
Beduer prendre S  est li reis de
Libie apresmez
Sertor ot nun mult fud preisiez
Grant turbe aueit de gent paene
Qu  il ot de sa terre demeine
Cil unt
Key nafré mortelment E ocis unt mult de sa gent
Mult l  unt nafré mult l  unt feru
Mes il ad bien lu cors tenu
De ses humes le remanant L  aloent entur defendant
Porté l  unt a l  orin dragun
uolsissent cil de
Rome u nun
Hyrelgas fud niés
Beduer
Ki mult soleit sun uncle amer
De ses amis de ses parenz
Prist cil tant qu  il en ot treis cenz
Od healmes od halbercs od branz
Sur bons cheuals forz e curanz
Cels asembla en un cunrei
Puis lur ad dit
uenez od mei
La mort mun uncle uoil uengier
Dunc prist
Romeins a aprismier
Le rei de
Mede ad espié
Al gumfanun l  ad entercié
Sur cel cunrei ala ferant L  enseigne
Arthur suuent criant
Cum hume ki est forsenez
Ki ne puet estre amesurez
Ne crient hume ne rien qu  il troisse
Mes que sun uncle uengier puisse
Si cumpaignun od lui s  esleissent
Les escuz pris les lances beissent
Mult en ocient e enuersent
Par desus les chaeiz trauersent
En l  eschiele al rei se sunt mis
Qui
Beduer aueit ocis
Od la uertu des bons cheuals E od l  aïr des bons uassals
Destre e senestre uunt turnant E
Hyrelgas les uait menant
Des qu  al gumfanun ne cesserent U il lu rei
Boccus trouerent
Hyrelgas l  ot bien auisé
Sun cheual ad uers lui turné
Parmi la presse auant s  enpeinst
En sum lu chief
Boccus ateinst
Forz fud li bers li cops fud granz E li branz fud durs e trenchanz
Li healmes fendi e quassa
La coiffe del halberc falsa
Gesqu  as espalles le trencha
Li cuers creua l  alme en ala E
Hyrelgas le braz tendi
Lu cors retint qu  il ne chaï
Deuant sei le traist en trauers
Sur sun cheual le tint enuers
Deuant sei en trauers lu traist
Unc cil ne cria ne se braist
Li cheualiers fud aïrus E li cheuals fud uigurus
Entre sa gent se traist ariere
Que paien ne
Romein nel fiere
La presse depart e derumpt
Si cumpaignun ueie li funt
Iuste sun uncle l  ad porté
Tut l  ad par pieces decolpé
Puis ad dit a ses cumpaignuns
uenez dist il fiz a baruns
Alum ocire ces
Romeins
Ces palteniers fiz a puteins
La gent ki en
Deu n  ad creance
Ne ki en
Deu nen ad fiance
Unt amené en cest païs
Pur nus ocire e noz amis
Alum ocium les paens E ensement les cristïens
Ki as paens se sunt iusté
Pur destruire cristïenté
uenez asaier uoz uertuz
Es les uus el champ reuenuz
Dunc oïssiez noises e criz E ueïssiez grant capleïz
Healmes e branz estenceler E des aciers le fu uoler
Li bons ducs de
Peitiers
Guitart N  alot mie cume cuart
Endreit sei bien le champ maintint
Cuntre lu rei d 
Alfrike uint
Li uns l  altre forment feri
Mes li reis d 
Alfrike chaï E li cuens s  en passa auant
Alfricans e
Mors ociant
Holdin qui ert duc des
Flamens
Ki teneit
Bruge e teneit
Lens
Turna encuntre la cumpaigne
Alifatin un rei d 
Espaine
Tant se sunt entrecumbatu E tant se sunt entreferu
Que ocis fud
Alifatin E ocis fud li cuens
Holdin
Lygier ki ert cuens de
Buluine
Iusta al rei de
Babiloine
Ne sai dire ki mielz feri
Mes chascun d  els l  autre abati
Morz fud li cuens morz fu li reis
Altres cuntes i ot morz treis
Balluc e
Cursal e
Urgent
Chascun des treis meneit grant gent
Urgent esteit de
Bade sire E
Balluc cuens de
Wiltesire
Cursal de
Cestre cuens esteit A ces de
Guales marchiseit
Cist furent ocis en poi d  ure D  ambes parz se cururent surre
Les genz que cil mener deueient E ki lur gumfanuns sieweient
uindrent a l  eschiele rusant
Que
Walwein alot cunduiant E
Hoel od lui sis cumpainz
Tel dui uassal ne furent ainz
Unkes el siecle trespassé N  orent tels dous baruns esté
De bunté ne de curteisie
Ne de pris de cheualerie
Cil de
Bretaine la menur
Sieweient
Hoel lur seignur
La lur cumpaigne esteit tant fiere E hardie de tel maniere
Presse ne turbe ne dutoent
Par tut aloent tut perçoent
Cels ki ainz lur humes chaçoent E a turbes les grauentoent
Firent sempres les dos turner E maint en firent iambeter
Od les granz cops que il dunoent E od la gent que il menoent
uindrent dissi al gumfanun
Ki portot l  egle d  or en sum
La trouerent l  empereür E de sun barnage la flur
Od lui erent li gentil hume E li bon cheualier de
Rome
La ueïssiez estur mortel
Unc ne ueïstes ço quit tel
Kymar ki ert cuens de
Triguel
Ert en la cumpaigne
Hoel
Mult esteit de grant uasselage
Des
Romeins feseit grant damage
Mes un
Romein ki ert a pié
Le rua mort od sun espié
Od lui ot mort dous mil
Bretuns
Estre treis nobles cumpaignuns L  un de ces treis ot nun
Iaguz
De
Bodloan esteit uenuz
Li secunz fud
Richomarcus E li tierz fud
Boclouius N  en ot mie en l  eschiele sis
De lur ualur ne de lur pris
Si cunte fussent cil u rei A tut tens mes si cum io crei
Fust parole de lur prüesce
Mult esteient de grant aspresce
Essart feseient des
Romeins
Nuls ne ueneit entre lur meins
Ki n  eüst la uie finee
Fust od lance fust od espee
En l  eschiele a l  empereür S  embatirent deuant les lur E cil de
Rome les suppristrent
Tuz treis ensemble les ocistrent D  ire e de rage furent plein
Hoel e sun cusin
Walwein
Quant il la grant ocise uirent
Que cil de
Rome des lur firent
Pur lur enemis damagier E pur lur cumpaignuns uengier
Se sunt entr  els cume leün
Entré bestes mis a bandun
Romeins destruient e essartent
Cops e colees lur departent
Cil de
Rome fort se defendent
Maint cop receiuent maint cop rendent
Bien tienent e bien sunt tenu
Bien fierent e bien sunt feru
Bien butent e bien sunt buté
Bien hurtent e bien sunt hurté
Walwein fud de mult grant aïr
Unques ne fud las de ferir
Tut tens ert fresche sa uertu
Unques sa mein lasse ne fu
Forment alot
Romeins cerchant E forment s  alot esforçant
Qu  a l  empereür auenist E que od lui se cumbatist
Tant ad alé e tant ad fait E tant enpeint e tant retrait L  empereür ad encuntré
Chascun ad bien l  altre auisé L  emperere ad
Walwein ueü E
Walwein ad lui cuneü
De grant uertu s  entreferirent
Mult furent fort pas ne chaïrent L  emperere fud granz e forz
Iuefnes hardiz de grant esforz
Engignus e de grant prüesce
Mult ot grant ioie e grant leesce
Que a
Walwein se cumbateit
Dunt si grant renomee esteit S  il en poeit uif eschaper A
Rome s  en quidot uanter
Halcent les braz les escuz lieuent
De merueillus cops s  entregrieuent
Mult se anguissent mult se hastent
De mainte guise s  entretastent
Chascun l  autre forment requiert E chascun l  autre forment fiert
Des escuz uolent les asteles E des aciers les estenceles
Fierent desus fierent desuz
Mult par esteient andui pruz S  il eüssent le champ commun
Tost fust la fin faite de l  un
Mes cil de
Rome recourerent A l  egle d  or se rasemblerent L  empereür unt sucuru
Pur poi ne l  orent ia perdu
Les
Bretuns unt ariere mis E lu champ unt sur els purpris
Arthur uit sa gent resortir E cels de
Rome resbaldir E lu champ cuntre lui purprendre
Ne pot ne ne uolt plus atendre
Od sa cumpaigne uint criant
Que faites uus
Alez auant
ueez mei ci uostre guarant N  en laissiez un aler uiuant
Io sui
Arthur ki uus cundui
Ki pur hume de champ ne fui
Siewez mei io ferai la ueie
Guardez que nuls ne se recreie
Remenbrez uus de uos buntez
Ki tanz regnes uencu auez
Ia de cest champ uif ne fuirai U ci ueintrai u ci murrai
Dunc ueïssiez
Arthur cumbatre
Humes ocire humes abatre
Halbercs rumpre healmes quasser
Testes e braz e puinz colper
Calibuerne tint mult sanglente
Cui il ateint mort le grauente
Ne puis ses cops mettre en escrit A chascun cop un hume ocit
Cume leon ki faim destreint
Ocist quel beste qu  il ateint
Tut ensement li bons reis fait
Cheual ne hume uif ne lait
Cui il puet ferir ne plaier
Mires n  i puet auer mestier
Ia de sun cop huem ne guarra
Ia si petit nel plaiera
De la ueie
Arthur fuient tuit
Cume berbiz ki pur lu fuit
Lu rei de
Libe ad cunseü
Sertor ot nun riches huem fu
Lu chief li ad seuré del bu
Puis li ad dit
Mal aies tu
Ki ci uenis armes porter
Pur
Calibuerne ensanglanter
Cil ne dit mot ki mort se iut
Polidetes lez lui s  estut
Riches reis ert de
Bithynie
Une terre de paenie
Arthur l  ad deuant lui troué
Merueillus cop li ad duné
Des espalles lu chief li rest
Li chiefs chaï li bucs remest
As cops
Arthur e a ses diz
Unt
Bretun
Romeins enuaïz E
Romein encuntre s  anguissent
Espees traient lances fruissent
Des
Bretuns grant damage funt
Cuntre lur force a force estunt
Arthur les uit mult li en creist
De
Calibuerne granz cops meist L  emperere pas ne suiorne
La gent
Arthur ocit a urne
Ne se poënt entr  encuntrer
Ne l  uns ne puet l  autre adeser
Tant par est granz entr  els la presse E la bataille si engresse
Bien fierent cist bien fierent cil
Tost en ueïssiez murir mil
Fierement s  entrecumbateient E fierement s  entr  ocieient N  iert mie aparant ki ueintreit
Ne ki uencuz ne mort serreit
Quant
Moruid uint od sa cumpaine
Ki ert el bois en la muntaine U
Arthur recuurer deueit
Si de sa gent li meschaeit
Sis mil e sis cenz cheualiers E seisante sis od destriers
Od clers healmes od blancs halbers
Lances dreites amunt les fers
De la muntaine descendirent
Que cil de
Rome nul n  en uirent
Detriés lur uindrent sis ferirent
Lur bataille par mi fendirent
Les uns des altres departirent E tels i ot qu  il abatirent
As cheuals les uunt defulant E as espees ociant N  i porent puis
Romein ester
Ne ne porent puis recuurer A granz turbes s  en uunt fuiant
Les uns les altres abatant L  emperere fud abatuz
El cors d  une lance feruz
Ne sai dire ki l  abati
Ne ne sai dire kil feri
En la presse fud entrepris E en la presse fud ocis
Entre les morz fud mort trouez
El cors d  une lance nafrez
Cil de
Rome e cil d  orient E li altre comunement A quanqu  il poënt del champ fuient
Bretun les chacent e destruient
Tant en ocient tuit s  en lassent
Par desus les ocis trespassent
Sanc ueïssiez curre a ruissels E ocis gisir a muncels
Bels palefreiz e buens destriers
Par les champs aler estraiers
Arthur se fist ioius e lié
Que l  orguil de
Rome ot pleissié
Graces rendi al
Rei de glorie
Par qui il ot eü uictorie
Cerchier ad fait tuz les ocis
Ses humes prendre e ses amis
Les uns fist iloc enterrer
Les uns en lur terres porter
Par la cuntree as abeïes
En fist enterrer granz parties
Le cors fist de l  empereür
Prendre e guarder a grant enur A
Rome en biere l  enueia E a cels de
Rome manda
Que de
Bretaine qu  il teneit
Altre treü ne lur deueit E qui treü li requerreit
Altretel li enueereit
Key fud ki ert a mort nafrez A
Chynon sun chastel portez
Key cumpassa e fist
Chynon E de
Key ot
Kynon cest nun
Ne uesqui mie lungement
Asez murut hastiuement
Enterrez fud en un boscage
Lez
Kynon en un hermitage A
Bayues en
Normendie
Dunt il aueit la seignurie
Unt
Beduer enseueli
Defors la porte uers midi
En
Flandres fud
Holdin portez E en
Terrüene enterrez
Lygiers fud portez en
Buluine
Arthur ki remest en
Burguine
Tut l  iuern iloc suiorna
Les citez prist e apaia
En esté uolt
Mungyeu passer E a
Rome uoleit aler
Mes
Modred l  en ad returné
Deus quel hunte
Deus quel uilté
Sis niez fiz sa sorur esteit E en guarde sun regne aueit
Tut sun regne li ot liuré E en guarde tut cumandé E
Modred li uolt tut tolir E a sun ués tut retenir
De tuz les baruns prist humages E de tuz les chastels hostages
Emprés ceste grant felunie
Fist
Modred altre uilainie
Kar cuntre cristïene lei
Prist a sun lit femme lu rei
Femme sun uncle e sun seignur
Prist a guise de traïtur
Arthur oï e de ueir sot
Que
Modred fei ne li portot
Sa terre tint sa femme ot prise
Ne li sot gré de tel seruise
Sa gent tute a
Hoel parti
France e
Burguine li guerpi
Si li roua que tut guardast E que par tut pais afermast
En
Bretaine returnereit
Cels des idles od sei merreit E de
Modred se uengereit
Ki sa femme e s  onur teneit
Tut sun cunquest poi preisereit
Si
Bretaine sun fieu perdeit
Mielz uolt laissier
Rome a cunquerre
Que perdre sa demeine terre A brief terme repairereit E a
Rome ço dist irreit
Issi uint
Arthur a
Witsant
Del pariurie
Modred pleinant
Ki turné l  ot de grant cunquest
Sun nauie ot a
Witsand prest
Modred sot d 
Arthur le repaire
Ne uolt ne ne deigna pais faire
Cheldric de
Seisuine ot mandé
Un duc qui li ot amené
Oit cent nefs bien aparaillies
Tutes de cheualiers chargies E
Modred lur ot graanté E en eritage duné
Pur lur aïe e pur lur force
Del
Humbre tut des qu  en
Escoce E ço que ot en
Kent
Henguist
Quant
uortiger sa fille prist
Quant
Modred ot sa gent iustee
Grant fud e bele l  asemblee
Entre la gent ki fud paene E la gent ki fud cristïene
Ot od halbers e od destriers
Seisante mile cheualiers
Aseür quide
Arthur atendre
Les porz li quide tuz defendre
Ne li uolt pas sun dreit guerpir
Ne querre peis ne repentir E il se set tant a culpable
Que de pais querre serreit fable
Arthur fist ses nefs eschiper
Tant mena gent nes sai numbrer A
Romenel uolt ariuer E la roua ses nefs turner
Mes ainz qu  il fust a terre issuz
Fud
Modred encuntre uenuz
Od ses humes deliurement
Ki od lui sunt par serrement
Cil des nefs d  ariuer s  esforcent
Cil de la terre lur deforcent
Mult s  essaient de ambes parz
Traient saetes lancent darz
Pances e piz e testes percent E crieuent oilz s  il i adercent
Cels des nefs estuet tant entendre
As nefs cunduire a terre prendre
Ferir ne cuurir ne lur list
Par la mer mult de morz en gist
Suuent cheent suuent chancelent
Traïturs ces defors apelent
As nefs deschargier el riuage
Ot
Arthur d  umes grant damage
Mult i ot bucs colpez e chiés
La fud ocis
Walwein sis niés
Arthur ot de lui duel mult grant
Kar il n  amot nul hume tant
Auguissel fud od lui ocis
Ki d 
Escocë ert poëstis
Des altres i ot ocis maint
Que li reis mult regrette e plaint
Tant cum il furent el sablun
Ne fist
Arthur si perdre nun
Mes puis qu  il furent al terrein E par egal furent el plein N  i pot
Modred auer duree
Ne la grant gent qu  il ot menee
Modred ot humes concultis
En pais e en repos nurriz
Ne se sorent pas si cuurir
Ne si turner ne si ferir
Cume la gent
Arthur saueit
Ki en guerre nurrie esteit
Arthur e li suen i fereient E des espees les serueient A uint e a cent les ocistrent
Mult en tuerent mult en pristrent
Grant fud l  ocise e plus grant fust
Se li uespres ne lur neüst
Li iorz failli e la nuit uint
Arthur s  estut sa gent retint
La gent
Modred s  est mise en fuie
Quidez que l  uns l  autre cunduie
Nuls n  i perneit d  altre cunrei
Chascun pensot de guarir sei
Modred s  en fuï tute nuit
Querant recet u il s  apuit A
Lundres quida remaneir
Mes cil nel uoldrent receueir
Tamise e
Lundres trespassa
Iesqu  a
Wincestre ne fina
En la cité se herberia
Ses genz e ses amis manda
Des citheeins prist feelté E humages estre lur gré
Qu  a lur poeir le meintendrunt E pais e fei li porterunt
Arthur n  ot cure de suior
Ki uers
Modred ot grant haür D 
Auguissel ot grant doel eü E de
Walwein qu  il ot perdu
Grant fud li dols de sun neuou
Le cors fist mettre ne sai u
Sun maltalent turna e s  ire A
Modred sil poeit ocire A
Wincestre le uint siewant
De tutes parz gent sumunant
La cité uolt faire asiegier E sa gent entur alogier
Quant
Modred uit
Arthur e l  ost
Ki la cité enuirun clost
Semblant fist qu  il se cumbatreit E que cumbatre se uoleit
Kar se il lunges ert asis N  en turnereit qu  il ne fust pris E se il pris estre poeit
Ia d 
Arthur uif n  eschapereit
Tuz ses humes fist asembler
Prendre lur armes e armer
Par cunreiz les fist establir E a cumbatre fors issir
Des que cil furent fors issu
Tuit cil de l  ost sunt la curu
Sempres i ot maint cop duné
Maint hume ocis e maint nafré A
Modred prist a meschaeir
Ne pot sa gent fuisun aueir
Mes il pensa de guarir sei
Mesfait ot mult si crienst lu rei
Tuz ses priuez e ses nurriz E cels qu 
Arthur ot plus haïz
Asembla tut priueement
Cumbatre laissa l  autre gent
uers
Hamtune prist un sentier
Unc ne prist fin des qu  al grauier
Estiermans prist e mariniers
Par pramesses e par luiers
En mer se fist od els enpeindre
Que nel peüst
Arthur ateindre
En
Cornuaille l  unt cunduit
Arthur crient uolentiers s  en fuit
Li reis
Arthur
Wincestre asist
La gent uenqui la cité prist A
Ewein le fiz
Urien
Ki de la curt esteit mult bien
Duna
Escoce en eritage E
Ewein l  en ad fait humage
Niés
Auguissel aueit esté
Si clamot dreit en l  erité
Ne cil n  aueit ne fiz ne femme
Ki sur
Ewein preïst lu regne
Ewein fud mult de grant ualur
Mult ot grant pris e grant enur
De la medlee e de la guerre
Que
Modred mist en
Engleterre
La reïne sot e oï
Que
Modred tantes feiz fuï
Ne se poeit d 
Arthur defendre
Ne ne l  osot en champ atendre A
Euerwic iert a suior
En pensé fud e en tristur
Membra lui de la uilainie
Que pur
Modred s  esteit hunie
Lu bon rei aueit uergundé E sun neuou
Modred amé
Cuntre lei l  aueit espusee
Si en esteit mult auilee
Mielz uolsist morte estre que uiue
Mult fud triste mult fud pensiue A
Karliun s  en est fuïe
La entra en une abeïe
Nune deuint iloc uelee
En l  abbeïe fud celee
Ne fud oïe ne ueüe N  i fud trouee ne seüe
Pur la uerguine del mesfait E del pechié qu  ele aueit fait
Cornewaille ad
Modred tenue L  autre terre ad tute perdue
Par mer e par terre enuea
Paens e cristïens manda
Manda
Yreis manda
Norreis
Manda
Seissuns manda
Daneys
Manda ces que
Arthur haeient E qui sun seruise cremeient
Manda ces qui terre n  aueient
Ki pur terre seruir uoleient
Duna e pramist e preia
Cumë huem fait ki busuin a
Arthur fud dolenz e iriez
Que de
Modred ne fud uengiez
Mult li peise del traïtur
Que de sa terre ad nisun dur A
Cornuaille ad gent ia trait E se peine que plus en ait
Tenir cele e plus prendre enteise
Arthur le set forment l  en peise
Tute s  ost manda des qu  al
Humbre
Grand fut li pueples n  en sai numbre
Grant fud la gent que li reis ot
La quist
Modred u il le sot
Ocirre uoleit e destruire
Sun traïtur e sun pariuire
Modred nen ot de fuïr cure
Mielz se uolt mettre en auenture E en abandun de murir
Que tantes feiz de champ fuïr
Iuste
Camble fud la bataille
En la terre de
Cornuaille
Par grant ire fud asemblee E par grant ire fud iustee
Par grant ire fud l  oure enprise
Grant fut la gent grant fu l  ocise
Ne sai dire ki mielz le fist
Ne qui perdi ne qui cunquist
Ne qui chaï ne qui estut
Ne qui ocist ne qui murut
Grant fud de ambes parz la perte
La plaine fud des morz cuuerte E del sanc des muranz sanglente
Dunc peri la bele iuuente
Que
Arthur aueit grant nurrie E de plusurs terres cuillie E cil de la
Table
Roünde
Dunt tel los ert par tut le munde
Ocis fud
Modred en l  estur E de sa gent tut li plusur E de la gent
Arthur la flur E li plus fort e li meillur
Arthur si la geste ne ment
Fud el cors nafrez mortelment
En
Aualon se fist porter
Pur ses plaies mediciner
Encore i est
Bretun l  atendent
Si cum il dient e entendent
De la uendra encor puet uiure
Maistre
Wace ki fist cest liure
Ne uolt plus dire de sa fin
Qu  en dist li prophetes
Merlin
Merlin dist d 
Arthur si ot dreit
Que sa mort dutuse serreit
Li prophetes dist uerité
Tut tens en ad l  um puis duté E dutera ço crei tut dis
Se il est morz u il est uis
Porter se fist en
Aualun
Pur ueir puis l 
Incarnatiun
Cinc cenz e quarante dous anz
Damage fud qu  il n  ot enfanz
Al fiz
Cador a
Costentin
De
Cornuaille sun cusin
Liura sun regne si li dist
Qu  il fust reis tant qu  il reuenist
Modred aueit dous fiz bien granz
Bien orguillus e bien preisanz
Cil uirent tuz les baruns morz
uirent peri lé granz esforz
uirent d 
Arthur l  esluinement
uirent lu rei fait nouelment
Les
Saisnes ki od
Modred erent
Ki de la bataille eschaperent
Unt ensemble od els alïez
Tant les unt blandiz e preiez
Retenu les unt a soldees
Si lur unt granz terres dunees
Le mielz del païs unt saisi L  uns d  els en
Lundres s  enbati
Li altres uolt tenir
Wincestre
Issi quiderent seignur estre
Mes
Costentin les uint siewant
Ki d  els ueintre se mist en grant L  un frere en
Wincestre troua
En un mustier le decola
Deuant l  autiel saint
Amphibal
Gardez s  il fist pechié e mal
Puis ad l  autre frere siewi
Cil sot sa uenue e oï
En un mustier s  ala mucier
Mes ne li pot auer mestier
La le fist li reis decoler
Le chief li fist del buc uoler
Treis anz regna puis fud ocis Ço fud grant doel a ses amis A
Estanhenges fud portez E a grant enur enterrez
Cunan sis niés enprés regna
Orguillus fud mult se preisa
Pais ne sot faire ne garder
Ses genz laissot entremedler
Par les citez s  entremedloent E li barun se guerrioent
Entre lui meïsme e sa gent
Aueit grant discorde suuent
Sun uncle guereia e prist E les dous fiz sun uncle ocist
Pur ço qu  il esteient dreit eir
Si deüssent lu regne aueir
Quatre anz fud reis e petit plus
Enprés regna
uortyporus
En sun tens
Saidne reuelerent
La terre tute auer quiderent
As genz firent mainte moleste
Deus cunfunde tute lur geste
Bien lur estut al cumençail
Al rei firent maint grant trauail A la parfin s  esuertua
Soldeiers prist genz aüna
Ne laissa a nul d  els manage
Dunt il n  en eüst bon hostage
Puis tint pais iesqu  a sun decés
Malgo sis niés fud reis aprés
Ki ama mult cheualerie E mult l  usa tute sa uie
Les idles enuirun cunquist E les humages des reis prist
De bealté e de bones murs
Surmunta tuz ses anceisurs
Forment fud bels forment fud genz
Forment ama tuz ses parenz
Larges fud mult a desmesure
Unques d  aueir tenir n  ot cure
Malgo se tint a escharni A deshonuré a huni
Que il le ior n  ot tant duné
Dunt qui que seit li seüst gré
Une sule teche aueit male
Dunt li
Sodomite sunt pale
Ne sout l  em en lui altre uice
Ne ne feseit altre malice
Cariz fud puis reis de la terre
Mes tute la perdi par guerre
Dolenz fud e maleürus E a tute gent haïnus
En sun tens uint la grant suruerse
De paens e de gent aduerse
Que
Gurmunt amena par mer
Bien en auez oï parler
Ki firent la destructiun
Dunt
Bretaine perdi sun nun
Gurmunz fud riches e puissanz E de sun cors forment uaillanz
Hardiz fud de noble curage E mult esteit de grant parage D 
Alfrike fud fiz a un rei
Ki esteit de paeine lei
Le regne emprés sun pere eüst E reis en fust se li pleüst
Mes il ne uolt ne ne deigna A un sun frere le duna A un suen frere iuuenur
Otria sa terre e s  onur
Si dist que ia reis ne serreit
Si realme ne cunquereit
Par mer ço dist irreit conquerre
Que reis serreit en altre terre
De lui prophetiza
Merlins
Que ço serreit uns lus marrins
Mariniers quist e estiermans E nefs e barges e calans
Cent e seisante mil armez
Tuz cuneüz e tuz numez
Estre estiermans e mariniers
Estre seruanz e estre archiers
Mena
Gurmunt en sun nauire
Ne sai des barges numbre dire
Mult ot nefs e grant gent mena
Mainte grant mer auiruna
Maint idle prist maint rei uenqui
Mainte terre prist e saisi
Tant ala par mer nauiant
Reis uenquant terres cunquerant
En
Yrlande uint saluement
La terre prist deliurement D 
Yrlande se fist rei clamer
Puis uolt en
Engleterre aler
Seidnes aueit en
Engleterre
Ki as
Bretuns feseient guerre
Suuent aueient chalengié E pur cunquerre guerrié
Twancastre en
Lyndesie e
Kent
Que
Henguist ot premierement E ço que tint sis fiz
Octa
Ki uers
Escoce cunuersa
Suuent aueient tut eü
Suuent aueient tut perdu
Suuent orent duné hostages E suuent orent fait humages
Que des
Bretuns recunuistreient E pais e triewes lur tendreient
Quant il aueient tut pramis
Humages faiz hostages mis
Tant par esteit lur fei malueise
Des que il ueient lieu e aise E des que alcuns reis mureit U de sun cors afiebliseit
Sempres erent a reueler E a tolir e a rober
En
Northumberlande maneient
La repeiroent la ueneient
De
Gurmund oïrent parler
Ki tant esteit puissant e ber
As
Bretuns pais e triewes pristrent
Entretant a
Gurmund tramistrent
Mult li dunerent plus pramistrent
Puis li preierent e requistrent
Que en
Bretaine a els passast E la terre lur deliurast
uolentiers de lui la tendreient E uolentiers l  en seruireient
Treü chascun an l  en durreient E a seignur l  en cunuistreient
Paens esteit e il paen E
Bretun erent cristïen
Bien se deueient entr  aidier E cristïenté abaissier
Si cum il erent d  une lei
Si deueient auer un rei
Quant
Gurmund oï lur requeste
Od sa flote qu  il aueit preste
En
Northumberlande passa A ces de
Saisuine parla
Afermé unt lur cuuenance
Par hostages e par fiance
Gurmund del païs deliurer E as
Seidnes en fieu liurer E li
Seidne de fei porter E de treü par an duner
Dunc pristrent la terre a destruire
Deus quel dolur e quel iniuire
De bone terre e de gentil
Que turné est a tel issil
Saisne les
Alfricans cunduient
Maisuns ardent uiles destruient
Les cheualiers e les uileins
Les clers les muines les nuneins
Batent e chacent e ocient
La lei
Damnedeu cuntralient
Mult ueïssiez terre eissillier
Femmes hunir humes percier
Enfanz en berz esbüeler
Aueirs saisir preies mener
Turs abatre uiles ardeir
Li reis n  ert mie del poeir
Ne ne poeit tant gent auer
Que il osast
Gurmund ueer
Ne l  osot mie es pleins atendre
Kar pru ne se poeit defendre
Li paen uunt tut purpernant
Clerc ne prestre n  i ad guarant
Li bon esuesque e li chanoine
Li bon abé ne li bon moine N  unt pas seürté de lur uies
Celles laissent e abeies
Cors sainz e reliques en portent
Li un les altres descunfortent
En crieme e en dolur sunt tuit
Ki plus tost puet fuïr si fuit
Fuient poure fuient manant
Fuient burgeis e païsant
Fuient uilain e uauassur E des baruns tuit li plusur
Petit se fient es granz turs
Quant il espeir n  unt de sucurs
Chambres uoident guerpissent sales
Li un s  en sunt fuï en
Guales
Cil ki püent e ki nés unt
En
Bretaine la menur uunt
En
Cornuaille sunt remés
Cil ki ne porent auer nés
Gurmunt ala
Kariz querant E
Kariz ala tant fuiant
Qu  en
Cirecestre fud suppris E
Gurmund l  ad iloc asis
Ysembard uint al siege a lui
Ne pot trouer aillurs refui
Niés lu rei
Lowis esteit
Ki de
France chacié l  aueit
De
France l  aueit fors ieté E de sun fieu deserité
Ysembard a
Gurmunt parla
Sis hum deuint
Deu renea
Deu renea e sa creance
Pur uengier sei del rei de
France
Tant fud li chaitis deceüz
Tant fud desuez e mescreüz L  amur guerpi del
Criatur
Si reçut la lei paenur
Paens asistrent
Cirecestre
Tels fud dedenz n  i uolsist estre
Lur paueilluns entur tendirent
Tentes leuerent loges firent
Tute unt guastee la cuntree
La uiande prise e portee
La cité unt entur si close
Que nul de cels issir n  en ose
Perieres firent e berfreiz
Sis asaillirent plusurs feiz
Lur enginz firent as murs traire
Mes ne poeient engin faire
Que cil dedenz ne cuntrefacent
Mairiens e cleies entrelacent
Kernels refunt portes afaitent
Le ior ourent la nuit se guaitent
Bretesches e murs apareillent
Quant li un dorment li un ueilent
As defenses pieres atraient E nequedent forment s  esmaient
Kar il ne seuent ne ne ueient
Engin par quei defendu seient
Cil defors suuent les asaillent E pur els prendre se trauaillent
Mes cil se peinent del defendre
Nes pot
Gurmund par force prendre
Quant il ueit que prendre nes puet E que demurer li estuet
Entur la cité fist chastels A bretesches e a kernels L  un en liura a
Ysembard
Que deuers lui la cité guard
Altre liura a ses baruns E altre as princes des
Seissuns A sun ués fist faire une tur U il esteit tut a suiur
Iloc esteit iloc giseit
Iloc iueit iloc dormeit
La gent dedenz n  est pas malueise
Suuent quant il ueient lur aise
Funt a cels defors asaillies
En abandun mettent lur uies
Suuent i ot grant podneïz E suuent grant palateïz
Suuent en i aueit de pris
Suuent de nafrez e d  ocis
Mes cil defors ki plusur sunt
En la cité platir les funt
Iloc les chacent e enteitent
Mes des murs prendre poi espleitent
Lungement se sunt defendu E lungement se sunt tenu E plus lungement se tenissent
Que cil par force nes preïssent
Si feus la uile n  espreïst
Grant mal e grant damage fist
Cil defors par grant tricherie
Que puis ne ainz ne fud oïe
Unt la cité tute enflambee Oëz cum il l  unt alumee
Muissuns od reiz e od glu pristrent E en croisés de noiz fu mistrent
Od le fu firent enz repundre
Esprises de lin e de tundre
As piez des muissuns les pendirent
Merueilluse ueisdie firent
Al seir quant uint a l  auesprer
Laissierent les mussuns aler
Cil s  alerent la noit logier
La u il soleient nier
Es tas des blez e es muidluns E es seurundes des maisuns
Li feus nurri e eschalfa
La uile esprist e aluma
Bretun uirent la uile ardeir
Flambe uoler maisuns chaeir A cumbatre se cunreerent
Mes uencu furent kar poi erent
Li reis
Kariz se tresturna
Triés un triés altre s  en ala
En
Guales dreit sa ueie tint
Ne sai dire que puis deuint
Issi fud la cité preisie
Tute destruite e eissillie
Pur ço que par muissuns fud prise E par muissuns issi cunquise
La soleient iadis alquant E funt encor li païsant
La cité as muissuns nomer
Pur la merueille recorder
Que par ces oisels fud perdue
La cité que tant fud tenue
Gurmund destruist meinte cité E maint chastel d  antiquité
Mainte yglise mainte clergie
Maint euesquié mainte abeye
Ki ne furent puis restorees
Ne puis ne furent abitees
Encore i perent les ruines E les deserz e les guastines
Que
Gurmund fist en plusurs lieus
Pur tolir as
Bretuns lur fieus
Quant il ot guasté lu païs
Les uiles arses l  aueir pris
Lu regne ad as
Sednes duné E il lur aueit afié A duner s  il le cunquereit E il si fist bien lur fist dreit
Cil unt la terre recuillie
Ki mult l  aueient encouie
Pur un lignage dunt cil furent
Ki la terre primes reçurent
Se firent
Engleis apeler
Pur lur orine remenbrer E
Englelande unt apelee
La terre ki lur ert dunee
Tant dit
Engleterre en franceis
Cum dit
Englelande en engleis
Terre a
Engleis ço dit li nuns Ço en est l  espositiuns
Des que
Brutus de
Troie uint
Tut tens
Bretaine sun nun tint
Iesqu  al terme que io uus di
Que par
Gurmund sun nun perdi
Si ot nouels abiteürs
Nouels reis e nouels seignurs
Cil uoldrent tenir lur usage
Ne uoldrent prendre altre language
Les nuns des uiles tresturnerent
En lur language les nomerent
Engleis uoldrent rei establir
Mes ne se porent assentir
Que un rei sulement eüssent E a un rei tuit suget fussent
Ne s  acorderent mie a un
Ainz firent par cunseil commun
Plusurs reis en plusurs cuntrees
Si unt les terres deuisees
Plusurs feiz s  entreguerrierent E plusurs feiz se rapaierent
Si cum chascun plus fort esteit
Sur le plus fieble cunquereit
Issi unt lungement esté
Que il n  orent rei curuné
Ne mustier n  i ot restoré
Ne tenue cristïenté
Altel sacré ne dedié
Enfant leué ne baptizié
Cent anz e plus i ont esté
Senz lei e senz crestïenté
Parler en oï saint
Gregoire
Ki a cel tens ert apostoire
Saint
Augustin i enueia
Clers esteit bons e mult l  ama A lui se sunt acumpaignié
Quarante clerc forment preisié
En
Tanet uint premierement E de
Tanet passa en
Kent A
Kantuorbire s  aprisma E li pueples mult l  ennura
Reis
Aldebert ki
Kent teneit
Del lignage
Henguist esteit
Cil ad saint
Augustin oï
Baptisiez fu en
Deu creï
Emprés lu rei fud sa meisnie
Regeneree e baptizie
Saint
Augustin mult s  esioï
Del pueple ki s  i cunuerti
El nun de sainte
Trinité
Fist un mustier en la cité
Par la terre ala sermunant
Mustiers feisant clers ordenant
Par lieus troua genz de put aire
Ki a enuiz uoldrent bien faire
Saint
Augustin mult se pena E lungement i trauailla
Ainz qu  il les peüst aturner A
Deu seruir n  a
Deu amer
Quant lu païs ot puralé E mult en ot auironé A
Dorecestre uint errant
La lei
Damnedeu anunciant
Lez
Dorecestre ot une gent
Deuers suth est prueceinement
Saint
Augustin lur sermuna E la lei
Deu lur anuncia
Cil furent de male nature
De sun sermun ne orent cure
La u li
Sainz lur sermunot E de lur pru a els parlot A ses dras detriés li pendeient
Cues de raies qu  il aueient
Od les cues l  en enueierent E asez lunges le chacierent E il pria nostre
Seignur
Que de cele grant desenur E de cele orrible auilance
Ait en els signe e remembrance E il si orent ueirement E aurunt perpetuelment
Kar trestuit cil ki l  escharnirent E ki les cues li pendirent
Furent cué e cues orent E unkes puis perdre nes porent
Tuit cil unt puis esté cué
Ki uindrent de cel parenté
Cué furent e cué sunt
Cues orent e cues unt
Cues unt detriés en la char
En remembrance de l  eschar
Que il firent al
Deu ami
Ki des cues l  orent laidi E quant il fud d  els eschapé
En une ualee est entré
De
Dorecestre a cinc luees
uers north west entre dous ualees S  est al pié del munt arestez
Od ses cumpaignuns tut lassez
Pur reposer s  i aresturent
Chalt e sei orent e las furent
Saint
Augustin prist a penser
Cument purreit mais endurer
La hunte que l  um li feseit
Purpensot sei qu  il s  en irreit
Deu li est aparu a tant
Apertement od lui parlant
Tien dist il tun purposement
Si te cuntien seürement
Tu iés mis serfs e tu me pleis E bien me plaist ço que tu fais M  aïe auras io sui od tei Ço que tu requiers io t  otrei
Ouerte t  est del ciel l  entree E a entrer t  est graantee
Tu troueras lu ciel ouert U cil entre ki bien me sert
Saint
Augustin ot
Deu ueü E sun cunfort ot entendu
Tant l  esguarda cume il pot E ço fu tant cume
Deu plot
Al lieu uint u
Deu ot esté
En plurant ad iloc uré
Ius se mist la terre beisa E meinte feiz s  agenuilla
Puis ad un bastun fichié dreit
Iloc u
Deu ueü aueit
Une ueine d  ewe en sailli
Ki tute la place cuuri L  ewe surt e li ruissels crut
Sun canel fist aual curut N  esteit mie anceis la cuntree
Herbergie ne cultiuee
Pur ço que ewe n  i cureit
Ne que funteine n  i surdeit
Saint
Augustins
Deu mercia E ses cumpaignuns cunforta
Le lieu ad
Cernel apelé U il aueit
Deu esgardé
Cernel cest nun que io ai dit
En romanz est
Deu ueit u uit
Li clerc le poënt bien saueir
Cerno cernis ço est ueeir E
Deu ad nun en ebreu
El
De ces dous moz est fait
Cernel
Cerno e
El sunt aiusté
Li uns dit
uei l  autre dit Dé
Mais une lettre en est seuree
De la fin de
Cerno ostee
Si est par une abscisiun
Faite la compositiun L  un est ebreu l  autre latins Ço uit e uolt saint
Augustins
Quant il a
Cernel cest nun mist
Que remenbrance nus feïst
Que
Damnedeu en cel lieu fu E en cel lieu l  aueit ueü
Quant nus cest nun
Cernel oüm
Sauer e remenbrer deuum
Que
Damnedeu s  i demustra E estre e parler i deigna
Quant li
Engleis e li
Saissun
Primes li rei puis li barun
Orent tuit receü baptesme
De funz leué enoint de cresme
Saint
Augustin ioius en fu
Ki mult desira lur salu
Es terres que
Bretun teneient
Ki des
Engleis se defendeient
Troua moines troua abez
Troua set euesques sacrez E troua un arceuesquié
Dunt
Karliun aueit le sié A
Bangor ot une abeÿe
Ancïenement establie
Dionot abbes en esteit
Prés de dous mil moines aueit
Departiz en set cumpaignies
En chascune des set parties
Aueit moines prés de treis cenz
Issi erent en set cuuenz
Del labur de lur mains uiueient
De lur labur se susteneient
Saint
Augustins demander fist
Les set euesques si lur dist
Que il ert de
Rome legat E d 
Engleterre esteit primat
Si deueient beneïçun
De lui receiure par raisun E estre en sa subiectiun
Cil respundirent nu deuum
Kar nus nostre arceuesque auum
Ki ad sun sié a
Karliun
Par le cunfermement de
Rome
Ia nen iert tresturné par hume
Ensurquetut nel deuum faire
Kar
Engleis sunt nostre aduersaire
De noz terres nus unt geté E de noz fieus desherité
Nus sumes e auum esté
Cristïens de cristïens né E cil sunt de paene gent E cunuerti sunt nouelment
Desdeing nus semblë e uil chose
Ne nuls de nus loer ne l  ose
Que a celui seium suget
Ki de cels saluer s  entremet
Ki de noz fieus chacié nus unt E en noz fieus remanant sunt E tuit cil sunt nostre enemi
Par ki
Engleis sunt cunuerti E ki od els unt cumpaignie E commune e parçonerie
Saint
Augustin n  i pot plus prendre
Ne ne lur pot faire el entendre
Al rei
Aldeberd le mustra E cil forment s  en desdeigna
Aldebert esteit reis de
Kent
Elfrid manda un sun parent
Ki de
Northumberlande ert reis
Cil asemblerent les
Engleis
Lur amis e lur humes tuz
Ki plus fort erent e plus pruz
Bangor e
Dyonot l  abbé E les moines de la cité E l  autre clergié ensement
uolent destruire mortelment
Ki ne lur portent reuerence
Ne ne uuelent obedience
Faire lur ne professiun
Fors al prelat de
Karliun
Saint
Augustin unt refusé
Pur hunte d  els e pur uilté
Cheualiers e geldes manderent A
Leïrcestre s  asemblerent
Par la uoleient trespasser E par la en
Guales entrer
Brochinal la cité teneit
Quens ert e des
Bretuns esteit
Mandé ot quanque mander pot E as
Engleis cuntr  ester uolt
Mais
Engleis se tindrent forment
Descunfiz fud kar poi ot gent
De ses humes ot grant damage
Si s  en fuï en un boscage
Li bon hermite e li bon moine E li religius chanuine
Cil de
Bangor meïsmement
Erent uenu communement
Preier
Elfrid a
Leïrcestre E cels ki meistre durent estre
Que de cel pueple e del clergié Eüssent menaie e pitié
Li hume de religiun
Ki ne uoleient si bien nun
Hermite moine clerc uilain E poure gent e citheein
Ki s  aloent atapissant
De plusurs lieus uindrent auant
Plusurs nus piez plusurs en langes
Querre merci as genz estranges
Cil furent cruel e felun E orguillus come leün
De ço dunt il le desus eurent
Le noalz firent que il peurent
Deus quel dolur
Deus quel pechié N  en eurent pas greinur pitié
Que lus fameillus de berbiz
Mult en firent grant tueïz
Dous milliers e dous cent en pristrent
Sis decolerent e ocistrent N  en est moine ne clerc estuers
Martirs firent des cumfessors
Puis uoldrent a
Bangor aler
Cité destruire e gent tuer
Bretun e
Gualeis ki l  oïrent
Grant asemblee encontr  els firent
En la terre aueit treis baruns
Ki erent seignur des
Bretuns
Des altres esteient seignur
Kar plus fort erent e meillor
Bledric de
Cornuaille ert sire E si teneit
Deuenesire
Issi cum l  ewe d 
Esse curt
De la funteine u ele surt
Des qu  en la mer u el descent Ço tindrent
Bretun lungement
Mes
Adelstan quant il regna
Ultre
Tambre les esluina
Chatwan esteit reis de
Northwales E
Margadud reis de
Suthwales
Tut esteit lur iesqu  en
Sauerne
Ki lez le munt curt de
Maluerne
Mais
Aedelstan tant les destreinst
Que ultre
Waie les enpeinst
Cheualiers e geldes menerent
Cil ki des altres seignur erent
Bledric
Chatwan e
Margadud
Par grant ire e par grant uertud
Engleis e
Seisnes asaillirent E cil forment les recuillirent
Mes
Elfrid fud sempres nafrez E fuiant est del champ turnez
Mes merueilles i ot ocis
De sa gent e de ses amis
Ocis fud en cele bataille
Bledric li cuens de
Cornuaille
Dunc se sunt
Bretun asemblé A
Leïrcestre sunt alé
Cadwan ki sauant ert e pruz
Firent rei par le los de tuz
Cil ad tuz mandez e sumuns
Serianz cheualiers e baruns
Engleis ki les cuntez teneient E reis apeler se feseient
Sunt tuit a sa merci uenu E si hume sunt deuenu
Puis dist qu  il passera le
Humbre
Se gent plus fiere ne l  encumbre
Northumberlande destruira E la gent tute en chacera
Lu rei
Elfrid se il l  atent
Si par force ne se defent
Prendra en champ u ocira U uif le deseritera
Elfrid oï que il ueneit E les manaces qu  il feseit
Manda amis manda parenz
Manda ses humes e ses genz
Manda
Engleis manda
Seissuns
Ki guerre aueient as
Bretuns
Grant fud li pueples d  ambes parz
Que de hardiz que de cuarz
Li gentil hume del païs
Ki d  ambes parz orent amis
uirent le mal kin auendreit E la perte ki grant serreit
Se li dui rei se cumbateient
Ki si griefment s  entrehaeient
Tant unt d  un rei a l  altre alé
Tant unt cunseillié e parlé
Les reis firent entr  acorder E par ostages pais fermer
Des terres unt fait tel esguart
Que chascuns d  els en ait sa part E chascuns fei a l  altre port
Elfrid ait des le
Humbre en nort E
Chatwan ait del
Humbre en su
Issi unt pais entr  els tenu E entr  els ot puis tel amur
Unques n  i pot auer greinur
Lur aueirs mistrent en commun
Tut iert as dous tut ert a l  un
Greinur amur auer ne porent
Femmes pristrent e enfanz orent
Dous fiz orent a un termine
Le fiz
Elfrid ot nun
Edwine E
Chadwallein le fiz
Cadwan
Andui furent nez en un an
Pur l  amur des peres garder E pur les fiz faire entr  amer
Furent li fiz ensemble mis
Ensemble nurri e apris D  une guise furent chalcié E d  une guise apparaillié
Quant il porent bien cheualchier
Escuz porter lances baillier
Cheuals bien puindre e bien tenir
Espees traire e cops ferir
Cheualier furent fait ensemble
En
Armoriche ço me semble
La les ot fait
Chadwan mener E la lur fist armes duner
Kar si parent ki la maneient
Bretun nez de
Bretun esteient
Quant li pere furent finé E de cest siecle trespassé
Chascun des fiz tint s  erité
Dous anz unt puis amis esté E dous anz unt l  amur tenue
Que lur dui pere orent eüe
Edwine tint del
Humbre en la E
Chadwalein del
Humbre en ça
Mes
Chadwalein ot plus asez
Chastels e uiles e citez
Que li reis
Edwine n  en ot
Curuner se fist quant il uolt
Granz festes e granz curz teneit E noblement se cunteneit
Edwine li preia e quist
Qu  il otreiast e cunsentist
Que il peüst estre sacrez E beneïz e curunez
De la le
Humbre u il maneit
Cum cil de ça le
Humbre esteit
Cil dist qu  il s  en cunseillereit E a sa gent en parlereit E ço que l  um l  en loereit A brief terme li respundreit
Deiuste l  ewe de
Duglas S  entreuindrent a un trespas
Pur cele chose purueeir
Cum el peüst plus bel seeir
As dous riues de l  ewe furent E par messages parler durent
Endementiers que li message
Li plus uiel hume e li plus sage
De l  un rei a l  altre passoent
Ki les cunseilz entr  els portoent
Li reis
Chadwalein descendi
Sumeil ot grant si s  endormi
Sun chief li tint sis niés
Brienz
Ki mult ert iriez e dolenz
Que
Aedwine ço requereit
Que unques mais esté n  aueit
De curuz e de marrement
Suspira mult parfundement
Mult suspira e mult emfla
Espessement des oilz lerma
Lu chief lu rei en fud muidliez
Si que li reis est esueilliez
Sa mein ad a sun chief leuee
Sa face troua arusee
Dunc prist
Brien a regarder E
Brien escrieue a plurer
Brien dist li reis que as tu
Pur quei plures qu  as tu eü
Sire dist il iol uus dirrai
Curusciez sui e grant doel ai
Que en nostre tens e par nus
Dunt sui dolenz e curusçus
Ad ceste terre honur perdue
Grant hunte nus est auenue
Dous reis curunez uolez faire A mal chief en puissiez uus traire
De ço que uns reis sot tenir E dunt l  um deit un rei seruir
Li reis pur ço que
Briens dist L  otrei qu  il aueit fait desfist
Al rei
Edwine fierement
Manda qu  il nel fereit neient
Kar li barun le cuntralient
Cuntre raisun serreit ço dient E cuntre dreit e cuntre lei
Que ço que deit estre a un rei
Seit parti e a dous donez
Si que chascuns seit curunez
Ne uolt lu regne retaillier
Ne sa dignité abeissier
Edwine ki orguillus fu
Irïement ad respundu
Que iamés cungié n  en querra
Senz cungié se curunera E altretel franchise aura
En sun regne cum il de ça
Chadwalein dist s  il le feseit
Que la curune li toldreit
Le chief ouoc li abatreit E cil dist ço qu  il nel cremeit
Issi sunt par mal departi E chascuns ad l  autre haï
Chascuns sot a l  altre mal gré
Chascun ad l  autre desfié
Edwine fud fel e irus
Mult fu emflez e orguillus
De ço qu  il prie ore ço dit
Serra preiez iesqu  a petit
Es uus esmeüe la guerre E a eissil mise la terre
Tuit li plusur s  entreguereient
Terres saisissent uiles preient
Chadwalein grant ost asembla
Al
Humbre uint l  ewe passa
Northumberlande uolt guaster E
Edwine deseriter
Edwine fud de grant curage
Ne uolt fuïr pur nul damage
Sei e sa terre uolt defendre
Ne deigna pais ne triewes prendre
Cuntre
Cadwalein cheualcha
Sil uenqui e desbareta E
Chatwalein s  en uolt aler E en sa terre returner
Mes
Edwine deuant lui uint
Ki la ueie li clost e tint E
Chadwalein fuï aillurs
Par boscages e par tresturs
Alad uers
Escoce fuiant
Edwine emprés l  alad querant
Grant peine e grant trauail li crut
En
Irlande passer l  estut
Li reis d 
Yrlande le reçut E henura si cum il dut E
Edwine ki fu remés
Quant il ne pot ateindre as nés
Lu regne
Chadwalein saisi
Chastels destruist turs abati
Terres purprist citez guasta
Humes raïnst uiles preia
Suer
Brien li fud enditee A
uirecestre l  ad trouee A
Euerwic la fist mener E en sa chambre iluec guarder
Ne sai ki li ot amené
Pelliz un clerc d 
Espaine né
Ki mult esteit de grant clergie E mult saueit d  astronomie
Al curs des esteiles luisanz E al uol des oisels uolanz
Les auentures cunisseit
De ço dunt il s  entremeteit
Ne poeit rien
Cadwalein faire Nés asembler ne genz atraire
Que li deuins n  aparceüst E que
Edwine nel seüst
Suuent appareilla nauie E suuent ot grant compainie
Suuent se mist siglant en mer
Suuent as porz uolt ariuer
Mes
Edwine deuant ueneit
Ki la terre li defendeit
Kar li deuins tut deuinot U e quant ariuer quidot
Chadwalein ot grant marrement
Que returné fud tant suuent
De sa terre l  orent siewi
Seriant e parent e ami
Guerpies orent li plusur
Lur eritez pur sue amur A cels dist qu  en
Bretaine irreit
Al rei
Salomun parlereit
Andui erent d  un parenté E cil l  aueit suuent mandé
Ki bien esteit de grant poeir
Que noit que ior que mein que seir
Unt tant curu e tant siglé A
Gernerui sunt ariué
Un isle uers soleil culchant Ço qui que d  iloc en auant N  ad altre terrë u gent maine
Entre
Cornuaille e
Bretaine N  orent guaires en l  idle esté
Li reis chaï en enferté
Malade fud de fieure ague
Dunt cil returne ki bien sue
De ueneisun ot desirier
Nul altre char ne pot mangier
Li reis ad
Brien apelé
Preié li ad e cumandé
Que char de ueneisun li quiere
Ne li chaille de quel maniere
Ia ne uendra a guarisun
Si il n  ad char de ueneisun
Brien fud del rei anguissus
De lui guarir fud desirus
Garçons apela e uadlez
Leuriers fist mener e brachez
Quistrent ualees quistrent plaines
Quistrent faleises e muntaines
Tute la terre auirunerent
Unc cerf ne bisse ne trouerent
Ne daim ne lieure ne cheurol
Lores ot
Brien mult grant dol
Quant uit que sis uncles mureit
Pur ueneisun que il n  aueit
Ne il ne set u il la troisse
Un braün trencha de sa quisse
Larder le fist e bien rostir
Puis le fist a sun uncle offrir
Ne sai se li reis en gusta
Mes il guari e trespassa E des que il pot sus leuer
Ses nefs fist mettrë a la mer A
Kidalet ariua dreit
Ki a cel tens cité esteit
Entre
Dinan e la marine
Encore i pert bien la ruine
Li uns reis l  autre rei reçut E enura que plus n  estut
Sun herberiage e sun suior
Li fist auer a grand enur E a sa terre recuurer
Se sur
Edwine uolt aler L  auancera mult haltement
De sun auer e de sa gent
Tut l  iuern unt ensemble esté E tut l  iuern unt suiorné
Entretant unt nés purchacees Aïe quise pris mainees
En
Engleterre unt enueé
En tapinage aparaillé
Brien pur le deuin ocire
Ki tut saueit lur estre dire
Purparlé unt e cunseil pris
Que tant cum li deuins ert uifs
En
Engleterre n  enterunt
Ne el païs n  ariuerunt
Bien set dire a quel port e quant
Turnent cil qui uunt nauiant S  il en uolt prendre guarde e cure
Brien se mist en auenture A
Barbeflué en mer entra E a
Suthamtune ariua
Ses dras pur plus malueis chania E de malueis s  aparailla
Un bastun fist faire ferrin
Cume burdun a pelerin
Li fers fud bien lungs e aguz
Bien fud trenchanz e esmuluz
Brien se mist en tapinage
Cum huem de luin pelerinage
ueiant gent s  alot desguisant
Bien semblot poure peneant
Al bastun s  alot apuiant D  ures en altres clopignant
Tant quist la curt e demanda
Qu  a
Euerwic lu rei troua
Entre les poures s  enbati
Entre les poures se tapi
Entre les fardus fud fardus
Cume mendis e busuinus
Sa suer est d  une chambre issue E
Brien l  ad bien cuneüe
En ses meins un bacin teneit A la reïne ewe quereit
Brien s  enbati en sa ueie
Qu  ele le cunuisse e ueie
La suer ad le frere entercié
Mes il li ad dit e cluignié
Qu  ele ne face nul semblant
Qu  il li partienge tant ne quant
Il la baisa e ele lui
Asez plurerent ambedui
Defors la presse se sunt trait
Que hum ne femme nes agueit
Ele li ad tut l  estre dit E si li ad mustré
Pellit
Le deuin qui esteit uenuz
Par auenture ert fors issuz
Suuent ueneit suuent alot
Entre les poures trespassot
Brien parti de sa sorur
Ki de lui ert en grant freür
En la ueie al deuin s  est mis
Ki passot entre les mendis
Tant atendi e aguaita
Que li deuins lez lui passa
Del bastun de fer qu  il tint grant
Li duna tel cop en butant
Par mi le cors li enbati
Forment l  enpeinst e cil chaï
Unques ne dist oï ne nun
Briens i laissa lu bastun
Senz le bastun tut cuintement
Se traist entre la poure gent
Si qu  il ne fud aparceüz
Ne enterciez ne mescreüz
Le ior s  est alé demuçant
Entre les poures tresturnant
La nuit issi de la cité
Tut suauet e a celé
De la cuntree s  esluina
Que nuit que ior tant espleita A
Essecestre uint sur
Esse
Es uus enuirun lui grant presse
De
Bretuns de
Cornualeis
De cheualiers e de burgeis
Demandant uunt dunt uient u uait
Que uolt que quiert que dit que fait
De
Chadwalein uunt demandant U est pur quei demure tant
Die lur ueir s  il reuendra E si iamés terre tendra Oïl dist
Brien asez tost
Le uerrez uenir a tel ost
Ia
Edwine ne l  atendra
Ne el regne ne remaindra
Pur amur lu rei mainte feiz
Nus ad damagé e destreiz
Faites chastels guarnissiez turs
Kar iesqu  a poi aurez sucurs
Brien ad as
Bretuns parlé
De plusurs set la uolenté
Essecestre prist e saisi
Tenir le uolt si la guarni A sun uncle ad par brief mandé
Quei e cument il ot ouré
Tutes li manda les noueles E li reis quist nefs e naceles
Li reis
Salomuns sis cusins
Que des suens que de ses ueisins
Li liura dous mil cheualiers
Estre estiermans e mariniers A
Toteneis uindrent siglant
Liez en furent li païsant
Li reis
Edwine dolent fu
Del bon deuin qu  il ot perdu E d 
Essecestre que
Brienz
Aueit prise si ert dedenz
Peanda lu rei de
Mercie Ço ert d 
Engleterre partie
Ad enueé od grant esforz
Pur guarder la terre e les porz E pur
Essecestre aseeir S  altrement ne la puet aueir
Peanda
Essecestre asist
Entrer uolt dedenz mes nel fist
Brien fud dedenz ki la tint
Tant que li reis
Chadwalein uint A
Toteneis esteit uenuz E des nefs a terrë issuz
Des noueles ad demandees E noueles li sunt cuntees
Que
Brien sis niés est asis
Pendu serra se il est pris
Li reis de
Brien anguissus E de succurre curius
Tant cheualcha od ses uassals
Que bois que plains que munz que uals
Al siege uint cum il ainz pot
Deus quel ioie
Brienz en ot
Chadwalein ot riches meisnies E richement apareillies
Quatre cunreiz ad establiz
Puis ad cels del siege asailliz
Mult en i ot que pris que morz
Des plus riches e des plus forz
Peanda meïsmes fud pris
Ne fud nafré ne fud ocis
Bien fud tenu bien fud gardez
Ne pot mie estre deliurez
Dissi qu  il fist al rei humage E prist de lui sun eritage
De sun fieu li ad fait ligance E pur faire ferme aliance E pur faire entr  els ferme amur
Prist
Chadwalein une sorur
Que
Peanda aueit mult bele
Gente e curteise damisele
Chadwalein les
Bretuns manda
Mult les blandi e mercia
Del trauail e de la haür
Que suffert orent pur s  amur
Tut ala gastant lu païs
La u il sot ses enemis L  ewe del
Humbre trespassa
Chastels destruist uiles preia
Edwine manda tuz les reis
Ki
Seidnes furent e
Engleis
Plusurs ki reis clamé esteient
Pur realtez cuntez teneient
Edwine les out tuz od sei
Que par humages que par fei
Cuntre
Chadwalein cheualcha E
Chadwalein nel reduta
En un champ ki
Helfelde ad nun
Fud la bataille e la tençun
Entre
Chadwalein e
Edwine
Mult ot entr  els mortel haïne
Edwine fud morz e sis fiz
Ki esteit apelé
Osfriz E mort fud li reis d 
Orkenie
Ki uenuz ert en lur aïe
Des altres i ot pris asez
Plusurs ocis plusurs nafrez
Grant fud l  ocise e grant la prise
Dunt
Chadwalein fist grant iustise
Cels destruist e lur parenté
Ki cuntre lui orent esté
Femmes fist ocire e enfanz
Neïs les petiz alaitanz
Unques n  i pot ualeir eage
Ne pris ne bealté ne parage D 
Edwine fud remés uns eirs
Ki tint lu regne e les maneirs
Osriz ot nun en baptistire
Mes
Cadwalein ot sun empire
Guerre e estrif cuntre lui prist
Lui e dous ses neuuz ocist
Pur ço que part del regne aueient E eir emprés estre deueient
Ne laissa qu  il peüst trouer
Ki deüst erité clamer
Oswald aprés un gentil ber
Pur cristïene lei guarder
Uns nobles huem de franc curage
Ot lu regne par eritage
Mes
Chadwalein le guerria E uers
Escoce lu chaça
Quant il uit que tant luin fuieit E que ateindre nel poeit
Nel uolt mie plus luin chacier
Ne tuz ses humes trauaillier
Partie de sa gent liura A
Peanda si li roua
Qu 
Oswald chaçast tant e siewist
Qu  il le preïst u oceïst
Quant
Oswald sot cel apareil
Forment li plot si prist cunseil
Que pur
Peanda ne fuereit
Ainz l  atendreit s  il le sieweit
En mi un champ s  est arestez
Ki
Heuenfeld est apelez
Heuenfeld cist nuns est engleis
Celestiel champ en franceis
El champ fist une croiz leuer A sa gent la fist aürer
Sainte croiz dist il aürez
Batez cupes merci criez
De uos pechiez uus repentez E des mesfaiz pardun querez
Faites uus humblement cunfés
Que que auiengë en aprés
Plus aseür estre purrunt
Cil qui uiurunt u qui murrunt
Cil firent sun cumandement A genuilluns mult humblement Aürerent
Deu e la croiz
Od humble cuer od simple uoiz A
Damnedeu merci requistrent
Disciplines e uenies pristrent
Puis sunt apresté de cumbatre S  est qui sur els se uueille enbatre
Peanda uint kis asailli
Mes malement l  en eschaï
Kar de sa gent le mielz perdi E il meïsmes s  en fuï
Lu cuer ot gros e d  ire plein
Plaindre s  ala a
Chadwalein
Iamés ço dist ne l  amera
Ne de lui terre ne tendra
Si d 
Oswald ne li fait ueniance
Ki li ad fait si grant pesance
Quant lur plot lur otz asemblerent
En
Northumberlande passerent
Encuntre
Oswalt se cumbatirent D  ambesdous parz mult i perdirent E
Peanda
Oswalt troua
Mult le haï sil decola
Grant fud li dols e grant la perte
Humes ocis terre deserte
Femmes uedues uiles guastees
Maisuns uoides preies menees
Un des freres
Oswald
Oswi
Lu regne sun frere saisi E li barun l  unt receü
Ki lur seignur orent perdu
Cil uit la gent mult afieblie E la terre mult apourie
uit la force
Chadwalein grant
uit
Chadwalein fort e puissant
uit que tenir ne se purreit
Si
Chadwalein l  enuaïsseit
Mielz uolt laissier sa dignité E humilier de sun gré
Que uers tel hume guerre prendre
Dunt il ne se puisse defendre A
Chadwalein prist parlement
Mult li duna or e argent
En sa baillie se submist
Sis huem deuint feelté fist
Sun regne de li recunut E
Chadwalein sun fieu li crut
Issi fud la pais graantee E issi fud lunges guardee
Oswi ot parenz e neuuz
Asez preisanz e asez pruz
Ki pur aueir part de la terre
Pristrent estrif entr  els e guerre
Mes
Oswi bien se defendi
Que nuls terre ne li toli
De ça le
Humbre les chaça E cil uindrent a
Peanda
Que forz hum esteit sil requistrent
Auers e terres li pramistrent
Sis maintenist e cunseillast E
Oswi pur els guereiast
Peanda dist qu  il n  en osot
Si
Chadwalein nel graantot N  osereit guerre cumencier
Ne la pais enfraindre premier
Mes il querreit se il poeit
Que
Chadwalein l  otriereit A une
Pentecuste auint
Que
Chadwalein feste e curt tint A
Londres se fist curuner E ses baruns fist tuz mander
Oswi n  i fud mie ueüz
Ne il n  i esteit pas uenuz
Ne sai s  il ne uolt u ne pot U
Chadwalein mandé ne l  ot
Peanda en piez se dresça
Al rei
Chadwalein demanda
Que poeit estre e que deueit
Que
Oswi a curt ne ueneit
Tuit i esteient li barun E li
Engleis e li
Bretun
Oswi sul ne deignot seruir N  a sa curt ne deignot uenir
Essoine dist li reis le tient
En enferté gist si deuient
Dist
Peanda N  est mie issi
uus ne cunuissiez mie
Oswi
Il ad en
Seissuine enueié
Pur gent a cheual e a pié
Gent purchace soldeiers quiert
Des qu  il purra e lieus en iert
Guerre quide grant esmoueir
Ne puet ne ne uolt pais aueir
Mes s  il ne uos pesot io uoil
Aler abatre sun orguil
Si io uostre cungié en ai U uif u mort le uus rendrai
De la terre l  en chacerai
Dist
Chadwalein
Ion parlerai
Dunc fist
Peanda fors issir E les
Engleis tuz departir
Des
Bretuns retint les ainz nez
Les plus riches les plus senez
La requeste lur ad mustree
Que
Peanda ot demandee
Lez
Chadwalein sist
Margadud
Ki de
Suthwales sire fud
Pose a dist il que cumença E pose ço m  est uis dura L  ire mortel e la haenge
Cument qu  a la parfin en prenge
Entre nus
Bretuns e
Engleis
De nus greuer sunt tut tens freis
Ia nul ior ne nus amerunt
Ne fei ne pais ne nus tendrunt
Membre uus de lur felunies
Membre uus de lur tricheries
Membre uus de lur cruelté
Membre uus qu  il uus unt greué
Suuent auez dit e iuré
Mes uus l  auez tut trespassé
Que ia s  oster les poïez
En cest regne nes larrïez
Quant uus destruire nes osez U ne uolez u ne poëz
Laissiez l  un a l  autre hunir E sis metez al cuuenir
Peanda est des
Engleis nez
Engleis est tut sis parentez
Oswi est engleis ensement N  aiez uus ia nul marrement
Se l  uns mastins l  autre pelice L  un fel uers l  autre ust sa malice
Laissiez l  un l  autrë estrangler E l  un a l  autre defoler A la parole
Margadud
Se sunt tuit li
Bretun tenud
Dunc fud
Peanda rapelez
Tuz pleins cungiez li fud dunez D 
Oswi mal faire s  il poeit
Ia
Cadwalein n  en grucereit
Peanda est de curt turnez
Mult orguillus e surquidez E griefment
Oswi guereia E mult suuent le damaga E
Oswi li manda suuent E preia mult escordement
Que pais e triewes li tenist
Ne damage ne li feïst
Or e argent se li plaiseit E altres aueirs li durreit
Peanda dist que nel fereit
Ne iamés pais a lui n  aureit
Oswi ne fud mie malueis
Quant il uit que ne purreit peis
Ne cuncorde ne triewe prendre
Mult se pena de sei defendre L  ire munta e engroissa
La guerre crut e espeissa
Un ior se sunt entr  encuntré E par ire se sunt medlé
Oswi ot en
Deu grant fiance
Mult ot en lui ferme creance E
Peanda mult s  orguilla
Es granz meisnees se fia
Mes descunfit fud e ocis
Od lui plusurs de ses amis
Osfriz ki fud sis ainz nez fiz
En la curt
Chadwalein nurriz
Requist e ot sun eritage
Sin fist a
Chadwalein humage
Chadwalein fud bon iustisiers
Leal rei fud e dreituriers
Quarantë e oit anz tint terre
Suuent ot pais suuent ot guerre A
Lundres engrota e iut
Iloc fina iloc murut
Bretun orent grant doel de lui
Mes cuntre mort n  ad nul refui
Pur lui lungement remenbrer
Firent de quiure tresieter
Un cheualier sur un cheual
En apareillement real
Dedenz fud lu cors le rei mis
Puis fud sur une porte asis A
Lundres deuers occident
Iloc estut mult lungement
Deiuste ot faite une chapele
De saint
Martin mult riche e bele
Chadwaladres emprés regna
Fiz
Chadwalein niés
Peanda
Niés
Peanda fiz sa sorur Ço fud uns reis de grant amur
En sun tens fud falte de blé E de la falte uint chierté E de la chierté uint famine
Chier fud en burc chier fu en uile
Bien peüssiez treis iorz errer
Ne trouissiez a achater
Ne pain ne blé n  altre uitaille
Tant par ert grant partut la faille
De peissuns e de saluagines
De ueneisuns e de racines
De fuilles e d  erbes uiueient
Altre uiande nen aueient
Ouoc cele mesauenture
Reuint une altre altresi dure
Mortalité fud grant de gent
Par air corrumpu e par uent
Es meisuns es champs e es rues E as marchiez e as charues
Maniant alant parlant chaeient
Sudement senz langur mureient
Muerent pere muerent emfant
Muerent seignur muerent seriant
Muert li sires muert la muillier
Muerent uilain e cheualier N  estuet al fiz sun pere plaindre
Mult ueïssiez poi gent remeindre
Es ueies sultiues e guastes
Unques tel doel nen esgardastes
Ne poeient pas fuisuner
Tuit li uif as morz enterrer
Cil qui le mort enterrer dut
Od le mort enterrer estut
Cil ki porent fuïr fuïrent
Lur fieus e lur meisuns guerpirent
Tant pur la grant chierté de blé
Tant pur la grant mortalité
En sa meisun ad mal espeir
Ki la suen ueisin ueit ardeir
Chalewadres ki reis esteit
Ki la terre guarder deueit
En
Bretaine a
Regnes passa
Al rei
Alain ki mult l  ama
Niés
Salemun aueit esté
Ki sun pere aueit mult amé
Il le reçut mult lïement E cunrea mult richement
Engleterre fud apourie
Failliz li blez la gent perie
Le plus de la terre fud guast
Qu  il n  i aueit qui laborast
Unze anz e plus fud eissillie E de laboreurs uoidie
Tant cum des
Bretuns i aueit
Es munz e es forez maneit E li
Engleis ki remés erent E de la famine eschaperent E plusur ki aprés nasquirent
Si cum il porent mielz uesquirent
Que pur les uiles restorer
Que pur les terres laborer
Unt en
Sessuine la mandé U lur anceisur furent né
Que od femmes e od enfanz
Od meisnies e od serianz
uiengent tuit esforceement
Terres aurunt a lur talent
Terre aurunt bone a guaainier N  unt de rien fors d  umes mestier
Cil uindrent mult espessement
Od granz cumpaignes e suuent
Par les terres se herbergierent
Mult crurent e multiplierent
Ne trouerent kis desturbast
Ne ki les terres lur ueast
Espessement e suuent uindrent
Les custumes e les leis tindrent
Que lur anceisur ainz teneient
En la terre dunt il ueneient
Les nuns les lages le language
uoldrent tenir de lur lignage
Pur
Kaer firent
Cestre dire E pur
Suiz firent nomer
Sire E
Tref firent apeler
Tune
Map est gualeis engleis est
Sune
En gualeis est
Kaer cité
Map fiz
Tref uile
Suiz cunté E alquant dient que cuntree
Swiz est en gualeis apelee E ço que dit
Sire en engleis Ço puet estre
Suiz en gualeis
Entre
Gualeis uncore dure
De dreit bretanz la parleüre
Les cuntez e les barunies
Les cuntrees les seignuries
Tindrent issi e deuiserent
Cume
Bretun les cumpasserent A cel tens ert
Adelstan reis Ço fud li premiers des
Engleis
Ki ot tute
Engleterre en baille
Fors sul
Guales e
Cornuaille
Premier fud enoinz e sacrez E premierement curunez
Plusur dient qu  il fud bastard
Sis peres fud li reis
Edward
Ki pur urer a
Rome ala E a saint
Piere graanta E sur l  autel en fist present
Chascun an un denier d  argent
De chascun hume hostel tenant
Dedenz sa baillie manant
Premierement ot fait cest dun
Un sun ancestre
Yne ot nun
Li eir emprés l  unt bien tenu
Le dun al pere unt bien rendu
Kalewadres uolt reuertir E sa terre uolt maintenir
Quant il sot qu  ele esteit poplee E la mortalité passee
En sa terre uolt repairier
Sun eire fist aparaillier
Puis pria
Deu escordement
Qu  il li feïst demustrement
Se sis repaires li pleiseit
Kar sun plaisir faire uoleit
Une uoiz diuine lui dist
Laissast cel eire altre en preïst L  eire d 
Engleterre laissast A l  apostoile a
Rome alast
Ses pechiez iluec pardonez
Ireit od les beneürez
Engleis
Bretaine auer deueient
Ia
Bretun n  i recuuereient
Iesqu  al tens que la prophecie
Que
Merlin dist seit acumplie
Ne ia ço estre ne purreit
Desi la que li tens uendreit
Que les reliques de sun cors
De sepulture traites fors
Serreient de
Rome aportees E en
Bretaine presentees
Kalewadres se merueilla
En merueillant se contrubla
De cel deuin anuncement
Qu  il oï si apertement
Al rei
Alein sun bon ami
Recunta ço qu  i ot oï
Alein fist ourir les almaires E fist uenir clers bons gramaires
Les hystoires fist aporter E fist cerchier e fist pruuer
Que ço que
Kalewadres dit
De la uisiun que il uit
Se cuncordot as diz
Merlin E
Aquile le bon deuin E a ço que
Sibille escrist
Ne
Kalewadres el ne fist
Sun nauie e sa gent guerpi
Yuor apela e
Yni
Yuor fud sis fiz de s  uxor
Yni sis niez fiz sa sorur
En
Guales dist il passerez E des
Bretuns seignurs serrez
Que par defalte de seignur N  algent
Bretun a desenur
Cil firent ço qu  il cumanda E il sun eire aparailla A saint
Serge le pape ala
Quil cheri mult e honura
De ses pechiez se fist cumfés E prist sa penitence aprés N  aueit guaires a
Rome esté
Quant il chaï en enferté
Grant fud li mals murir l  estut
Unze iorz deuant mai murut
Al dis e nuesme ior d  auril
Issi del terrïen issil
Set cenz anz un meins puis que
Crist
En sainte
Marie char prist
Le cors fud mult bel cunreez E entre les cors sainz posez L  alme munta en paraïs U nus seium od lui asis
Yuor e
Yni mer passerent
Grant nauie e grant gent menerent
Les remasilles des
Bretuns
Que nus
Gualeis ore apelums
Ki sunt deuers septentrion
Orent en lur subiection
Unc puis ne furent del poeir
Qu  il peüssent
Logres aueir
Tuit sunt mué e tuit changié
Tuit sunt diuers e forslignié
De noblesce d  onur de murs E de la uie as anceisurs
Guales cest nun a
Guales uint
Del duc
Gualun ki
Guales tint U de
Galaes la reïne A ki la terre fud acline
Ci falt la geste des
Bretuns E la lignee des baruns
Ki del lignage
Bruti uindrent
Ki
Engleterre lunges tindrent
Puis que
Deus incarnatiun
Prist pur nostre redemptiun
Mil e cent cinquante e cinc anz
Fist mestre
Wace cest romanz 