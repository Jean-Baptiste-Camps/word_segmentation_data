
Dominedeu deuemps lauder et a sus sancz honor porter in su  amor cantomps del ·sanz quae por lui augrent granz aanz et or es temps et si est biens quae nos cantumps de sant
Lethgier
Primos didrai uos dels honors quae il awret ab duos seniors apres ditrai uos dels aanz que li suos corps susting si granz et
Ewruïns cil deumentiz que lui a grand torment occist
Quant infans fud donc a ciels temps al rei lo duistrent soi parent qui donc regneuet a ciel di cio fud
Lothiers fils
Baldequi
Ille amat
Deu lo couit rouat que litteras apresist
Didun l  ebisque de
Peitieus lui ·l comandat ciel reis
Lothiers
Il lo reciut tam ben en fist ab u· magistre sempre ·l mist qui ·llo doist bien de ciel saueir don
Deu seruir per bona feid
Et cum il l  aut doit de ciel art rende ·l qui lui lo comandat
Il lo reciu bien lo nonrit cio fud lonx temps ob se lo ·s ting
Deus l  exaltat cui el seruid de
Sanct
MAXENZ abbas diuint
Ne fud nuls om del son iuuent qui mieldre fust donc a ciels temps perfectus fud in caritet fid aut ·il grand et ueritet et in raizons bels oth sermons humilitet oth por trestoz
Cio sempre fud et ia si er qui fai lo bien laudaz enn er et sanz
Letgiers sempre fud bons sempre fist bien u que el pod
Dauant lo rei en fud laudez cum il l  audit fu ·li ·n amet A se ·l mandat et cio li dist a curt fust sempre lui seruist
Il l  exaltat e l  onorat sa gratia li per donat et hunc tam bien que il en fist de
Hostedun euesqu  en fist
Quandius uisquet ciel reis
Lothiers bien honorez fud sancz
Lethgiers
Il se fud morz damz i fud granz
Cio controuerent baron franc por cio que fud de bona feit de
Chielperig feïssent rei
Un compt  i oth pres ·en l  estrit ciel eps num auret
Euruï
Ne uol reciwre
Chielperin mais li seu fredre
Theoiri ne ·l condignet nuls de sos pers rei uolunt fair  estre so gred
Il lo presdrent tuit a conseil estre so gret en fisdren rei
Et
Ewruïns ott en gran dol porr o que uentre no ·ls en poth
Por ciel tel duol roua ·s clergier si s  en intrat in un monstier
Reis
Chielperics tam bien en fist de sanct
Lethgier consilier fist
Quandius al suo conseil edrat incontra
Deu ben si garda lei consentit et obseruat et son regnet ben dominat
Ia fud tels om
Deu inimix qui l  encusat ab
Chielpering L  ira fud granz cum de senior et sancz
Lethgiers oc s  ent pauor
Ia lo sot bien il le celat a nuil omne no ·l demonstrat
Quant ciel  irae tels esdeuint
Paschas furent in eps cel di
Et sancz
Lethgiers fist son mistier
Missae cantat fist ·lo mul bien pobl  e ·nlo rei communïat et sens cumgiet si s  en ralat
Reis
Chielperics cum il l  audit presdra sos meis a lui ·s tramist cio li mandat que reuenist sa gratia per tot ouist
Et sancz
Lethgiers ne ·s soth mesfait cum uit les meis a lui ralat
Il cio li dist et adunat
Tos consiliers ia non estrai meu  euesquet ne ·m lez teneir por te qui sempre ·m uols aueir
En u· monstier me laiss  intrer pos ci non posc lai uol ester
Enuiz lo fist non uoluntiers laisse ·l intrar in u· monstier
Cio fud
Lusos ut il intrat cleri 
Ewruï illo trouat
Cil
Ewruïns molt li uol mel toth per enueia non por el
Et sancz
Lethgiers fist so· mistier
Ewruï prist a castïier
Ciel  ira grand et ciel corropt cio li preia laissas lo toth
Fus ·li por
Deu ne fus por lui cio li preia paia ·s  ab lui
Et
Ewruïns fist fincta pais cio demonstrat que si paias
Quandius in ciel monstier instud cio demonstrat amix li fust
Mais en auant uos cio aureiz com ill edrat per mala feid
Rex
Chielperings il se fud mors per lo regnet lo sowrent tost
uindrent parent e lor amic li sanct
Lethgier li
Ewruï cio confortent ad ambes duos que s  ent ralgent in lor honors
Et sancz
Lethgiers den fistdra bien quae s  en ralat en s  euequiet et
Ewruïns den fisdra mel quae donc deueng anatemez
Son queu que il a coronet toth lo laisera recimer
Dominedeu il lo laissat et a dïable ·s comandat
Qui donc fud mels et a lui uint il uoluntiers semper reciut
Cum fulc en aut grand adunet lo regne prest a deuaster A foc a flamma uai ardant et a gladïes percutan
Por quant il pot tan fai de mel por
Deu ne ·l uolt ·il obseruer
Ciel ne fud nez de medre uius qui tal exercite uidist
Ad
Ostedun a cilla ciu donc sanct
Lethgier uai asalir
Ne pot intrer en la ciutet defors l  asist fist ·i gran mel
Et sancz
Lethgiers mul en fud trist por ciel tel mel quae defors uid
Sos cleries pres ·il reuestiz et ob ses croix fors s  en exit
Porr o ·n exit uol ·li preier quae tot ciel mel laisses por
Dieu
Ciel
Ewruïns qual hora ·l uid penre ·l rouat lïer lo fist
HOR
EN
AUREZ
LAS
POENAS granz quae il en fisdra li tiranz
Li perfides tam fud cruels lis ols del cap li fai creuer
Cum si l  aut fait mis ·l en reclus ne soth nuls om qu  es deuengunz A terra ioth mult fo afflicz non oct ob se cui en calsist
Super lis piez ne pod ester qui toz los at ·il condemnets
Am las lawras li fai talier hanc la lingua quae aut in quieu
Cum si l  aut toth uituperet dist
Ewruïns qui tan fud mels
Hor a perdud don
Deu parler ia non podra mais
Deu lauder
Sed il non ad lingu  a parler
Deus exaudis lis sos pensaez et si el non ad ols carnels en cor los ad etspiritels et si en corps a grand torment l  anima ·n awra consolament
Guenes oth num cui ·l comandat la ius en cartres l  en menat et en
Fescant in ciel monstier illo reclusdrent sanct
Lethgier
Dominedeus in ciel flaiel i uisitet
Lethgier son serw
La labï  a li restauret si cum des anz
Deu pres lauder et hanc en aut merci si grand parler lo fist si cum des anz
Doc pres
Lethgiers a preïier poble ben fist credre in
Dieu
Et
Ewruïs cum il l  audit credre ·nne ·l pot antro que ·l uid
Cum il lo uid fud corroptios donc oct ab lui dures raizons
Li cors exastra al tirant peis li promest ad en auant A grand furor a gran flaiel si ·l recommand  a
Laudebert
Cio li roua et noit et di mel li fesist dontre qu  el uiu
Ciel
Laudebert fura buons om et sanct
Lethgier duis a son dom
Il li uol faire mult amet bewre li roua aporter
Uarda si uid grand claritet de cel uindre fud de par
Deu
Si cum ruörs in cel es granz e si cum flamm  es clar ardanz
Cil
Laudeberz qual hora ·l uid torne s  als altres si ·llor dist
Ciest omne tel mult aima
Dieus por cui tels causa uin· de ciel
Por ciels signes que uidrent tels
Deu presdrent mult a conlauder
Tuit li omne de ciel païs trestuit apresdrent a uenir
Et sancz
Lethgiers lis predïat
Dominedeu il les lucrat
Rendet ciel fruit espiritel quae
Deus li auret per donet
Et
Ewruïns cil biens qu  el fist cil li pesat occidere ·lo commandat
Quatr  omnes i tramist armez que lui alessunt decoller
Li tres uindrent a sanct
Lethgier ius se giterent a sos piez de lor pechietz que aurent faiz il lor absols et perdonat
Lo quarz uns fel nom a
Uadart ab un inspieth lo decollat
Et cum ill aud tollut lo quieu lo corps estera sobre ·ls piez cio fud lonx dis que non cadit
Lai s  aprosmat que lui firid entro talia los pez de ius lo corps estera sempre sus
Del corps asaz l  auez audit et dels flaiels que grand· sustint L  anima reciunt
Dominedieus als altres sanz en uai en ciel
Il nos aiud ob ciel senior por cui sustinc tels passïons
FINIT
FINIT
FINIT
LUDENDO
DICIT 