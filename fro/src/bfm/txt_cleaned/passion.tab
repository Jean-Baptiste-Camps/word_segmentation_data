
Hora uos dic uera raizun de
Iesú
Christi passïun los sos affanz uol remembrar per que cest mund tot a saluad
Trenta tres anz et alques plus des que carn pres in terra fu
Per tot obred que uerus
Deus per tot sosteg que hom carnels
Peccad negun unque non fiz per eps los nostres fu aucis
La sua morz uida nos rend sa passïuns toz nos redenps
Cum aproismed sa passïuns cho fu nostra redemptïons aproismer uol a la ciutat afanz per nos susteg mult granz
Cum el perueing a
Betfage uil  es desoz mont
Oliuet auant dels sos dos enueied un asne adducere se roued
Cum cel asnez fu amenaz de lor mantelz ben l  ant parad de lor mantelz de lor uestit ben li aprestunt o ·ss  assis
Per sua grand humilitad
Iesús rex magnes sus monted si cum prophetes anz mulz dis canted aueien de
Iesu
Crist
Anz petiz dis que cho fus fait
Iesús lo
Lazer suscitat chi quatre dis en moniment iagud aueie toz pudenz
Cum co audid tota la gent que
Iesús ue lo reis podenz chi eps lo morz fai se reuiuere a grand honor encontra  xirent
Alquant dels palmes prendent rames dels oliuers alquant las branches encontr  al rei qui fez lo cel issid lo di le poples lez
Canten li gran e li petit
Fili
Dauít fili
Dauít
Palis uestit palis mantenls dauant extendent a ·ssos pez
Gran folcs aredre gran dauan gran e petit
Deu uan laudant
Ensobre tot petiz enfan osanna semper uan clamant A la ciptad cum aproismet et el la uid e ·lla  sgarded de son piu cor greu suspiret de ·ssos sanz olz fort lagrimez
Hierussalem
Hierussalem gai te dis el per tos pechet
Pensar non poz pensar no ·l uols non t  o permet tos granz orgolz
uenrant li an uenrant li di que ·tt  asaldran toi inimic il tot entorn t  arberiaran et a terra crebantaran
Los tos enfanz qui in te sunt a males penas aucidront en tos belz murs en tas maisons pedra ·ssubr  altre non laiseront
Li toi caitiu per totas genz menad en eren a tormenz quar eu te fiz nu ·m cognoguist saluar te uing nu ·m receubist
Cum cho ag dit et percoidat en templum
Deu semper intret
Los marchedant quae in ·trobed a grand destreit fors los gitez
Los sos talant ta fort monstred que grant pauors pres als
Iudeus de dobpla corda ·lz uai firend tot lor marched uai desfazend
Felo
Iudeu cum il cho uidren enz en lor cors grand an enuie per mals conselz uan demandan nostre sennior cum tradissant
Lo fel
Iudes
Escarïoth als
Iudeus uengra en rebost
Que m  en darez e ·l uos tradrai
uostres talenz ademplirai
Trenta deners dunc li en promisdrent son bon sennior que lo tradisse
Si chera merz uen si petit
Hanc non fud hom qui magis l  audis
Et a cel di que dizen
Pasches cum la cena
Iesús oc faita el sus leued del piu manier a ·ssos fedels laued lis ped
Et per lo pan et per lo uin fort saccrament lor commandez per remembrar sa passiün que faire roua a trestot
De pan et uin sanctificat tot sos fidels i sacïet mais que
Iudes
Escharïoh cui una sopa enflet lo cor
Iudas cum og manied la sopa dïable sen enz en sa gola
Semper leued del piu manier tot als
Iudeus o uai nuncer
Iesús lo bons per sa pietad tan dulcement pres a parler
Sobre son peiz fez condurmir sant
Iohan lo son cher amic A cel sopar un sermon fiz chi cel non sab tal non audid
Contra ·ls afanz que an a padir toz sos fidels ben en garnid
Alo sanc
Pedre perchoindad que cela noit lui neiara
Pedres forment s  en adunad per epsa mort no ·l gurpira
Christus
Iesús den s  en leued
Gehsemani uil  es n  anez
Toz sos fidels seder rouet euan orar sols en anez
Granz fu li dols fort marrimenz si condormirent tuit ades
Iesús cum ueg los esueled trestoz orar bein los manded E dunc orar cum el anned si fort sudor dunques suded que cum lo sags a terra current de sa sudor las sanctas gutes
Al ·sos fidels cum repadred tam benlement los conforted
Li fel
Iudes ia s  aproismed ab gran compannie dels
Iudeus
Iesús cum uidra los
Iudeus zo lor demandez
Que querent
Il li respondent tuit adun
Iesúm querem
Nazarenum
Eu soi aquel zo dis
Iesús
Tuit li felun cadegrent ius
Terce uez lor o demanded a totas treis chedent enuers
Mais li felun tuit trassudad uers nostre don son aproismad
Iudas li fel ensenna fei
Celui prendet cui bassaerei
Iudas cum ueggra a
Iesúm semper li tend lo son menton
Iesús li bons no ·l refuded al tradetur baisair doned
Amicx zo dis
Iesús lo bons per que  m trades in to baisol
Melz ti fura non fusses naz que me tradas per cobetad
Armand esterent euirum de totas part presdrent
Iesúm
No ·s defended ne no ·ssusted a la mort uai cum uns anels
Sanct
Pedre sols ueniar lo uol estrais lo fer que al laz og si consegued u seru fellon la destre aurelia li excos
Iesús li bons ben red per mal l  aurelia ad seru semper saned Lïadens mans cume ladron si l  ent menem a passïun
Donc lo en gurpissen sei fedel cum el des anz diz lor aueit sanz
Pedre sols segwen lo uai quae sua fin ueder uoldrat
Anna nomnauent le
Iudeu a cui
Iesús furet menez
Donc s  adunouent li felon ueder annouent pres
Iesúm
De quant il querent le forsfait cum il
Iesúm oicisesant non fud trouez ne enuenguz quar el forsfait non feist nëul
Dauant l  ested le pontifex si coniuret per ipsum
Deu que ·llor dissest per pura fied si uers
Iesús fils
Deu est il
Tu eps l  as deit respon
Iesús
Tuit li fellon crident adun
Maior forsfait que i querem
Per lui medeps audit l  auem
Lo ·sos sans ols duncques cubrirent a coleiar fellon lo prisdrent ensobre tot si l  escarnissent
Di nos prophete chi t  o fisdret
Fors en las estras estet
Petre al fog l  useire l  aeswardeuet
De sa raison si l  esfreded que lo
Deu fil li fai neier
Anz quae la noit lo ialz cantes terce uez
Petre lo neiez
Iesús li bons lo reswardet lui recognostre ·l semper fiz
Petrus d  alo fors s  en aled amarament mult se ploret per cio laissed
Deus se neier que de nos aiet pïeted
Cum le matins fud esclairez dauant
Pilat l  en ant menet fortment lo uant il acusand la soa mort mult demandant
Pilaz
Erod l  en enuiet cui des abanz uoliet mel de
Iesú
Christi passïon am se paierent a ciel iorn
Lo fel
Herodes cum lo uid mult lez semper en esdeuint
De lui long temps mult a audit semper pensed uertuz feisis
De multes uises l  apeled
Iesús li bons mot no ·l soned
Iudeu l  acusent el se tais ad un respondre non denat
Dunc lo despeis e l  escarnit li fel
Herodes en cel di blanc uestiment si l  a uestit fellon
Pilad lo retramist
Pilaz que anz l  en uol laiser no ·l consentunt fellun
Iudeu
uida perdonent al ladrun
Aucid aucid crident
Iesúm
Barrabánt perdonent la uide
Iesúm in alta cruz claufisdrent
Crucifige crucifige crident
Pilat trestuit ensems
Cum aucidrai eu uostre rei zo dis
Pilaz forsfaiz non es rumpre ·l farai et flagellar poisses laisarai l  en annar
Ensems crident tuit li fellunt entro en cel en uan las uoz
Si tu laises uiure
Iesúm non es amics l  emperador
Pilaz sas mans dunques laued que de sa mort posche ·s neger
Ensems crident tuit li
Iudeu
Sobre nos sia toz li pechez
Pilaz cum audid tals raisons ia lor gurpis nostre sennior donc lo recebent li fellun fors l  en conducent en la cort
De purpure donc lo uestirent et en sa man un raus li misdrent corona prendent de las espines et en son cab fellun l  asisdrent
De dauant lui tuit a genolz si s  excrebantent li fellon dunc lo saludent cum senior et ad escarn emperador
Et cum asez l  ont escarnid dunc li uestent son uestiment et el medeps si pres sa cruz auan toz uai a pasïun
Femnes lui uan detras seguan ploran lo uan et gaimentan
Iesús li pius redre garder ab les femnes pres a parler
Audez fillies
Ierusalém per me non uos est obs plorer mais per uos et per uostres filz plorez assaz qu  i obs uos es
Cum el perueng a
Golgota dauan la porta de la ciptat dunc lor gurpit soe chamisae chi sens custurae fo faitice
Il no l  auseren deramar mais chi l  aura sort an gitad non fut partiz sos uestimenz zo fu granz signa tot per uer
En huna fet huna uertet tuit soi fidel deuent ester lo sos regnaz non es deuis en caritad toz es uniz E dels feluns qu  eu uos dis anz lai dei uenir o eu laisai quar il lo fel mesclen ab uin nostrae senior lo tenden il
Cum l  an leuad sus en la cruz dos a sos laz penden lasruns entre cels dos pendent
Iesúm
Il per escarn o fan trestot
Cum il l  an mes sus en la cruz gran fan escarn gran cridaizun ensobre toz uns dels ladruns el escarnie rei
Iesúm
Respondet l  altre
Mal i diz
El mor a tort ren non forsfist mais nos a dreit per colpas granz esmes oidi en cest ahanz
Enuers
Iesúm sos olz torned si pïament lui appelled
De me ·t membres per ta mercet cu tu uendras
Crist en ton ren
Respon li bons qui non mentid chi en epsa mort semper fu pius
Eu t  o promet oi en cest di ab me uenras in paradis O
Deus uers rex
Iesu
Crist ci tal don fais per ta mercit chi per huna confessïon uide perdones al ladrun nos te laudam et noit e di de nos aies uera mercit tu nos perdone celz pecaz qu  e nos uetdest tua pietad
Iusque nona des lo meidi trestot cest mund granz noiz cubrid fui lo solelz et fui la luna post que
Deu ·ffilz suspensus fure
Ad epsa nona cum peruing dunc escrided
Iesús granz criz
Hebraice fortment lo dis
Helí
Helí per que ·m gulpist
Uns dels felluns chi  sta iki sus en la cruz li ten l  azit
Iesús fortmen dunc recridet le spiritus de lui anet
Cum de
Iesu l  anma  n anet tan durament terra crollet roches fendient chedent munt sepulcra sanz obrirent mult
Et mult corps sanz en sun exut et inter omnes sunt uedud qui in templum
Dei cortine pend iusche la terra per mei fend
De laz la croz estet
Mariae de cui
Iesús uera carn prisdret cum cela carn uidra murir qual agre dol no ·l sab om uius
Ela molt ben sab remembrar de soa carn cum
Deus fu naz
Ia ·l uedes ela si morir el resurdra cho sab per uer
Mais nem perro granz fu li dols chi trauerset per lo son cor nulz om mortalz no ·l pod penser sanz
Symëonz lo ·i percogded
Ioseps
Pilat mult a preiat lo corps
Iesú qu  el li dones a grand honor el l  en portet en sos chamsils l  enuolopet
Nicodemus de ·ll  altra part mult unguement hi aportat enter mirra et aloén quasi cent liuras a doned A grand honor de ces pimenc l  aromatizen cuschement
Dunc lo pausen el monument o corps non iag anc a cel temps
La soa madre uirgo fu et sen peched si portet lui
Sos munument fure toz nous anz lui no ·i iag unque nulz om
Non fud assaz anc als felluns dauant
Pilat trestuit en uont
Nos te praeiam per ta mercet gardes i met non sia emblez
Quar el zo dis que resurdra et al terz di uius pareistra emblar l  auran li soi fidel a toz diran que reuisquet
Granz en auem agud errors or en aurem pece maiors
Armaz uassalz dunc lor liuret lo monument lor comandet
Christus
Iesús qui
Deus es uers qui semper fu et semper er ia fos la charns de lui aucise regnet pero cum anz se fisdret
Qua e ·l  enfern dunc asalit fort
Satanán alo uenquit per soa mort si l  a uencut que contra omne non a uertud
Etqui era li om primers e ·l soi enffant per son pechet e li petitet e li gran etqui esteuent per mulz anz
Quar anc non fo nul om carnals en cel enfern non fos anaz usque uengues qui sens pechet per toz solses comuna lei
Argent ne aur non i donat mas que son sang et soa carn d  eg cel enfern toz los liuret en paradis los arberget
Et al terz di lo mattin clar cum li soleilz fo esclairaz tres femnes uan al monument molt cars portauent unguemenz L  angeles
Deu de cel dessend si s  aproismet al monument tal a regard cum focs ardenz et cum la neus blanc uestimenz
En pas que ·l uidren li custod si s  espauriren de pauor que quaisses morz a terra uengren de gran pauor que sobl  elz uengre
Sus en la peddre l  angel sist si parlet a las femnes dis
No  s neient ci per que crement que
Iesúm
Crist ben requeret
Anaz en es et non es ci tot a complit quun que uos dis
uenez ueder lo loc uoiant o li sos corps iac des abanz A sos fidels tot annuncaz mas uos
Petdrun no ·i oblidez en
Galilea auant en uai allo ·l uetran o dit lor ad
Elles d  equi cum sunt tornades
Iesús las a senpr  encontradas dunc reconnossent lo senior si l  adorent cum redemptor
Lo nostrae seindrae en eps cel di ueduz furae ueiades cinc
Primera ·l uit sancta
Mariae de cui sep ·dïables forsmisdret
Empres lo uidren celles duaes del munument cum se retornent
Petdres lo uit en eps cel di ab lui parlet si ·l coniaudit
Enuers lo uesprae enuers lo ser dunc lo reuidren doi fidel castel
Emaus ab elz entret ab elz ensemble si sopet
Ia s  adunent li soi fidel ia dicen tuit que uïus eret cum il menauen tal raizon
Iesús estet en me ·ttrestoz
Pax uobis sit dis a trestoz eu soi
Iesús qui passus soi uedez mas mans uedez mos peds uedez mo laz qu  i fui plages
Fortment sun il espauentat il li non credent que aia carn zo pensent il que enter elz le spiritus aparegues
Mel e peison equi manget en ueritad los confirmet sa passïon peisons tostaz e lo mels signa deïtat
Alques uos ai deit de raizon que
Iesús fez pos passïon tot no ·l uos posc eu ben comptar no ·l pod nul om de madre naz A sos fidels quaranta dis per mulz semblanz se monstret uiu emsembl  ab elz bec e manied de regnum
Deu semper parlet E per es mund roa ·ls allar toz babtizar in trinitad qui lui credan cil erent salu qui no ·l cretran seran damnat
Signes faran li soi fidel quals el abanz faire soleit
Lingues noues il parlaran et dïables encalceran
Si alcuns d  els beuen ueren non aura mal zo sab per uer sobrae malabdes mans metran et sanitad a toz rendran
Sus en u mont donches montat que
Holiuet numnat uos ai
Leuet sa man si ·ls benedis uengre la nuuols si ·l collit E lor uedent montet en cel a ·ddextris
Deu
Iesú ·se ·sset etqui uenra toz iudicar a toz rendra e ben e mal
Li soi fidel en son tornet al dezen iorn ia cum perueng
Spiritus
Sanctus sobr  elz ched si ·ls enflamet cum fugs ardenz
Il des abanz sunt aserad de
Crist non sabent mot parlar en pas che ueng uertuz de cel il non dobten negun
Iudeu
Per toz lengatges uan parlan las uirtuz
Crist uan annuncian no lor pod om uius contrastar signes fazen per podestad
Espandut sunt per tot ces mund regnum
Dei nuncent per tot per tot conuertent popl  et gent
Christus
Iesús per tot ab elz
Lo
Satanás dol en a grand als
Deu fidels fai durs afanz
Alcanz en cruz fai los leuar alquanz d  espades degollar e ·llos alquanz fai escorcer alquanz en fog uius trebucher et en gradilie ·ls fai toster alquanz a ·ppetdres lapider
Lui que aiude
Nu ·ls uencera cum peis lor fai il creisent mais
Lo cap a
Crist esuegurad per tot es mund es adhoraz
Nos cestes pugnes non auem contra nos eps pugnar deuem fraindre deuem noz uoluntez que part aiam ab
Deu fidels
Quar fini munz non es mult lon et regnum
Deu fortment es prob dontre nos lez facam lo ben gurpissem mund et som pechet
Christus
Iesús qui mans ensus mercet aias de pechedors en tals raizons si a ·mmespraes per ta pitad lo ·m perdones
Te posche retdrae graciae dauant to paire gloriae
Sanz
Spiritum posche laudar et nunc per tot in secula
AMEN 