form Pour la curatiue on faisoit des saignées et euacuations  des electuaires et syrops cordials . 
Et les apostemes exterieurs estoient meuris auec des figues et oignons cuits  pilez et meslez auec du leuain et du beurre  puis estoient ouuerts  et traitez de la cure des ulceres . 
Les carboncles estoient uentousez  scarifiez  et cauterisez . 
Et moy pour euiter infamie  n  osay point m  absenter  mais auec continuelle peur me preseruay tant que ie pûs  moyennant les susdits remedes . 
Ce neantmoins uers la fin de la mortalité  ie tombay en fiéure continuë  auec un aposteme à l  haine  et maladiay prés de six semaines  et fus en si grand danger que tous mes compagnons croyoient que ie mourusse  mais l  aposteme estant meury  et traité comme i  ay dit  i  en eschappay au uouloir de Dieu . 
En apres  l  an soixante  et le huictiesme du Pontificat du Pape Innocent sixiesme  en retrogradant d  Allemagne  et des parties septentrionales  la mortalité reuint à nous . 
Et commença uers la feste de Saint - Michel  auec bosses  fiéures  carboncles  et anthrax  en s  augmentant petit à petit  et quelquefois se remettant  iusques au milieu de l  an soixante et uniesme . 
Puis elle dura si furieuse  iusques aux trois mois ensuiuans  qu  elle ne laissa en plusieurs lieux la moitié des gens . 
Elle differoit de la precedente  de ce qu  en la premiere moururent plus de la populace  et en ceste cy plus des riches  et nobles  et infinis enfans  et peu de femmes . 
Durant icelle ie colligeay et composay un tel electuaire theriacal  des propos de maistre Arnaud de uilleneufue  et des maistres  tant de Montpellier que de Paris  PR . 
graine de geneure  deux drachmes et demie  girofles  macis  noix muscade  gingembre  Zedoarie  de chacun deux drachmes  des deux aristolochies  racine de gentiane  tormentille  racine de l  herbe tunix  dictame  racine d  enule campane  de chacun une drachme et demie  saulge  ru  balsamite  mente  polemonie ( qui est poulliot ceruin  selon maistre Arnaud  ou chelidoine  selon maistre Mundin )  de chacun une drachme  bayes de laurier  doronic  safran  semence d  ozeille  semence de citron  basilic  mastic  encens  bol armenien  terre seellée  spode  os du cœur de cerf  ratisseure d  yuoire  perles  fragments de saphir et d  esmeraude  corail rouge  bois d  aloës  sandal rouge  et muscatelin  de chacun demy drachme  conserue de rose  conserue de buglosse  conserue de nenuphar  theriaque esprouuée  de chacun une once  pain de succre  liures . 
Soit fait electuaire auec eau de scabieuse  et eau rose un peu camphrée . 
I  en prenois comme de la theriaque  et ie fus preserué  Dieu aidant  duquel le nom soit bénit aux siecles des siecles . 
Amen . 
