form Nous auons manifestement ueu les apostemes internes estre dangereux en la grande mortalité  et telle qu  on n  a ouy parler de semblable  laquelle apparut en Auignon  l  an de nostre Seigneur 1348  en la sixiesme année du Pontificat de Clement uI  au seruice duquel i  estois pour lors  de sa grace  et moi indigne . 
Et ne uous déplaise si ie la racompte pour sa merueille  et pour y pouruoir si elle aduenoit derechef . 
La dite mortalité commença à nous au mois de Ianuier  et dura l  espace de sept mois . 
Elle fust de deux sortes  la premiere dura deux mois  auec fiéure continue  et crachement de sang  et on en mouroit dans trois iours . 
La seconde fust  tout le reste du temps  aussi auec fiéure continue  et apostemes et carboncles és parties externes  principalement aux aisselles  et aines  et on en mouroit dans cinq iours . 
Et fut de si grande contagion ( specialement celle qui estoit auec crachement de sang ) que non seulement en séiournant  ains aussi en regardant  l  un la prenoit de l  autre  entant que les gens mouroient sans seruiteurs et estoyent enseuelis sans Prestres . 
Le pere ne uisitoit pas son fils  ne le fils son pere  La charité estoit morte  et l  esperance abbatuë . 
Ie la nomme grande  parce qu  elle occupa tout le monde  ou peu s  en fallut . 
Car elle commença en Orient  et ainsi iettant ses flesches contre le monde  passa par nostre region uers l  occident . 
Et fust si grande  qu  à peine elle laissa la quatriesme partie des gens . 
Et ie dis qu  elle fust telle qu  on n  a iamais ouy parler de semblable  car nous lisons de celle de la cité de Cranon  et de la Palestine  et des autres au liure des Epidemies  qui furent du temps d  Hippocras  et de celle qui aduint aux suiets des Romains  du temps de Galen  au liure de Euchymia  et de celle de la Cité de Rome au temps de Gregoire  et nulle ne fut tant grande que cette - cy . 
Car celles - là n  occuperent qu  une region  cette - cy tout le monde  celles - là estoient remediables en aucune maniere  cette - cy en nul . 
Parquoy elle fut inutile  et honteuse pour les Medecins  d  autant qu  ils n  osoient uisiter les malades  de peur d  estre infectes  et quand ils les uisitoyent  n  y faisoyent guieres  et ne gaignoient rien  car tous les malades mouroient  excepté quelque peu sur la fin  qui en eschaperent auec des bubons meurs . 
Plusieurs douterent de la cause de cette grande mortalité . 
En quelques parts  on creust que les Iuifs auoient empoisonné le monde  et ainsi on les tuoit . 
En quelques autres  que c  estoit les pauures mutilez  et on les chassoit . 
Ez autres  que c  estoyent les nobles  et ainsi ils craignoient d  aller par le monde . 
