form Ici coumence la uie de seint Gile Nus crestiens n  est en terre qi nostre Signor uoeille seruir ne amer qi uolentiers n  entendie et oïe ceus qi racontent et dient les oeures des seinz homes et les uies q  il menerent por nostre Signor auoir et por aqerre uie parmenable . 
A ceus qi uolentiers entendent et qi cuers ont de retenir  ce est qi en nostre Signor croient  uoel ie raconter la uie d  un seint home qi seinz Gilles a non qe meintes genz reqierent de pluiseurs contrees lonteines  la ou son cors gist en Prouence por auoir de lor pechiés remission . 
Seinz Gilles fu nez d  Atheines la cité de la contree de Grece . 
Ses peres ot non Theodorus et sa mere Pelagie et andui furent nez de roial lignie . 
Et encore fussent il de haut parage  il crurent en nostre Signor et seruirent et amerent . 
Il n  auoit plus d  enfanz qe celui seul dont ie uos ai conmencié  si le mistrent a escole et li enfes fu de si grant science et del maniere q  il sormonta toz ses mestres par clergie et si ne li failli mie grace qe nostre Sires ne l  aornast de totes bones meurs ensamble o sa grant science . 
Defors aparoient ses bones oeures par ce q  il les fesoit  dedenz lui estoit la charité qi de bien fere le somonoit . 
Un ior auint qe li bons enfes aloit a l  eglisse  si troua un malade enmi la cité gisant en une place  si reqeroit les aumosnes a ceus qi par iluec trespassoient . 
Qant li seinz enfes oï la uoiz del malade  il en ot pitié et misericorde  si trest sa cote q  il auoit uestue  si li dona  car il n  auoit autre chose q  il doner li peüst . 
Tantost com li malades l  ot receüe  il la uesti  si en fu durement liez et ioieus  car il fu meintenant sanez de sa maladie . 
Li enfes repeira en son ostel et l  en li demanda qe sa cote estoit deuenue . 
Il respondi qe uns qi  il mie ne conoissoit li auoit tolue . 
Ses peres et sa mere qi molt l  amoient tendrement  car il n  auoient plus d  enfanz  li pardonerent cest meffet legierement . 
Aprés ce ne demora mie molt lonc tens qe son pere et sa mere morurent et deuant ce q  il morussent  sot il l  eure q  il deuoient morir par le seint Esperit qi li anonça . 
Et il qe fist  Il prist tot son patremoine qi granz li estoit remés  si en fist nostre Signor oir  si le departi por l  amor nostre Signor Iesu Crist et dona tout as poures besoigneus . 
Et ce estoit une merueille q  il enrichissoit en apoureant  uoire par ce q  il donoit les choses temporeus por les parmenables aqerre . 
Aprés ce auint un ior q  il repera de l  eglisse  si encontra un home de chetiue samblance  car uns serpenz l  auoit point et enuenimé si q  il en estoit enflés outre mesure . 
Qant li seinz hom le uit  il fist a nostre Signour s  orison por celui et lors li fu santé rendue . 
Et dont li comanda seinz Gilles  li beneoiz iouenceaus  q  il en rendist graces a nostre Signor Deu par cui pitié et par cui misericorde il estoit curez et gueriz . 
Par un diemence aprés ce auint qe uns deruez estoit en l  eglisse qi li deables estoit entrez el corz qi le demenoit si cruelment q  il le faisoit crier a si hautes uoiz qe tuit cil de l  eglisse en estoient troblez  mes seinz Gilles qi la estoit se coucha a terre por fere s  orisson si com il auoit a costume . 
Et qant il fu releuez  il uint deuant celui  si comanda al maligne esperit qu  il issist de son cors deuant toz ceus qi la estoient . 
Li deables n  osa trespasser le conmandement del seint home  einz deguerpi celui q  il mout oriblement auoit enuaï  si s  en parti tout criant et muiant et cil remest gueriz de sa male auenture . 
Tres cel ior en auant ne pot la uertuz del seint home estre celee  einz uenoient a lui tuit cil qui enfermetez auoient et li reqeroient consel et aïde et il lor aidoit a toz de lor granz enfermetez et secoroit par la grant uertu qe Dex li auoit donee . 
Puis qe la loenge de ses granz fez fu seüe et esparse par totes les ﻿parties de Grece  il cremi qe sa merite ne fust amenuisie en aucune maniere par la loenge c  on li fesoit  si se porpensa q  il deguerpiroit sa terre et sa contree et trespasseroit la mer en aucune region et menroit uie solitaire . 
Et por seruir nostre Signor plus franchement  dont s  en ala au riuage de la mer  si fist ses orissons a nostre Signor q  il li aidast a aemplir son proposement . 
Il n  ot mie longement la esté  qant il uit une nef loing en la mer cui si grant tempeste auoit acuellie qe dedenz n  auoit si sage marinier qi conseil seüst de sa uie  einz estoient tuit desesperez ne autre chose n  atendoient qe mort procheine . 
Qant li seinz hom les uit en tel dolor et en tele angoisse  il fist a nostre Signor s  orisson por eus q  il les deliurast de cele doleur ou il estoient ﻿par sa grant misericorde . 
Lors fu apesie la tempeste et cil uindrent a port qi grant ioie demenoient  por ce q  il estoient de la grant male auenture eschapé et deliuré . 
Qant il uirent le seint home qi encore estoit en orissons seur le riuage  il se penserent qe par ses proieres estoient il eschapez des granz periuz ou il furent . 
Qant il li orent demandé qi il estoit et por quele ochoison il estoit uenuz au port de la mer  li seinz hom lor respondi q  il estoit crestiens et q  il uoloit aler a Rome  se Dex l  en uoloit doner uertu et pooir . 
Lors se lessierent tuit li marinier cheoir a ses piez et si distrent  Nos rendons graces a nostre Signor q  il nos deigne doner tel compaignie qi nos a deliurez del grant peril ou nos estions et qi nous deffendra des granz tempestes de la mer qe nos deuons trespasser . 
Et bien sachiez qe nos somes deuers Rome et se uos i uolez uenir  nos uos passerons uolentiers ensamble o nous sanz nul loier qe nos en demandomes et ensamble tot ce uos donrons nos a oés uostre cors et amenisterrons tot ce dont uos aurez besoing . 
Qant li seinz hom oï ce  si fu molt liez et beneï nostre Signor et rendi graces et a lui comanda son cors et ses compaignons . 
Et lors entra liez et heitiez en la nef  si tendirent lor uoiles et li uenz i feri bons et droituriers qi tost les ot partiz de la terre et mis a la uoie . 
Einsint corurent . 
. 
iorz et . 
. 
nuiz a bon uent et a pluiseurs uoiles tendues  tant q  il arriuerent a une isle . 
La issirent li notonier por prendre eue douce et autres choses qi bones lor fussent  s  il les i trouassent . 
Et qant il furent seur la terre  il uirent pas d  ome el sablon aparoir seur le riuage . 
Dont siuirent il tant cele trace des pas q  il uindrent a une celle qi dedenz un espés buisson estoit fete et qant il l  aproismierent de pres  il uirent un home qi lisoit un liure . 
Meintenant sot bien seinz Gilles q  il estoit serz nostre Signor  si li demanda combien il auoit iluec esté et quel uie il menoit . 
Cil respondi q  il i auoit . 
. 
anz fete sa peneance et uescu d  eue et d  erbes et de racines et nient d  autres choses . 
Qant li seinz hom l  oï  il couoita a mener tel uie et puis si fist s  orisson a nostre Signor et aprés l  acola et l  embraça . 
Einsi proia li uns l  autre q  il proiast por lui . 
Einsi furent . 
. 
iorz la et puis si pristrent congié au seint home qi la manoit  si s  en partirent . 
Qant il furent rentré en lor nef  il lessierent corre lor uoiles tendues au uent et alerent tant q  il uindrent au tierz ior a la cité de Marselle . 
Adonc estoit euesqes d  Arle Cesaires qi mout estoit preudom et menoit seinte uie . 
Et qant seinz Gilles oï le renon de lui  il se hasta molt d  aler a Arle por parler au seintisme home et por estre doctrinez de sa seintisme parole . 
Et tantost com il uint en la cité  une ueue dame qi mout estoit riche  Teocrite estoit apelee par non  le reçut en sa meson et herberia mout liement . 
Dementieres qe l  en aparelloit le mengier  si oï li seinz hom le pleint d  un malade en un angle de la meson  si demanda qe ce estoit . 
Teocrite li respondi  Sire  ce est ma fille qi . 
. 
anz a menees les fieures  si en ai meintes richesces as mires departies et donees qi riens ne m  ont ualu ne rien ne li aidierent . 
Et se se tu sauoies aucune chose dont tu li peüsses aidier  ie uoudroie qe tu la secoreüsses por auoir plus grant don qe tuit li autre . 
Seinz Gilles li respondi q  il ne sauoit noient de tote terriene miedecine  einz fist s  orisson a nostre Signor . 
Et meintenant q  il l  ot fete  fu la damoisele guerie de s  enfermeté et sanee . 
La renomee de cest miracle fu par tote la cité espandue et tant qe Cesaires le sot qi estoit euesqes et il meïsmes li euesqes sauoit ia par le seint Esperit qe li seinz hom estoit uenuz en la cité et si conoissoit tote sa uie . 
Tantost li manda par son arcediacre qi Aurelius auoit non q  il uenist a lui et seinz Gilles i ala qi fu receüz a grant ueneration et li seinz euesqes le retint ensamble o lui . 
. 
anz par mout granz proieres . 
Qant li dui an furent passé  seinz Gilles qi couoitoit nostre Signor a seruir en uie solitaire se departi tout coiement del seintime euesqe et qant il ot trespassé le Rosne  il comença a qerre aucune repostaille ioste la riuiere de Gardone ou il peüst tel uie mener com il auoit couoitié . 
Si com il aloit ce qerant tos seus  il troua par la uolenté nostre Signor un seint home qi ueredemius auoit non por qi nostre Signor auoit fait meint beau miracle . 
Cil hom demoroit en une chauee roche ou il auoit molt grief entree par entre granz pierres qi brisies estoient . 
Qant seinz Gilles uit sa seinte uie  il demora un pou de tens ensamble o lui por ueoir sa maniere et por querre la enuiron leu couenable por demorer . 
Molt fu nostre Sires pius et misericorz qi de si longues parties mist ensamble cez deus estoiles qe li uns enluminast l  autre por mielz enluminer le siecle  ce est par les bones oeures qe li uns ueïst l  autre fere et par seinte uie mener . 
Et qi est cil qi peüst raconter ne dire toz les miracles qe nostre Sires fist por eus . 
. 
en ce leu meïsmes  Ce ne seroit nus hom  si com ie cuit  car nus malades ne uenoit a eus dont il proiassent nostre Signor q  il ne fust gueriz de sa maladie . 
La terre qi estoit brahaigne en cel tempoire deuint feconde et bien portanz par la proiere seint Gille . 
Mes or lessons tot ce ester  si contons un autre miracle par coi li dui seint home se departirent . 
Un ior auint qe ueredemus estoit departiz de son habitacle et alez en ne sai qele soie besoigne  adonc aporterent il  ne sai qant  un malade qi perdue auoit tote la force de ses membres  si le presenterent a seint Gille por guerir . 
Li seinz hom lor respondi q  il atendissent ueredemium tant q  il reuenist . 
Et cil comencierent a iurer qe ia le malade n  en reporteroient  si l  aueroit sané aussi com il soloit faire les autres et seinz Giles dist qe nus n  en estoit sanez ne curez se par la deserte uerdemium non le seint home . 
Cil conmencierent a dire  Tu qi la berhaigneté chaças et ostas fors de nostre terre et qi la feïs de pluiseurs biens plenteiue  puez bien  se tu uielz  a cestui santé rendre . 
A la parfin fu ueincuz li seinz hom  car il estoit mout douz et molt pius  si fist s  orisson a nostre Signor tout em plorant et tant qe cil ot santé receüe qui mout l  ot desiree . 
Dont cremi li seinz hom qe la nouele de cest miracle et de pluiseurs autres ne despleüst a nostre Signor  por ce qe trop fust espandue  si se pensa q  il iroit en autre leu por plus em pes fere les oeures par qoi il peüst paruenir a uie parmenable . 
Lors se departi il tout coiement de ueredemium son compaignon  si s  en ala par la desertine qerant leu ou il peüst demorer . 
Adonc paruint il par la uolenté nostre Segnor a un leu mout sauuage et si n  estoit mie loing de la ou li Rosnes chaoit en la mer . 
La troua il une fosse en une roche naïue qe nature auoit fete et deuant l  entree auoit une fontenele dont l  onde estoit clere et pure . 
Qant li seinz hom la uit  il fu mout liez et rendi graces a nostre Signor aussi com s  il eüst troué une sale roial apareillie et atornee de totes choses q  il couenist a cors d  ome . 
La demora il trois anz  si estoit adés en orissons por tot le pueple ne ne uiuoit d  autre creature se d  erbes non et de cele eue de cele fontenele tant solement  fors qe nostre Sires li auoit aparellie une cerue dont il auoit let totes les heures q  il uoloit a grant plenté . 
Adonc auint par auenture qe la mesnie le roi Flaui qi dont estoit rois de la contree uindrent la endroit por chacier et meintenant uirent la cerue qi de son let pessoit le seint home . 
Qant il la uirent plus crasse et plus bele de totes les autres  si descouplerent lor chiens et comencierent a corre a le cerue et ele prist a foïr d  une part et d  autre . 
Et qant li chien le comencierent a apresser et le cri des ueneors  ele s  en uint afuiant la ou seinz Giles fesoit ses orissons . 
Tantost com ele aprocha l  entree de la fosse  si comença a muire aussi com ele reqeïst mout isnelement aïde au seint home . 
Qant il l  oï muire  il s  esmeruella mout por ce qe ele ne soloit mie auoir ce en ceste costume . 
Et lors issi fors  si oï les chiens et les ueneors et si uit la cerue qi tenoit la bouche tote ouerte et la langue trete fors  si soffloit et gemissoit de poor et de lasseté . 
Qant seinz Giles conut la chose  il fist s  orisson a nostre Signor et si li proia q  il li gardast la norrice q  il li auoit donee . 
Lors se leua  si fist signe a la cerue q  ele s  apaisast et si ne fust plus espoorie et ele ala gesir deuant les piez del seint home  si conme ele estoit acostumee  et tuit li chien qi la siuoient retornerent toz uslanz encontre les ueneors et ne l  oserent aproismier puis que ele fu uenue a sa garantie de la montance d  une getee de pierre . 
La nuiz qi fu uenue constreinst les ueneors qi lasse estoient de repairier arriere  mes por ce q  il n  auoient la cerue prise ne ateinte  estoient il mout dolenz  si deuiserent q  il reuendroient lendemein chacier la matinee . 
Quant la nuiz fu trespassee et la matinee reuenue  toute la mesnie le roi s  esmut por aler chacier la bische qu  il ne porent prendre le ior deuant ne ateindre . 
Qant il s  en furent repairié  il le conterent au roi et distrent . 
Qant li rois oï tel chose  si se pensa qe ce estoit deuine oeure si com ce estoit . 
Lors trest al euesqe de la cité de Nemausense  si li conta cest afaire tout par ordre si com li ueneor li auoient retrete . 
Dont pristrent conseil li rois et li euesqes qe lendemein a la iornee iroient en la forest ensamble o granz torbes de ueneors et de broches et de chiens por prouer et por sauoir ceste chose . 
Si com il le distrent  einsint le firent  car lendemein a la matinee furent il mout tempre en la forest  si com il auoient deuisé  si esmurent la cerue  si com il soloient fere et ele s  en uint fuiant au leu ou li seinz hom estoit  si com ele auoit a costume . 
Li chien repairierent arriere tuit esbahi  q  il ne l  osoient siure ne aproismier et bien sachiez q  il ne pooient . 
Li cheualier et li ueneor et li archier auironerent la fosse del seint home a la reonde  car ele estoit reposte et aombree d  espés bois et de buissons  por ce si cuidoient q  il n  i eüst autre chose qe la cerue qi si fust reposte . 
Lors trest li uns des archiers une saiete por ce q  il cuidoit chacier la bische fors del buisson  mes il feri le seint home en la cuisse qi deuant l  entree estoit en orissons  si le plaia mout dolereusement . 
Et li cheualier qi enuiron estoient comencierent tant a siure et a aproismier q  il uindrent au serf nostre Signor qi toz sanglenz et plaiés fesoit encore ses orissons et ses proieres  mes auques l  en destorboit la dolor de la plaie  si uirent q  il estoit uns uielz hom chenuz de grant beauté et en habit de moine  si s  estoit assis por la doleur del sanc qi de sa plaie decoroit  si s  esmerueillierent qe la cerue gisoit deuant lui a ses genouz . 
Li rois et li euesqes uindrent a lui a pié tant solement  si comanderent toz les autres a trere arriere . 
Qant il l  orent salué et il lor ot respondu mout benignement  il li demanderent qi il estoit et de quel contree et por qoi il estoit entrez en si soutein hermitage et qi cil estoit qi tant griement l  auoit plaié et nauré . 
Et qant li seinz hom lor ot dit son non et le non de sa contree et l  ochoison por qoi il estoit la uenus et coment il auoit receüe la plaie  li rois et li euesqes li cheïrent as piez et si li proierent pardon de cel mesfet et si li distrent q  il li enuoieroient mires et despenses por guerir sa plaie . 
Li seinz hom s  aienolla a terre por proier nostre Signor q  il lor pardonast et si lor dist q  il ne uoloit ne ne requeroit auoir nule corporel miedecine de nul home terrien se de nostre Signor non . 
Qant li rois et li euesqes l  oïrent  il s  esmeruellierent mout de sa grant seinteé  si li proumistrent pluiseurs dons  mes seinz Giles n  en uout nul reçoiure . 
Quant il orent assez a lui parlé de pluiseurs choses  il se mistrent en ses orissons et aprés s  en partirent . 
Qant il s  en furent partiz  li seinz hom senti q  il estoit molt afebloiez por la doleur de sa plaie  si proia a nostre Seignor qe iamés en cest siecle ne li fust plus grant santé rendue tant com il uesquist . 
Et li rois uenoit mout souent aprés ce a lui por lui uisiter et por oïr ses seintes paroles et si li offroit et uoloit doner granz auoirs et granz richesces  mes li seinz hom n  en uoloit nule reçoiure  einz li dist q  il feïst aucune eglisse ou il meïst preudomes qi desoz regle uesqissent et qi nostre Signor seruissent nuit et ior . 
Li rois li respondi q  il le feroit uolentiers  s  il en uoloit estre paistres et gouerneres . 
Seinz Giles refusa mout ceste chose en pluiseurs manieres  mes tant le menerent par dis et par paroles et par examples q  il li mostrerent . 
uousist ou ne uousist  lor otroia lor uolenté . 
Dont fist li rois qi molt liez en fu faire . 
. 
molt beles eglisses  si com seinz Gilles lor enseigna les leus ou l  en les deueroit fere  l  une en l  ouneur seint Pere l  apostre et l  autre en l  oneur seint Priu le martyr . 
Cele fu establie ioste la fosse del seint home . 
Et la fu il toz les iorz de sa uie en ieunes et en ueilles et en orissons en proieres . 
La s  assemblerent ensemble o lui preudome et seint home por nostre Signor seruir solonc la ruigle de moniage . 
Et li rois Flauius lor dona la terre . 
. 
luies enuiron eus et a oés lor usages  por ce qu  il auint une foiz q  il uout parler a seint Gile et li seinz hom uint encontre lui . 
. 
liues de terre et por ce li otroia li rois et dona tote  si com pluiseurs le racontent . 
Aprés ce fu seinz Gilles ordenez a prestre par la proiere de ses moines et de toz les hauz barons del regne et meesmement de tot le pueple . 
Dont primes comença son cors a amegrir par geunes et par ueilles et par assiduels orissons . 
Et se uos eüssiez ueü la uie q  il menoit et qu  il auoit comencie a mener et mena puis tote sa uie  uos deïssiez qe cele q  il auoit deuant menee estoit enuers ceste mout deliteuse . 
Et cels q  il auoit desoz lui comenciez a garder menoit il si docement et par si doce maniere q  il le dotoient plus et honoroient par la grant amor q  il auoient a lui qe par la poor dont il le cremissent . 
Et qi porroit dire ne escrire la grant foi ne la grant charité qe nostre Sires auoit en lui mise  Tant ala la renomee de lui et la loenge de sa religion q  ele paruint as oreilles de Charlemeine qi adonc estoit rois de France . 
Qant li rois oï parler de seint Gile qi si estoit preudom et si seinte uie menoit  il desirra molt a parler a lui  si li tramist ses messages et manda par molt doce maniere q  il ne lessast mie q  il ne uenist uisiter le . 
Qant li seinz hom oï les messages qe li rois le mandoit en tele maniere  il atorna ses choses et tant ala q  il uint a Orliens . 
La herberga il une nuit  mes tantost com il uint en la cité  ala il au mostier de Seinte Croiz por fere ses orisons . 
Et meintenant q  il fu entrez en l  eglisse  uns deruez qi estoit fors del senz comença en un angle del mostier a crier mout oriblement par le deable q  il auoit el cors et si dist  Heu  heu  Giles com ie suesfre par toi granz tormenz  Encore ne soit ta iustice contrere a mes lois  lesse un poi tes orissons a fere  tant qe ie ai congié de ci partir et de tenir ma uoie  car la ou ie sui ici enclos  si sui ie par toi tormentez molt griement . 
Quant li serz nostre Signor oï einsi parler le deable  il fist la signe de la uraie croiz enmi son front et si dist  Enemis d  umeine lignie  depar toi de ci  si ua ta uoie  Dont geta li deables un grant brait  si deguerpi l  ome tout sein et heitié q  il auoit mout durement traueillié . 
Cest miracle fu tost partout racontez et si fist seint Gille qi deuant estoit de grant non par la terre de France de plus grant non et de plus grant renomee . 
De la s  en ala il a Charlemeine qi le reçut a grant honeur si com il fere deuoit . 
Qant li rois uit qe la chose estoit estoit ueraie de la bone renomee qe l  en li auoit del seint home dite  il fu molt liez  si le tint ensemble o lui par ne sai qanz iorz par molt granz proieres  si parlerent entr  eus de pluseurs choses et de meinz miracles et del monde qe l  en deuoit despire . 
Entre cez choses proia molt docement li rois le seint home q  il degnast proier a nostre Signor por lui  car il auoit fait un uilein pechié q  il n  auoit onqes a nul home dit ne au seint home ne l  osoit il dire . 
Qant uint au diemence et il chantoit messe  il proia a nostre Signor por le roi . 
Si com il estoit el canon  li aparut li angeles nostre Signor qi mist seur l  autel une chartre en coi li pechiez le roi estoit escriz si conme il l  auoit fet et q  il li estoit pardonez par la proiere seint Gile  s  il s  en repentoit tant solement et le deguerpissoit et au daerrein estoit escrit en la chartre que qi c  onqes apeleroit seint Gile por aucun pechié  s  il l  auoit fait  s  il le uoloit deguerpir  nostre Sires li pardonroit sanz dotance . 
Li seinz hom  qant il uit la chartre  en rendi graces a nostre Signor  si conta au roi ceste chose et le pechié q  il ne li osoit dire . 
Li rois reconut son pechié q  il auoit fet  si li cheï as piez et si li proia q  il li aidast enuers nostre Signor par ses proieres et li seinz hom li conmanda q  il plus ne le feïst . 
Aprés ce ne sai ie qanz iorz prist il congié au roi qi a granz peines li dona  si s  en ala a grant honeur en s  abeïe  si emporta granz dons qe li rois li auoit donez . 
Et la nuit qu  il iut a Nemausense  troua il mort le fil le prince qe nostre Sires resuscita par sa proiere . 
Et qant il fu reuenuz a s  abeïe et il i ot esté ne sei combien de tens  il dist a ses freres qe s  abeïe seroit destruite par maus homes qi uendroient dedenz brief terme et tel chose li fu par le seint Esperit demostree . 
Dont s  en ala li seinz hom a Rome ensamble o petit de ses freres por uisiter le cors de seint Pere et de seint Pol lez beneoiz apostres et por metre s  eglisse en la mein l  apostole si qe autre persone n  i clamast droiture el tens de donc ne el tens qi estoit a uenir . 
De ce raporta li seinz hom ensamble o lui bon preuilege de l  apostoile et si li dona li apostoiles . 
. 
huis de cyprés ou les . 
. 
ymages des apostres estoient entaillies por mettre a l  entree de l  eglyse  por ce q  ele fust plus bele . 
Li seinz hom l  en rendi graces et si les comanda a metre el Toiure et puis les comanda a nostre Signor por gouerner . 
Cil qi ce uirent distrent qe ce estoit folie  car il seroient perduz s  il aual cele eue s  en aloient . 
Seinz Gilles se departi de Rome et si tint sa uoie  tant q  il reuint en France . 
Por la grieté de la uoie et por le trauail fu il si lassez q  il demora . 
. 
iorz a Cabinone . 
La rendi il a un conteret santé . 
Et qant il fu uenuz a s  abeïe  l  en li conta et dist qe . 
. 
meruelleuses entailleüres estoient au port ariuees sanz nul gouernement d  ome . 
Qant li seinz hom l  oï  si en fu mout liez  si en rendi graces a nostre Signor qi par tant grant espace de mer et qi par tanz tormenz d  eues et par tantes roches et par tanz porz les auoit gouernees sanz froischier et sanz blecheüre . 
Lors les comanda a aporter a l  abeïe et metre as huisseüres del mostier por beauté et por besoigne . 
Qant il ot ses freres confermez en bien et en ueraie foi et en ueraie charité par l  espace d  un brief tens et il ot les choses de s  abeïe mout bien confermees et ordenees  nostre Sires qi li uout rendre la desierte de son trauail li lessa sauoir par le seint Esperit le ior de sa fin et il le demostra et dist a chascun de ses freres espiritueus et si leur proia molt docement q  il proiassent por lui . 
Et si auint qe le diemence a mienuit se departi l  ame de son cors et ala a nostre Signor Iesu Crist et deguerpi la tristrece de cest dolent siecle et reçut la ioie et la leesche des ciels  et ce fu es kalendes de setembre . 
La furent seint home qi distrent q  il oïrent les compaignies des angeles qi tot chantant emporterent l  ame del seint home a granz loenges . 
Or te proions nos et requerons  beaus sire seinz Gilles  bons peres qe tes seintes merites nos puissent aidier et secorre a nostre Signor Iesu Crist qi ensamble o son Pere le tot puissant et le seint Esperit uit et regne  uns seus Dex par toz les siecles des siecles parmanable sanz fin . 
Amen . 
