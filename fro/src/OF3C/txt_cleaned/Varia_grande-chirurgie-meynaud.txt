form Finalement on en uint iusques là  qu  on tenoit des gardes aux uilles et uillages  et ne permettoient l  entrée à personne  qui ne fust bien cognu . 
Et s  ils trouuoient à quelqu  un des poudres ou onguents  craignans que ce fussent des poisons  ils les leur faisoyent aualler . 
Mais quoy que dit le peuple  la uerité est  que la cause de cette mortalité fust double  l  une agente uniuerselle  l  autre patiente  particulière . 
L  uniuerselle agente fust la disposition de certaine conionction des plus grandes  de trois corps supérieurs  Saturne  Iupiter  et Mars  laquelle auoit precedé  l  an 1345  le uingt-quatriesme iour du mois de Mars  au quatorziesme degré du uerseau . 
Car les plus grandes conionctions ( ainsi que i  ay dit au liure que i  ay fait d  Astrologie ) signifient choses merueilleuses  fortes et terribles  comme changements de regnes  aduenement de Prophetes  et grandes mortalitez . 
Et elles sont disposées selon la nature des signes et les aspects de ceux ausquels les conionctions se font . 
Il ne se faut donc esbahir  si telle grande conionction signifia une merueilleuse mortalité et terrible  car elle ne fust pas seulement des plus grandes  ains presque des tres grandes . 
Et parce qu  elle fust en signe humain  elle addressa dommage sur la nature humaine  et d  autant que c  estoit un signe fixe  il signifia longue durée . 
Car elle commença en l  Orient  un peu apres la conionction  et dura encor en l  an cinquantiesme en l  Occident . 
Elle imprima telle forme en l  air  et és autres elements  que comme le aiemant meut le fer  ainsi elle esmouuoit les humeurs gros adustes et uenimeux  et les assemblant au dedans  y faisoit des apostemes  desquels s  ensuiuoient fiéures continues  et crachas de sang pour le commencement  tandis que ladite forme estoit puissante et troubloit nature . 
Puis quand elle fut remise  nature n  estoit si troublée et reiettoit comme elle pouuoit au dehors  principalement aux aisselles  et aux aines  et causoit des bubons et autres apostemes  de sorte que ces apostemes exterieurs estoient effects des apostemes internes . 
La cause particulière et patiente fust la disposition des corps  comme la cacochymie  debilitation  et opilation  et pour ce mouroit la populace  les laborieux  et ceux qui uiuoient mal . 
On se trauailla sur la cure preseruatiue auant la cheute  et sur la curatiue en la cheute . 
Pour la preseruation il n  y auoit rien de meilleur  que de fuir la region auant que d  estre infect  et se purger auec pilules aloëtiques  et diminuer le sang par phlebotomie  amander l  air par feu  et conforter le cœur de theriaque  et pommes et choses de bonne odeur  consoler les humeurs de bol arménien  et resister à la pourriture par choses aigres . 
