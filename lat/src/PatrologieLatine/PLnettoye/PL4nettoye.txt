PATROLOGIAE TOMUS Iu.

S. CYPRIANI

TOMUS UNICUS.


PARISIIS, EXCUDEBAT SIROU, IN uIA DICTA D'AMBOISE, PRES LA BARRIERE D'ENFER, OU PETIT-MONTROUGE. 1844.


uolume front matter




Series title page


PATROLOGIAE CURSUS COMPLETUS

SIuE BIBLIOTHECA UNIuERSALIS, INTEGRA, UNIFORMIS, COMMODA, eCONOMICA, OMNIUM SS. PATRUM, DOCTORUM SCRIPTORUMQUE ECCLESIASTICORUM QUI AB AEuO APOSTOLICO AD USQUE INNOCENTII III TEMPORA FLORUERUNT; RECUSIO CHRONOLOGICA OMNIUM QUAE EXSTITERE MONUMENTORUM CATHOLICAE TRADITIONIS PER DUODECIM PRIORA ECCLESIAE SAECULA; IUXTA EDITIONES ACCURATISSIMAS, INTER SE CUMQUE NONNULLIS CODICIBUS MANUSCRIPTIS COLLATAS, PERQUAM DILIGENTER CASTIGATA; DISSERTATIONIBUS, COMMENTARIIS LECTIONIBUSQUE uARIANTIBUS CONTINENTER ILLUSTRATA; OMNIBUS OPERIBUS NON NISI POST AMPLISSIMAS EDITIONES QUAE TRIBUS NOuISSIMIS SAECULIS DEBENTUR ABSOLUTAS, DETECTIS, AUCTA; INDICIBUS PARTICULARIBUS ANALYTICIS, SINGULOS SIuE TOMOS, SIuE AUCTORES ALICUIUS MOMENTI SUBSEQUENTIBUS, DONATA; CAPITULIS INTRA IPSUM TEXTUM RITE DISPOSITIS, NECNON ET TITULIS SINGULARUM PAGINARUM MARGINEM SUPERIOREM DISTINGUENTIBUS SUBIECTAMQUE MATERIAM SIGNIFICANTIBUS, ADORNATA; OPERIBUS CUM DUBIIS TUM APOCRYPHIS, ALIQUA uERO AUCTORITATE IN ORDINE AD TRADITIONEM ECCLESIASTICAM POLLENTIBUS, AMPLIFICATA; DUOBUS INDICIBUS GENERALIBUS LOCUPLETATA: ALTERO SCILICET RERUM, QUO CONSULTO, QUIDQUID UNUSQUISQUE PATRUM IN QUODLIBET THEMA SCRIPSERIT UNO INTUITU CONSPICIATUR; ALTERO SCRIPTURAE SACRAE, EX QUO LECTORI COMPERIRE SIT OBuIUM QUINAM PATRES ET IN QUIBUS OPERUM SUORUM LOCIS SINGULOS SINGULORUM LIBRORUM SCRIPTURAE TEXTUS COMMENTATI SINT. EDITIO ACCURATISSIMA, CAETERISQUE OMNIBUS FACILE ANTEPONENDA, SI PERPENDANTUR: CHARACTERUM NITIDITAS, CHARTAE QUALITAS, INTEGRITAS TEXTUS, PERFECTIO CORRECTIONIS, OPERUM RECUSORUM TUM uARIETAS TUM NUMERUS, FORMA uOLUMINUM PERQUAM COMMODA SIBIQUE IN TOTO OPERIS DECURSU CONSTANTER SIMILIS, PRETII EXIGUITAS, PRAESERTIMQUE ISTA COLLECTIO, UNA, METHODICA ET CHRONOLOGICA, SEXCENTORUM FRAGMENTORUM OPUSCULORUMQUE HACTENUS HIC ILLIC SPARSORUM, PRIMUM AUTEM IN NOSTRA BIBLIOTHECA, EX OPERIBUS AD OMNES AETATES, LOCOS, LINGUAS FORMASQUE PERTINENTIBUS, COADUNATORUM.

SERIES PRIMA,

IN QUA PRODEUNT PATRES, DOCTORES SCRIPTORESQUE ECCLESIAE LATINAE A TERTULLIANO AD GREGORIUM MAGNUM. ACCURANTE I.-P. MIGNE, Cursuum Completorum IN SINGULOS SCIENTIAE ECCLESIASTICAE RAMOS, EDITORE.

PATROLOGIAE TOMUS Iu.
---

S. CYPRIANI



TOMUS UNICUS.


PARISIIS, EXCUDEBAT SIROU, IN uIA DICTA D'AMBOISE, PRES LA BARRIERE D'ENFER, OU PETIT-MONTROUGE. 1844.


uolume title page
SANCTI THASCII CAECILII

CYPRIANI

EPISCOPI CARTHAGINENSIS ET MARTYRIS

OPERA OMNIA,

AD INTEGRAM STEPHANI BALUZII EDITIONEM EXPRESSA, ET PRAECIPUIS FELLI, PAMELII, RIGALTII LECTIONIBUS ET NOTIS INSTRUCTA, uARIISQUE AUCTA OPUSCULIS DUBIIS, AUT NOuISSIME TROMBELLII ET MINGARELLI, DURANDI ET MARTENII CURA EDITIS. NEC NON ET ACCEDUNT IN QUOSDAM LIBROS TUM RECENTES IOSEPHI MARTINI ROUTHII NOTAE, TUM D. NICOLAI LE NOURRY DISSERTATIO.

TOMUS UNICUS.


PARISIIS EXCUDEBAT SIROU, IN uIA DICTA D'AMBOISE, PRES LA BARRIERE D'ENFER, OU PETIT-MONTROUGE. 1844.


ELENCHUS RERUM QUAE IN HOC uOLUMINE CONTINENTUR.


PRAEFATIO IN EDITIONEM BALUZIANAM.---uITA S. CYPRIANI EX EIUS SCRIPTIS EXPRESSA. ---ORDO RERUM IN HAC ET CAETERIS EDITIONIBUS COLLATUS.


S. THASCII CAECILII CYPRIANI OPERUM


PARS PRIMA.---EPISTOLAE.
    EPISTOLAE I LXXXIII.
    EPISTOLAE SUBLESTAE FIDEI III.




PARS II.---OPUSCULA.
    Liber de Habitu uirginis.
    Liber de Lapsis.
    Liber de Unitate Ecclesie.
    Ad Demetrianum.
    De idolorum uanitate.
    De Mortalitate.
    De Opere et Eleemosynis.
    De Bono Patientie.
    De Zelo et Liuore.
    Ad Fortunatum, de Exhortatione Martyrii.
    Ad Quirinum, Testimoniorum contra Iudeos libri III.




APPENDICES.


APP. I. OPUSCULA DUBIA.
    De Disciplina et bono pudicitie.
    Exhortatio ad penitentiam.
    

APP. II. OPUSCULA SUPPOSITA.
    Liber de Aleatoribus.
    De Singularitate clericorum.
    De XII Abusionibus seculi.
    De duplici Martyrio.
    Oratio Cypriani Antiocheni pro martyribus.
    Eiusdem oratio quam sub die passionis sue dixit.
    De montibus Sina et Sion, aduersus Iudeos.
    Tractatus aduersus Iudeos qui insecuti sunt Dominum nostrum Iesum Christum, incerto auctore.
    Cena, Cypriano falso adscripta.
    De reuelatione capitis beati Iohannis Baptiste tractatus.
    De Pascha computus.

APP. III.
    Dissertatio de Cypriani libris ad Demetrianum et de Idolorum uanitate, auctore D. Nic. Le Nourry, monacho O. S. B.
    Carmen ad Felicem, e ueterum scriptor. et monument. ampl. Collect. D. Ed. Martenii, mon. eiusd. ord.

APP. Iu.
    Oxoniensis editionis selecte in Cyprianum note.
    Selecte Ios. Mart. Routhii in quosdam Cypriani libros note.




SIGLIORUM EXPLICATIO.
Qui plura de singulis istis sigliis, de uaria codicum librorumue indole, origine ac fortuna uoluerit, retro abeat, si uacat, ad prefationem tertio tomo inscriptam, singula nimirum siue manuscripta, siue typis expressa, quantum licuit, sedulo descripta eo loci reperturus.
Ar. 	Cod. Bibl. Arundeliane.
Becc. 	Cod. Beccensis.
Ben. 	Codices Beneuentani.
Bod. 	Codd. Bodleiani.
Cant. 	Cod. Cantabrigiensis.
Carn. 	Cod. Carnotensis.
Cellar. 	Cellarii note.
Colb. 	Codd. Colbertini.
Comp. 	Cod. Compendiensis.
Corb. 	Codd. Corbeienses.
Cott. 	Cod. Bibl. Cottoniane.
Drur. 	Cod. Drurianus.
Ebor. 	Cod. Eboracensis.
Er. 	Ed. Erasmii.
Fab. 	Cod. Nicol. Fabri.
Flor. 	Cod. Floriacensis.
Foss. 	Cod. S. Mauri Fossatensis.
Fux. 	Cod. Collegii Fuxensis.
Gold. 	Edit. Lipsiensis Goldhorni.
Goul. 	Editio Goulartii.
Grat. 	Cod. Gratianopolitanus.
Grau. 	Edit. Grauio adscripta.
Gron. 	Correct. Gronouii.
Innom. 	Editio innominata.
Lam. 	Cod. Lamonianus.
Lamb. 	Cod. Bibl. Lambethane.
Lat. 	Correctiones Latini Latinii.
Linc. 	Cod. Collegii Lincolniensis.
Lindu. 	Ed. Lindneri.
Lips. 	Edit. Lipsiensis.
Lond. 	Cod. Londinensis.
Man. 	Edit. Manutii.
Meerm. 	Cod. Bibl. Meermanii.
Met. 	Cod. S. Arnulphi Metensis.
Mich. 	Cod. S. Michelis in periculo maris.
Mor. 	Ed. Morelli.
Ms. Reg. 	Cod. Biblioth. Regis.
NC. 	Cod. Noui Collegii Oxoniensis.
Oxon. 	Edit. Oxoniensis.
Pam. 	Edit. Pamelii.
Paris. 	Edit. Parisiensis 1666.
Pemb. 	Cod. Bibl. Pembrochiane.
Pith. 	Codd. Pitheani.
Remb. 	Editio Rembolt.
Rem. 	Codd. Remigiani.
Rig. 	Editio Rigaltii.
Routh. 	Routhii note, lectiones.
Sar. 	Cod. Sarisburiensis.
Seg. 	Cod. Seguieranus.
Spir. 	Edit. Spirensis.
Tew. 	Codd. Tewerani.
Thu. 	Codd. Thuani.
uat. 	Codd. uaticani.
uer. 	Cod. ueronensis.
uict. 	Cod. S. uictoris Paris.
uoss. 	Codd. uossii.
Wets. 	Cod. Wetsmonasteriensis.





Main uolume text




[OPERA OMNIA S. CYPRIANI.]





Prefatio, IN QUA, POST ENUMERATAS SANCTI CYPRIANI OPERUM EDITIONES, DE S. MARTYRIS DOCTRINA PLURIBUS DISSERITUR. AUCTORE D. PRUDENTIO MARAN, O. S. B.

AD hanc prefationem aggredienti nec S. Cypriani laudes persequi necessarium uidetur, nec Baluzii laborem commendare. Conspirans omnium in Cypriani admiratione consensus, fauoris aucupia non desiderat; editori suffragatur eruditionis fama et plurima in antiquis scriptoribus edendis et emendandis industria. Multa quidem exstant Baluzii laborum monumenta, nec cuiquam fere concedit, qui rem litterariam auctius ditauerit; sed, preterquam quod ad hoc extremum opus longo usu exercitatus accessit, numquam alias uidetur opere et labori minus pepercisse in uetustis codicibus undique comportandis et euoluendis. Iussus hac urbe abscedere anno 1710, consilium edendi Cypriani non abiecit, nec intermisit laborem, quem tamen, redux sub finem anni 1713, nouo conatu repetiit, ac tandem typis cepit mandare anno 1717. Iam prelum absoluerat genuina Cypriani opera ac maximam partem Baluzii annotationum, cum eum utiliter laborantem uita defecit die 28 mensis Iulii, anno etatis 88, Christi 1718. Mortuo Baluzio, non sine litteratorum omnium desiderio, noue huius editionis opus diu interruptum pependit, sed, anno 1724, reu. admodum pater domnus Dionysius de Sainte-Marthe, superior generalis congregationis Sancti-Mauri, pluribus rogante typographie regie prefecto, rem uni ex suis commisit, qui libenter oneri successit, et ab alio adiutus telam a doctissimo uiro nondum absolutam pertexere conatus est, cum iis edendis et emendandis que Baluzius intacta reliquerat, tum uero, ut in pluribus aliis Patribus percommode factum est, uberius de rebus gestis Cypriani deque illius doctrina disserendo. Ut promissis satisfiat, nonnulle S. Martyris sententie in hac prefatione, quam uita Cypriani proxime sequetur, equis ponderibus examinande sunt: sed antea uarie illius operum editiones recensende uidentur.

uarie operum Cypriani editiones que in ipsis typographie incunabulis adornate ac postea pluribus in locis repetite sunt, quanta fuerint huius scriptoris legendi studia declarant. Tres antiquissime memorantur: Romana, an. 1471, per Conradum Sweinheim et Arnoldum Pannartz; ueneta, an. 1471, per uindelinum Spirensem; tum que dicitur innominata, quia nec urbis nec typographi nomen adscriptum. Testatur editor Oxoniensis usum se esse tribus editionibus: »Ad manum habui,« inquit, »editiones uetustissimas, Spirensem anni 1471; innominatam, cui nec patria nec etas affigitur, nec non illam Remboldi anni 1512.« Sed tamen editio illa que Spirensis uulgo dicitur, non Spire, sed uenetiis excusa, ut iam obseruarunt eruditorum nonnulli; et eorum errori, qui illam Spire attribuunt, locum dedit nomen uindelini Spirensis, a quo perfecta fuit anno 1471. Nam Ioannes Spirensis mortuus est uenetiis anno 1470, eiusque officio et laboribus in eadem urbe successit frater uindelinus, cui proinde debetur hec editio. Id patet ex his uersibus, qui ad calcem editionis librorum de Ciuitate Dei ab eodem uindelino adornate leguntur:

Qui docuit uenetos exscribi posse Ioannes
Mense fere trino centena uolumina Plini,
Et totidem magni Ciceronis Spira libellos,
Ceperat Aurelii; subita sed morte peremptus
Non potuit ceptum uenetis finire laborem.
uindelinus adest eiusdem frater et arte
Non minor; Hadriacaque morabitur urbe.
M. CCCC. LXX. Ex his maxime dubium uidetur quod ait, post nonnullos alios, eruditus auctor Annalium Typograph. tom. I, uindelinum in Germaniam abiisse et anno 1571 Bartholdi opera ibi edidisse. Recenset idem scriptor libros a uindelino uenetiis ann. 1572 et 1577 editos.

Prodiit Parisiis, anno 1512, alia editio operum Cypriani ex typographia Bertoldi Rembolti et Ioannis Waterles. Accesserunt in hac editione Cardinalia Christi Opera, Expositio in symbolum Apostolorum et Passio S. Cypriani; libro siue epistola de Aleatoribus, et aliis nonnullis que ad Robertum Fortunatum missa fuerant,  in aliud tempus reiectis. Is enim Robertus Fortunatus prouinciam recognoscendorum Cypriani operum suscepit; uel potius, ut ipse testatur in epistola nuncupatoria ad Ruricium Blesensem, uirum senatorium, eo aut lectionibus aut rebus familiaribus occupato, Guillelmus Potetus »opus insigne relegit, emaculauit, et annotationibus quibusdam non negligendis, locorumque Biblie et aliorum citationibus, uel, ut aiunt, quotationibus ad marginem perpulchre multoque cum labore donauit:« post epistolam nuncupatoriam, alia ab eodem Fortunato apposita est, que de utilitate librorum Cypriani, ac de eius eloquentia pertractat, cum hac inscriptione: C. DE P. IACOBO GRASOLARIO, CIuI uENETO, SALUTEM DICIT. Ceterum, hec editio satis accurata est, ac in multis, que perperam in sequentibus editionibus mutata fuerant, cum codicibus mss. consentit. Dicit Erasmus usum se esse »presidio trium editionum, Romane, qua nichil uidi,« inquit, »deprauatius, et tamen hec alicubi profuit; cuiusdam alterius, cuius titulus excidit, et Badiane.« Editio illa, quam Erasmus celeberrimo Badio attribuit, eadem uidetur esse ac Rembolti; obseruat enim Erasmus librum de cardinalibus Christi operibus »in editione Badiana separatum haberi a reliquo uolumine:« id quod uidere est in Rembolti editione, qua iam absoluta hoc opus separatim additum fuit. Alia editio, cuius titulus exciderat, forte eadem fuit ac innominata. Quod spectat ad Romanam, testatur Fridericus Rheinartus usum se esse »ambabus illis ex inclyte reipublice Noribergensis bibliotheca beneuolentissime communicatis operum Cypriani editionibus, anno iam tum M. CCCC. LXXI, ante typographica uix adulta publici iuris factis, Romana, haud dubie diuersa ab illa qua Henr. Grauius in edit. Colon. anno 1544, preter Badianam quamdam et aliam, usum se esse, nichil autem deprauatius uidisse scribit, et Spirensi, cuius artifex uindelinus quidam laudatur.« Grauium cum Erasmo confundit Reinartus; nec cuiquam facile probabit Romanam editionem anni 1471, qua usum se esse dicit, diuersam esse ab ea quam Erasmus commemorat.

Erasmus, qui tot sanctorum Patrum editionibus preclare de re ecclesiastica et litteraria meritus est, suam in Cypriano operam non passus est desiderari. Prodiit, eo accurante, Cyprianus an. 1520, Basilee, fol. ex officina Frobeniana, sed multo quam in superioribus editionibus locupletior. Primus enim in lucem edidit Erasmus litteras de hereticis baptizandis ad Quintum, ad Iubaianum et ad Pompeium, lib. tertium Testimoniorum, ac sententias episcoporum in concilio Carthaginensi tertio: eiusdem diligentie debentur tres tractatus, de Laude Martyrii, de Disciplina et Bono Pudicitie, et ad Nouatianum hereticum, quos et si Cypriano abiudicant plerique critici, nemo tamen antiquissimos et Cypriano dignos negauerit. His adiuncte fuerunt due orationes Cypriano afficte. Sensit Erasmus, uir emuncte naris, hec opera non esse Cypriani; sed, quod satis mirari non possum, aliud opus, cuius auctor Diocletiani et belli aduersus Turcas meminit, inter certissimos Cypriani fetus ascribit; librum dico de Duplici Martyrio ad Fortunatum; quo inuento uisus est sibi, si ei credimus, magnum quemdam thesaurum inuenisse: »Hunc in uetustissima,« inquit, »bibliotheca repertum adiecimus; utinam et liceat cetera huius uiri salutifera scripta peruestigare!« Sed huius libri artificem esse Erasmum, ac ingenii sui opus Cypriano subdidisse pronuntiat Henricus Grauius, cui uidetur hac in re Pamelius assentiri. Certe hactenus nec bibliotheca, ex qua hunc librum eruit Erasmus, cognita cuiquam fuit; nec codex quo se usum esse indicat, cuiusquam in manus peruenit. Et res et uerba stylum Erasmi redolent; et, quod suspicionem auget, nonnulla Scripture testimonia, ut obseruat Pamelius, ita prorsus in hoc libro, ut in aliis Erasmi elucubrationibus redduntur. Hec editio sepe repetita uariis in locis, ut Basilee apud eumdem Frobenium anno 1525, 1558, fol., addit Fabricius 1540, fol., ut Colonie 1525, 1544; ut Lugduni 1528, 1537, 1544, 1554, Parisiis 1541. Sed de his rebus tam parum conuenit inter eos qui scriptores ecclesiasticos recensuere, aut librorum texuere catalogos, nichil ut certo statuere possit, nisi qui has omnes editiones oculis suis uiderit, quod mihi fateor usu non uenisse. Inter has autem editiones insignis illa est ac precipue memoranda, quam Henricus Grauius doctissimus Dominicanus anno 1544 Colonie dicitur accurasse; sed monet Baluzius in notis  hanc editionem non ab ipso Grauio adornatam fuisse, sed ab alio, qui usus est quodam exemplari edito, Grauii partim coniecturas, partim ex codice mss. uarias lectiones ad marginem continente. Recenset Fabricius editiones Cypriani operum Colonie anno 1520, apud Henricum Alopecium; uenetiis anno 1547, Antuerpie anno 1541: addere potuisset 1542, apud Ioannem Crinitum. Thome Iamesii Cyprianum rediuiuum Londini, 1600, numerat idem Fabricius, qui et de his rebus et de iis a quibus Cyprianus uernaculis linguis illustratus, aut nonnulla illius opera separatim edita sunt, consuli potest.

Quidquid ex Cypriani operibus adhuc in bibliothecis latebat, id Paulus Manutius et Guillelmus Morelius tam accurate collegerunt, ut nichil post eos repertum fuerit quod Cypriano posset adscribi: Pauli Manutii opera lucem uiderunt liber de Spectaculis et Epistole in ordine Pamelii, 5, 17, 19, 23, 26, 27, 29, 30, 38, 39, 60, 78, 80, 82, 83. Adhibiti sunt codices uetustissimi ad hanc editionem, que Rome prodiit apud Paulum Manutium anno 1563. Nuncupata est S. Carolo Borromeo qui, ut ibidem testatur Manutius, totus in eam curam incubuerat, »ut omnia Cypriani scripta, mendis antea deformata, in ueterem illam integritatem ac speciem, accersito etiam uerona mire uetustatis exemplari, accurata doctorum uirorum industria restituerentur.« Transtulit Morelius in suam editionem quecumque Paulus Manutius e tenebris eruerat; hisque addidit epistolas Firmiliani ad Cyprianum, Celerini ad Lucianum et Luciani responsionem, epistolam Celsi ad uigilium, libros de Aleatoribus aduersus Iudeos qui insecuti sunt Christum, de duodecim Abusionibus seculi, Cenam Cypriani, et carmina S. Martyri adscripta. Prodiit editio anno 1564; sed, antequam absoluta esset, immortuus est huic labori doctissimus  typographus, de re ecclesiastica et litteraria optime meritus. Nuncupatoriam epistolam Carolo IX inscripsit Adrianus Turnebus. In ea regem christianissimum precatur ut liberos et uxorem Morelii, quos ille inopes reliquerat, beneficientia sua iuuet, aliquidque elargiatur ad es alienum, studio de republica benemerendi contractum, luendum atque dissoluendum, ac annua Morelio ab Henrico rege constituta, sed quibus perfrui temporum iniquitas ac erarii angustie non permiserant, liberaliter restitui iubeat atque persolui.

Cyprianum non auxit Pamelius, sed pluribus locis ope codicum mss. emendauit, nouo Epistolarum et aliorum operum ordine, cruditis notis, uita ex ipsius operibus collecta, indicibus copiosis illustrauit. Antequam Manutii et Morelii editiones prodirent, iam Pamelius statuerat hunc laborem suscipere; sed eius consilium interpellarunt studia theologica ac profectio in Gallias. At ubi uidit duas illas editiones, sperans se illarum et aliarum uetustiorum et codicum mss. presidio aliquid accuratius et suis numeris absolutius elaborare posse, tanto animi ardore in opus incubuit, ut omnia typis matura essent anno 1566; sed Belgici motus moram attulerunt. Prodiit tandem hec editio Antuerpie anno 1568; ibidem repetita est anno 1589, Colonie 1617, Parisiis autem 1574, 1603, 1616, 1644. Addit bibliotheca Barberina Paris. 1607 et 1632, Fabricius Paris. 1633, et Colon. 1617, 1632; sed hec, ut iam dixi, non ualde certa. In catalogo librorum bibliothece Lugduni-Batauorum recensetur editio Colon. Agrip. 1575. Anteuertit Pamelius Ioannem Harrisium Anglum, Thome Moro quondam a secretis, qui idem consilium intendebat edendorum Cypriani operum. Is libenter Pamelium iuuit uariis sui exemplaris lectionibus; operam eidem nauarunt Ioannes Clemens, medicus, etiam Anglus, necnon Antonius et ualerius Cauchii, iureconsulti Ultraiectini fratres, communicatis patris sui castigationibus et coniecturis. Hec discimus ex Pamelio in epistola nuncupatoria, que inscripta est uiglio Zuichemo Frisio, S. Bauonis apud Gandauenses preposito.

Simon Goulartius edidit Geneue, anno 1593, opera Cypriani, ordinem Pamelii et contextum secutus, sed de suo addens longas et operosas ad legendum obseruationes, quibus Pamelium refellere et S. Cyprianum caluinistam facere conatus est. Prodiit Parisiis, anno 1648, editio Rigaltii, aucta libro de Rebaptismate, quam secuta est in eadem urbe, an. 1666, editio Priorii cum notis Rigaltii et aliorum, adiunctis Cypriano scriptis Minucii Felicis, Arnobii, Commodiani, necnon Iulii Firmici de Errore profanarum Religionum. Noua editio epistolarum Cypriani, pretermissis aliis pertractationibus, prodiit anno 1681; cuius titulus sic habet: »S. Cecilii Cypriani, Carthaginensis episcopi ac tandem martyris, ac aliorum quorumdam ad ipsum uel in simili causa scripte epistole LXXXIII, ordine Pameliano locate, ex editione Goulartiana in sectiones diuise, et cum S. Augustini ad Cypriani argumenta de baptismo hereticorum responsionibus suo loco subiunctis, uariis etiam Pamelii, Rigaltii aliorumque lectionibus et coniecturis, ut et Gratiani in decreto Lombardi in libris Sententiarum, ac Thome Aquinatis in Summa theologie, allegationibus in margine notatis, et aliquot denique utilibus indicibus seorsum edite, studio Friederici Reinharti theol. in uniuersit. Altdorfina P. P. et ecclesie ibid. ministri. Altdorfi typis et impensis Henrici Meyeri, uniuersitatis typographi.«

Proxime secuta est, anno 1682, Oxoniensis editio e theatro Seldoniano, cum codicibus mss. collata, notis Pamelii, Rigaltii ac ipsius etiam editoris illustrata, pluribus aucta pertractationibus Arnoldi Bone-uallis abbatis, Cypriani Antiocheni Confessione, et antiquo paschali computo. In hac adornanda editione duorum protestantium episcoporum enituit industria, Ioannis Felli, Oxoniensis episcopi, et Ioannis Pearsonii Cestriensis; quorum primus editionis summam in se suscepit, alter annales Cyprianicos, qui sancti Martyris operibus prefiguntur, non sine multa eruditionis laude elucubrauit. Hec editio recusa est Breme anno 1690, Amstelodami 1699. Ita Fabricius; sed aliter uisum Casimiro Oudins, qui tres editiones commemorat post primam Oxoniensem.

Nec tot Cypriani operum editiones, nec honorifica non paucorum hominum de nouissima Oxoniensi iudicia Baluzium deterruerunt, quominus nouam susciperet. Nam, cum uideret singulis editionibus sua inesse uitia, dum aut uitiosi codices mss. adhibentur, aut superiores editiones, ubi opus non erat, emendantur, ubi opus erat, incastigate relinquuntur, non desperauit S. Martyris contextum sic emendari posse, ut purus et intaminatus tandem aliquando prodiret. In hoc potissimum penso elaborandum sibi esse intelligens, preter codices mss. qui Pamelio, Rigaltio et Anglis usui fuerant, alios circiter triginta in subsidium sibi adhibuit. Horum notitiam infra subiiciam, qualem ex Baluzii notis colligere licuit: nam, cum uarias lectiones uir eruditus, e codicibus mss. excerptas, in exemplaribus editis inseruisset, distreacta sunt hec exemplaria cum aliis bibliothece Baluziane libris, neque ex illis nisi perpauca reperire potui. Addidit etiam Baluzius obseruationes et notas, in quibus plerumque rationem eorum reddit, que in contextu immutanda iudicauerat, interdum etiam, ut abundabat eruditione, in antiquis rebus illustrandis stylum exacuit. Perinique facerem, si, cum illius elucubratio preter paucissimas paginas ipso adhuc uiuente excusa fuerit, ex debita illius labori laude aliquid in me deriuarem; quin etiam cum mihi illius notas expendere, et cum ipso S. Cypriani contextu contendere per tempus non licuerit, iudicium meum non interponam, sed publico assentiar. Non tamen dissimulare possim me sepe animaduertisse contextum Cypriani, ut ab homine doctissimo in tanta codicum mss. copia fieri par erat, percommode emendari.

Quod spectat ad opera Cypriano adscripta, iam bona pars typis mandata fuerat, cum Baluzium nobis  mors abstulit. Preter tres illas pertractationes, de Spectaculis, de Laude Martyrii, et de Rebaptismate, quas Baluzius cum genuinis Cypriani operibus coniunxit, absoluti erant libri de Bono Pudicitie, de Aleatoribus, ad Nouatianum Hereticum, de Montibus Sina et Sion, due Orationes Cypriano afficte, tractatus Arnoldi, Bone-uallis abbatis, de nouissimis uerbis Domini in cruce, eiusdem liber de cardinalibus Christi Operibus, duobus aut tribus foliis exceptis. In his que supererant emendandis et edendis elaborandum fuit. Atque equidem, si nouam Cypriani operum editionem suscepissem, fateor me non pauca ex tam graui sarcina deoneraturum fuisse. Sed, cum intelligerem uicariam me operam ad hanc editionem absoluendam afferre, cautius mihi agendum fuit. Itaque retinui quidquid habuit editio Pamelii, quia sic uisum Baluzio fuerat. Sed ex iis quibus Angli Cyprianum onerarunt, necessarium esse duxi elucubrationes Arnoldi Bone-uallis de Operibus sex dierum, et de Laudibus beate uirginis, eiusdemque Meditationes expungere; tum ne uolumen nimiam in molem cresceret , tum quia alia exstant in bibliothecis nostris eiusdem Arnoldi opera, que pari iure ac tres ille elucubrationes, in hanc editionem recipi debuissent. Placuit eruditis uiris, quos in consilium adhibuimus, ut neutris aditus daretur. Computum paschale, quod idem Angli ediderant, eliminare statuerat Baluzius; et cum opera Cypriano adscripta ex editione Oxoniensi excerpsisset, istud de industria omiserat. Eo libentius illius uoluntati obsecuti sumus, quod hic libellus nec Cypriano tribui possit, nec cuiquam ualde prodesse, ac preterea uariarum lectionum sylua et longioribus notis luxuriet, que ad institutam huius editionis rationem accommodari non poterant. Haud equidem numerauerim inter meliora antiquitatis monumenta Confessionem Cypriani, quam editor Oxoniensis latine uulgauit; sed tamen, quia eam Baluzius omittendam non esse iudicauit, ac preterea in pretio fuit apud Gregorium Nazianzenum, Eudociam et Photium, non modo illam in hac editione desiderari non passus sum, sed etiam in locum latine interpretationis, quam pluribus locis hiulcam, innumeris aliis corruptam Angli dederant, grecum ipsum contextum ex bibliothece illustrissimi comitis de Seignelay liberaliter suppeditatum, ac nouam interpretationem substituere non dubitaui. Spuria opera sic edere instituerat Baluzius, ut habentur in Oxoniensi editione: id quod perspici potest ex his que typis, eo adhuc uiuente, mandata diximus. Sed, cum uiderem ex his monumentis nonnulla esse magni pretii, eaque quo sepius cum Cypriano edita fuerant, eo plures neuos traxisse, uetustas editiones et antiquos codices mss. quotquot in hac urbe re periri potuerunt, in subsidium uocaui, eorumque ope et presidio plurima maiorem in modum deformata, presertim in libro de Singularitate clericorum, Expositione symboli, et Epistola Celsi ad uigilium in pristinum nitorem restitui. In hoc etiam Baluzii uestigia premere non potui, quod cum suas ille notas post contextum reiecisset, ego uarias lectiones margini apposuerim. Sed nec Baluzio notis interdum uberioribus indulgenti, nec mihi in sola contextus emendatione immoranti aliter facere integrum fuit. Ad hanc emendandi contextus operam alia accessit, quam pro facultatis mediocritate, in explananda S. Cypriani doctrina, in rebus illius gestis ad critice normam expendendis, nauauimus.



I.---CYPRIANI SENTENTIA DE UNITATE ET INFALLIBILITATE ECCLESIAE.

Que ex Cypriani scriptis ad ueritatis defensionem eruere aggredimur, ea quo magis perspicua sunt et ad omnium captum accommodata, eo minus cauillando eludi possunt; et quo maiorem tertio Ecclesie seculo admirationem habuerunt, eo aptiora uidentur ad eos permouendos qui tria Ecclesie priora secula reiicere non audent. Scribebat Cyprianus doctis pariter et indoctis, eiusque doctrina non tantum in Africe luce uersabatur, sed in Italiam nauigabat et ad remotissimas Occidentis Orientisque ecclesias perferebatur. Itaque illius de Ecclesia, de sacramentis, excepta de baptismo hereticorum questione, de Christi diuinitate eiusque gratia testimonia, non unius episcopi, nec ecclesie unius, sed omnium illius etatis Catholicorum testimonia existimari debent. Quemadmodum autem unitatis amor inter uirtutes Cypriani precipue enituit, sic in eius scriptis nichil uehementius commendatur, nichil accuratius defenditur, quam unitas Ecclesie. Facile profecto ex eius dictis tria potissimum perspiciet quisquis non omnem amorem ueritatis animo eiecit: 1o Ecclesiam que a Christo per Apostolos fundata est, omnibus conspicuam ac uisibilem esse; 2o nec perire, nec ullo errore aut schismate corrumpi posse; 3o ita unam esse, ut quecumque ab ea secte discesserunt, ut a uera Ecclesia, ita ab eterna salute aliene sint.

Nota non erant sancto Martyri inuisibilis ecclesie commenta, que longe recentiore memoria excogitata sunt; sed eam Ecclesiam intelligit in qua zizania cum frumento, uasa fictilia cum aureis et argenteis usque ad diem iudicii permista cernentur , que super Petrum Domini uoce fundata »una est et in multitudinem latius incremento fecunditatis extenditur, ac Domini luce perfusa, per orbem totum radios suos porrigit; in qua episcopatus unus est, cuius a singulis in solidum pars tenetur , in qua per temporum et successionum uices episcoporum ordinatio et Ecclesie ratio decurrit, ut Ecclesia super episcopos constituatur, et omnis actus Ecclesie per eosdem prepositos gubernetur .« In his et aliis eiusmodi locis nulla residet suspicio ecclesie inuisibilis; neque enim lapsos hortaretur Cyprianus ut Ecclesie inuisibilis decretis obsequantur, aut confessores ut ad Ecclesiam inuisibilem redeant; nec episcoporum successionem habet ecclesia inuisibilis, nec per totum orbem radios suos diffundit.

 Sed, ne quis dicat Ecclesiam primis seculis hos titulos meruisse, at postea rerum faciem fuisse mutatam, occurrit his calumniis Cyprianus, ac uisibilem illam Ecclesiam nullis hominum uiribus euerti, nullo errore superari, nullo schismate diuidi posse contendit. Quid de persecutionibus imperatorum senserit, perspici potest ex libro de Lapsis, ubi horrendam illam persecutionem, quam Decius accendit, diuino consilio permissam fuisse docet, ut pietatis studium, longa pace refrigeratum, exsuscitaretur; sic etiam persecutionem Galli et uolusiani Rome prorupisse obseruat, »ut ad confundendos hereticos et retundendos ostenderet Dominus que esset Ecclesia . . . , qui essent quos inimicus lacesseret, qui contra quibus diabolus ut suis parceret .« Sic de perpetuitate Ecclesie sentientem nec hereses nec schismata terrebant: predicta hec sciebat a Christo et Apostolis, nec quemquam mirari debere cum eueniunt . Nullo autem errore Ecclesiam infici, nullo schismate corrumpi posse pluribus locis declarat, imprimis in libro de Unitate Ecclesie, ubi sic loquitur : »Adulterari non potest sponsa Christi; incorrupta est et pudica; unam domum nouit, unius cubiculi sanctitatem casto pudore custodit . . . ; dicit Dominus: Ego et Pater unum sumus: et iterum de Patre et Filio et Spiritu sancto scriptum est: Et hi tres unum sunt. Et quisquam credit hanc unitatem de diuina firmitate uenientem, sacramentis celestibus coherentem, scindi in Ecclesia posse, et uoluntatum collidentium diuortio separari!« Et paulo post: »Quia Christi populus non potest scindi, tunica eius per totum textilis et coherens diuisa a possidentibus non est: indiuidua, copulata, connexa, ostendit populi nostri, qui Christum induimus, concordiam coherentem; sacramento uestis et signo declarauit Ecclesie unitatem. Quis ergo sic sceleratus et perfidus, quis sic discordie furore uesanus, ut aut credat scindi posse, aut audeat scindere unitatem Dei, uestem Domini, Ecclesiam Christi?« Erat ergo perspectum S. Martyri, quamuis hereses Ecclesiam oppugnent, quamuis schismata nonnullas illius partes auellant, Ecclesiam tamen suo semper robore stare, nec ueritatem, quam Christus illi commisit, ulla heresi infuscari, aut unitatem schismate corrumpi posse. Hinc inter sectas que ab Ecclesia discedunt, et Ecclesiam ipsam tantum ponit discriminis, quantum inter hominum et Dei opus: ac Nouatia num stultitie arguit, »quod cum sit a Christo una Ecclesia per totum mundum in multa membra diuisa, item episcopatus unus multorum episcoporum concordi numerositate diffusus, ille post Dei traditionem, post connexam et ubique coniunctam catholice Ecclesie unitatem, humanam conetur facere Ecclesiam .«

Quod ex his principiis necessario sequitur, numquam accidere posse ut iusta sit causa ab Ecclesia discedendi, id etiam sepe a Cypriano docetur: quoscumque enim uidebat ab Ecclesia discedere, eos propria sententia damnatos dicebat, ita ut necesse non esset aliud de illis iudicium institui. Sic ait  Nouatum, »qui eiici de Ecclesia et excludi habebat, iudicium sacerdotum uoluntaria discessione« precessisse, »quasi euasisse sit penam, preuenisse sententiam:« et in libro de Unit. Eccles., p. 200. »Auersandus est talis,« inquit, »atque fugiendus quisquis fuerit ab Ecclesia separatus. Peruersus est huiusmodi, et peccat et est a semetipso damnatus .« Ex his facile perspicitur unam prorsus et indiuiduam esse Christi Ecclesiam, quamuis plures secte ueram se Ecclesiam Christi esse intendant. Nam plus una esse non potest que errore et schismate non possit euerti, et a qua sine scelere discedi non possit. Id autem mirifice confirmant omnes Cypriani sententie. Ecclesiam »que et uiuit in eternum et uiuificat Dei populum ,« ita unam esse contendit, ut, si apud Nouatianum fuit, apud Cornelium non fuisse declaret . Hinc toties Ecclesia hortus conclusus, fons signatus dicitur, ut in eadem pagina; sponsa Christi, que sola filios generare potest, queque cum Christo indiuiduis nexibus coheret . »Hanc Ecclesie catholice unitatem de diuine dispositionis dignatione uenientem ,« comparare non dubitat Cyprianus cum unitate Christi , cum unitate Dei , cum unitate Trinitatis 

Atque hic fuit cardo omnium controuersiarum que sancto Cypriano superuenerunt. Cum Felicissimus et quinque presbyteri nonnullos ex lapsis a Cypriani communione abstraxissent, ac speciosis causis scelus suum pretexerent, quantus dolor exstitit Cypriani in hac animarum sibi creditarum pernicie! quanto caritatis studio hortatur ut uitent lupos qui salutem promittunt, »ne qui deliquit ueniat ad salutem;« qui Ecclesiam spondent, dum id agunt, ut qui illis credit »in totum ab Ecclesia pereat .« Nihil autem aptius uidebatur Cypriano ad eos qui decepti fuerant deterrendos, quam ut eos demonstraret in Ecclesia cum episcopis et plebe Christi communicare non posse, si schismatis duces sequantur. Reuera sic impressa erat et insculpta etiam plebecule animis hec doctrina, unam prorsus esse Ecclesiam, nec ab ea discedendi iustam causam incidere posse, ut schismatis signiferi spe redeundi in Ecclesiam ducerent et lactarent quos deceperant; sed fraudem nudauit ordinatio Fortunati quem pseudepiscopum Carthaginensem constituerunt. »Namque ii quibus in preteritum,« inquit Cyprianus , »prestigia obtendebantur et dabantur uerba fallacia, quod simul ad Ecclesiam regressuri dicerentur, posteaquam uiderunt illic pseudepiscopum factum, frustratos et deceptos se esse didicerunt, et remeant quotidie atque ad Ecclesiam pulsant.« Nouatiani factio, ut pietatis pelle nitidior erat quam Felicissimi, ita maiorem perniciem traxit: ipsorum etiam confessorum oculos perstrinxit fucatus color; grauauit Cyprianum et contristauit, ut eius uerbis utar , et intolerabilis perculsi pene prostrati pectoris mestitia perstrinxit, quod semetipsi a Christi grege et ab eius pace et concordia separassent; quod cos de carcere prodeuntes schismaticus et hereticus error excepisset . Non parum profuit his confessoribus Cypriani adhortatio, ut illatum unitati damnum felici reditu repararent:  nam »cognito suo errore,« ut ait sanctus Cornelius , »ad Ecclesiam unde exierant, simplici uoluntate uenerunt.« Confessi sunt errorem coram Cornelio et quinque aliis episcopis, et Romano presbytero et ipsa plebe, cuius magnus concursus factus fuerat, declararunt sinceram suam mentem semper in Ecclesia fuisse; neque enim se ignorare »unum Deum esse, et unum Christum esse Dominum, unum Spiritum sanctum, unum episcopum in Ecclesia catholica esse debere.« Si qua tamen secta schismatis notam effugere, et uere Ecclesie pars uideri posset, id sibi in primis Nouatiani secta uindicaret, ut que nec Ecclesie dogmata saltem in primordiis, nec exteriorem religionis formam uiolaret. Sed Cyprianus contendit parui referre quid Nouatianus doceat, »cum foris doceat. Quisquis ille est,« inquit , »qualiscumque est, Christianus non est qui in Ecclesia Christi non est.« Idem docet pluribus aliis in locis, presertim in, epistola ad Magnum, ubi sic loquitur : »Neque enim Dominus noster iehsu Christus,« inquit, »cum in Euangelio suo testaretur aduersarios suos esse eos qui secum non essent, aliquam speciem hereseos designauit, sed omnes omnino qui secum non essent, et secum non colligentes gregem suum spargerent, aduersarios suos esse ostendit, dicens: Qui non est mecum, aduersum me est; et qui mecum non colligit, dispergit. Item beatus Ioannes apostolus, nec ipse ullam heresim aut schisma discreuit, aut aliquos speciatim separes posuit, sed uniuersos qui de Ecclesia exiissent, quique contra Ecclesiam facerent, antichristos appellauit, etc.« Quamobrem declarat S. Martyr ne martyrium quidem extra Ecclesiam a damnatione liberare. »Ardeant licet flammis,« inquit in libro de Unit. Eccles. p. 199, »et ignibus traditi uel obiecti bestiis animas suas ponant, non erit illa fidei corona, sed pena perfidie, nec religiose uirtutis exitus gloriosus, sed desperationis interitus. Occidi talis potest, coronari non potest.« Eadem sententia sepe alias occurrit, ut in eodem libro de Unit., p. 198, et in Epist. LII, p. 71, et in LuII, p. 95.

Si quis autem suspicetur Cyprianum amore unitatis longius quam par est efferri, is admonendus est ceteras omnes ecclesias cum Cypriano de his principiis consensisse, quamuis non easdem ac ille consecutiones deducerent, nec baptisma reiicerent hereticorum. Hoc enim argumento aduersarios suos refellebat Cyprianus, quod Spiritum sanctum extra Ecclesiam nec haberi nec dari posse faterentur: »Qui quamquam pertinaces alias et indociles,« inquit , »uel hoc tamen confitentur, quod uniuersi siue schismatici siue heretici, non habeant Spiritum sanctum; et ideo baptizare quidem possunt, dare autem Spiritum sanctum non possunt, in hoc ipso a nobis tenentur ut ostendamus nec baptizare eos omnino posse qui non habeant Spiritum sanctum.« Eodem argumento cum ipse Cyprianus passim utitur, tum etiam Firmilianus . Perspicuum ergo est et Cypriani testimonio et omnium qui tunc erant Christianorum consensu, inter uarias societates que sibi christiane religionis professionem arrogant, unam aliquam esse extra quam salus eterna comparari non potest, siue leuiter erretur, siue etiam schismati nullus error addatur; nedum ipsa cum sectis ab ea auulsis in unius communis Ecclesie compositionem uenire possit. Si que enim secte ab Ecclesia abscisse notas et iura uere Ecclesie retineant; frustra ueteribus sectis obiecta fuit episcoporum successio, et episcopatus per totum orbem unitas; frustra uetus Ecclesia unicam se esse sponsam, numquam errare posse, numquam a se discedendi causam legitimam incidere posse, ac ne martyrium quidem discedentibus ad salutem prodesse contendit. Affingendus ergo impius et crudelis error toti antique Ecclesie, uel potius Apostolis, a quibus solis conflari potuit mirificus ille consensus, quem de uere Ecclesie notis inter omnes Christianos conspirasse cernimus.

Mira sunt que Dodwello S. Cypriani de unitate sententiam examinanti placuerunt. Statuit enim in his S. Martyris disputationibus »non agi de illius Ecclesie unitate quam catholicam hodie dicimus, que nimirum omnes ambitu suo per terrarum orbem ecclesias particulares complectitur, sed de ipsis dumtaxat ecclesiis particularibus .« uerissimum quidem illud est quod probat Dodwellus unumquemque episcopum in sua ecclesia principium esse unitatis, eique ab omnibus obtemperari oportere, sed ita tamen, si cum aliis episcopis communicet; secus uero si ab uniuersa Ecclesia discedat: tunc enim principium potius discordie et schismatis foret quam unitatis. Atque, ut in Cypriano immoremur, facile demonstratur sic Ecclesie unitatem in his disputationibus a S. Martyre defendi, ut Ecclesie uniuersalis notio illius animo semper obuersetur. Id perspicitur ex ipso testimonio quod Dodwellus ad cause sue defensionem ex libro de Unitate Ecclesie excerpsit: »Quomodo solis multi radii, sed lumen unum« inquit, pag. 195, »et rami arboris multi, sed robur unum tenaci radice fundatum, et cum de fonte uno riui plurimi defluunt, numerositas licet diffusa uideatur exundantis copie largitate, unitas tamen seruatur in origine. Auelle radium solis a corpore, diuisionem lucis unitas non capit. Ab arbore frange ramum, fractus germinare non poterit. A fonte precide riuum, precisus arescit. Sic et Ecclesia Domini luce perfusa per orbem totum radios suos porrigit. Unum tamen lumen est, quod ubique diffunditur, nec unitas corporis separatur. Ramos suos in uniuersam terram copia ubertatis extendit, profluentes largiter riuos latius expandit. Unum tamen caput est, et origo una, et una mater fecunditatis successibus copiosa.« His uerbis, »Ecclesia Domini luce perfusa per orbem totum radios suos porrigit, ramos suos in uniuersam terram copia ubertatis extendit,« non ecclesie particularis, sed uniuersalis, siue catholice, unitas describitur. Idem confirmant que precedunt, queque sequuntur. Ante allata uerba sic loquebatur Cyprianus: »Quam unitatem firmiter tenere et uindicare debemus, maxime episcopi qui  in Ecclesia presidemus, ut episcopatum quoque ipsum unum atque indiuisum probemus. Nemo fraternitatem mendacio fallat, nemo fidei ueritatem perfida preuaricatione corrumpat. Episcopatus unus est, cuius a singulis in solidum pars tenetur. Ecclesia quoque una est, que in multitudinem latius incremento fecunditatis extenditur.« Post testimonium a Dodwello prolatum, addit Cyprianus: »Illius fetu nascimur, illius lacte nutrimur, spiritu eius animamur. Adulterari non potest sponsa Christi; incorrupta est et pudica . . . Quisquis ab Ecclesia segregatus adultere iungitur, a promissis Ecclesie separatur: nec perueniet ad Christi premia qui relinquit Ecclesiam Christi. Alienus est, profanus est, hostis est. Habere iam non potest Deum patrem qui Ecclesiam non habet matrem. Si potuit euadere quisquam qui extra arcam Ne fuit, et qui extra Ecclesiam foris fuerit euadit.« Lepidus ergo Cypriani interpres Dodwellus, qui sibi particularem ecclesiam fingit, ubi S. Martyr unum toto orbe episcopatum commendat. Quid, cum lapsis declarat in Epist. XL, si quis cum Felicissimo se coniunxerit, eum »postea ad Ecclesiam redire, et cum episcopis et plebe Christi communicare non posse;« cum confessores hortatur in Epist. XLIu, ut ad Ecclesiam redeant; eisque post reditum gratulatur in Epist. LI: »Quod Ecclesie ueritas et euangelici sacramenti unitas, que a nobis tenebatur,« inquit, eorum »etiam consensu ac uinculo necteretur;« num de ecclesiis particularibus, nulla habita unitatis inter omnes ecclesias constitute ratione, uidetur disseruisse?

Nihil magis aduersarium Dodwello, quam Cypriani de episcopi singularitate principium, quod tamen sibi maxime fauere, existimat. Numquam enim catholice Ecclesie unitatem accuratius defendit Cyprianus, quam cum unum in singulis ecclesiis episcopum esse debere contendit. Cum Nouatianus Rome episcopatum inuasisset, ac per emissarios suos idem facinus in aliis ciuitatibus tentasset, hoc argumento illius fautores refellit Cyprianus, quod cum is solus episcopus sit, cuius episcopatus ab aliis collegis confirmatur et agnoscitur, si quis in eius locum irruere audeat, nullam cum episcopis Ecclesie catholice communionem habere possit, ac proinde foris relictus pereat. »Factus est autem Cornelius,« inquit in Epist. LII, pag. 68, »episcopus de Dei et Christi eius iudicio, de clericorum pene omnium testimonio, de plebis que tunc affuit suffragio, et de sacerdotum antiquorum et bonorum uirorum collegio, cum nemo ante se factus esset, cum Fabiani locus, id est, cum locus Petri et gradus cathedre sacerdotalis uacaret; quo occupato de Dei uoluntate, atque omnium nostrum consensione firmato, quisquis iam episcopus fieri uoluerit, foris fiat necesse est, nec habeat ecclesiasticam ordinationem qui Ecclesie non tenet unitatem.« Eodem modo demonstrat episcopos a Nouatiano in aliis ciuitatibus constitutos, non Christi Ecclesie episcopos esse, sed humane Ecclesie: »Nisi si episcopus tibi uidetur,« inquit in eadem epistola, p. 73, »qui episcopo in Ecclesia a sedecim cepiscopis facto, adulter atque extraneus episcopus fieri a desertoribus per ambitum nititur, et cum sit a Christo una Ecclesia per totum mundum in multa membra diuisa, item episcopatus unus episcoporum multorum concordi numerositate diffusus, ille post Dei traditionem, post connexam et ubique coniunctam catholice Ecclesie unitatem humanam conetur Ecclesiam facere, et per plurimas ciuitates nouos apostolos suos mittat, ut quedam recentia institutionis sue fundamenta constituat; cumque iampridem per omnes prouincias et per urbes singulas ordinati sint episcopi in etate antiqui, in fide integri, in pressura probati, in persecutione proscripti, ille super eos creare alios pseudepiscopos audeat.« Hinc contendit, etiamsi legitime fuissent ordinati, eos tamen pro legitimis episcopis agnosci non posse, quia ab Ecclesia catholica discesserunt: »Episcopatum autem,« inquit, »tenere non posset, etiamsi episcopus prius factus a cepiscoporum suorum corpore et ab Ecclesie unitate descisceret.«



II.---REFELLUNTUR QUI EPISCOPOS APUD CYPRIANUM IURE DIuINO A PRESBYTERIS DISTINGUI NEGANT.

Quamuis episcopatus iura non possint accuratius defendi, quam a Cypriano defenduntur, non defuerunt tamen qui ex nonnullis eius uerbis ansam arriperent calumniandi. Quod enim S. Martyr clerum interdum in duos ordines diuidere uidetur, nempe in sacerdotes et ministros, ac sacerdotis ac prepositi nomina cum ipsis presbyteris communicat, uelut in Epist. LXu, LXuIII, LXXII et in libro de Lapsis, inde Salmasius et Blondellus concludunt presbyteros ab episcopis non iure diuino, non diuerso sacerdotii gradu esse distinctos. Si eiusmodi ratiuncula ualeret, pari iure concludi posset ne diaconos quidem et alios minores clericos a presbyteris et episcopis iure diuino distingui; sepe enim Ecclesia diuiditur in clerum et plebem. Quod si diaconi et minores clerici cum presbyteris et episcopis clero comprehenduntur, quid mirum si presbyteris, qui Eucaristiam consecrant et potestatem habent ligandi et soluendi, sacerdotis et prepositi nomina cum episcopis communia sunt? Presbyteris quidem Cyprianus plurimum semper habuit honoris, et cum nichil agere soleret sine consilio cleri, ut ipse testatur in Epist. uI, non dubium quin presbyteris, utpote cum ipso sedentibus, magnam auctoritatem attribuerit. At sacerdotii gradum a presbyteris distinctum sibi uindicat. Queritur in Epist. XI, quod quidam de presbyteris, nec Euangelii memores, »nec episcopo honorem sacerdotii sui et cathedre reseruantes,« iam cum lapsis communicare cepissent. Alius ergo in episcopis ac in presbyteris sacerdotii gradus, ac proinde episcopi a presbyteris distinguuntur non solum auctoritate et cathedra, sed etiam ordine et charactere. Hanc autem sacerdotii distinctionem ab ipso Christo institutam fuisse ex pluribus Cypriani locis perspicitur: »Dominus noster,« inquit in Epist. XXuII, p. 37, »cuius precepta et monita obseruare debemus, episcopi honorem et Ecclesie sue rationem disponens in Euangelio loquitur et dicit Petro: Ego dico tibi, quia tu es Petrus, et super istam petram edificabo Ecclesiam meam, et  porte inferorum non uincent eam: et tibi dabo claues regni celorum; et que ligaueris super terram erunt ligata et in celis, et quecumque solueris super terram erunt soluta et in celis. Inde per temporum et successionum uices episcoporum ordinatio et Ecclesie ratio decurrit, ut Ecclesia super episcopos constituatur et omnis actus Ecclesie per eosdem prepositos gubernetur. Cum hoc itaque diuina lege fundatum sit,« etc.

Multa hic obseruanda ex quibus S. Martyris sententia mirifice enitescit: 1o declarat episcopos successisse Apostolis. Sic etiam in Epist. XLII, »unitatem a Domino et per Apostolos nobis,« inquit, »successoribus traditam« docet. uid. Epist. LXIX. Idem docet Firmilianus in Epist. ad Cyprianum, pag. 148, episcopos Apostolis »uicaria ordinatione« successisse. Sic etiam in concilio Carthaginensi, cui preerat Cyprianus, Clarus a Mascula, »Apostolis,« inquit , »nos successimus eadem potestate Ecclesiam Domini gubernantes et credentium fidem baptizantes.« 2o Ordinationem episcopalem a Christo institutam et diuina lege fundatam pronuntiat Cyprianus. Quamuis enim ordinatus presbyter in hoc gradu aliquamdiu ministrasset, probe tamen sciebat sibi ad episcopalem gradum uocato aliam ordinationem opus fuisse. Nemo his temporibus meminerat quod Salmasius et Blondellus primis seculis usurpatum fuisse finxerunt, ut, mortuo episcopo, sine noua ordinatione succederet antiquior presbyter, uel forte qui dignior uidebatur, ut placet Blondello. Ne ipsi quidem schismatici, etsi ad omne facinus paratissimi, presbyteros ad episcopatum sine ordinatione ausi sunt promouere. Probe sciebat Nouatianus presbyter ne simulacrum quidem episcopatus sine noua ordinatione occupari posse, cum tres episcopos quos ex uilissima Ecclesie parte per dolum acciuerat, inclusos hora decima, temulentos et crapula oppressos, adumbrata quadam et inani manuum impositione episcopatum sibi tradere per uim cogeret . 3o Ex his etiam perspicitur episcopos a solo Christo potestatem Ecclesie gubernande accepisse. Hinc toties apud Cyprianum »Dominus sacerdotes sibi in Ecclesia sua eligere et constituere« dicitur, p. 59: hac ratione Cyprianus Cornelii episcopatum »de Dei, qui sacerdotes facit, uoluntate susceptum« defendit . uid. Ep. Lu, p. 82, et Ep. LXu, p. 113, Ep. LXIX, p. 121. Ex hac episcopatus notione oriebatur summa Cypriani constantia in gubernanda et defendenda ecclesia sua, cui cum se iudicem ad tempus a Deo datum esse sciret , »commissa diuinitus castra fideli uirtute« seruabat . Impressa erat aliorum Africe episcoporum animis hec sententia: »Si maritus peregre proficiscens,« inquit uenantius a Timisa, in concilio Carthag., p. 335, »amico suo commendasset uxorem suam custodiendam, commendatam sibi ille quanta posset diligentia conseruaret, ne ab aliquo castitas eius et sanctitas adulteraretur. Christus Dominus et Deus noster ad Patrem proficiscens sponsam suam nobis commendauit.«

Nescio quod sacerdotium Rigaltius et Baluzius diaconis affingunt in suis obseruationibus ad hec Cypriani uerba: »Item presbyteris et diaconibus non defuit sacerdotii uigor .« Cyprianus hoc loco sacerdotii uigorem nequaquam presbyteris illis et diaconibus attribuit, sed potius a se in illis obiurgandis adhibitum demonstrat; idque ex his que sequuntur atque ex totius epistole serie perspicitur. Neque huic Rigaltii et Baluzii opinioni fauet quod Cyprianus absens in Epist. XIII decernit, »ut qui libellos a martyribus acceperunt, et prerogatiua eorum apud Deum adiuuari possunt, si incommodo aliquo et infirmitatis periculo occupati fuerint, non exspectata presentia nostra, inquit, apud presbyterum quemcumque presentem, uel si presbyter repertus non fuerit, et urgere exitus ceperit, apud diaconum quoque exomologesin delicti sui facere possint; ut, manu eis in penitentiam imposita, ueniant ad Dominum cum pace quam dari martyres litteris ad nos factis desiderauerunt.« Non immorabor in hac explicanda difficultate, que nimium arcte cum sequentibus seculis coniuncta est, quam ut hoc loco examinari possit. Sed ut a Cypriano non discedam, unum est quod obseruatum uelim, nequaquam ab illo hanc prouinciam diaconis committi, ut peccatorum confessionem excipiant et penitentiam imponant. Hec enim fuit illis temporibus disciplina, ut nemo ad pacem admitteretur ne in extremo quidem discrimine, nisi qui ante morbum peccata confessus fuisset, ac penitentiam postulasset, ut testatur Cyprianus in Epist. LII. Quamobrem prescripta apud diaconum exomologesis in mortis articulo, non erat peccatorum confessio, que apud sacerdotes antea fieri debuerat, nec proinde cum diaconis communicatum fuit penitentie imponende munus. Quod autem ab eruditis uiris iamdudum obseruatum est, duplicem esse exomologesin, id confirmatur ex Cypriani epistolis in lapsorum causa scriptis; in primis ex Ep. XII, ubi ait exomologesin fieri »inspecta uita eius qui agit penitentiam.« Ex quo patet exomologesin, quam absolutio proxime sequebatur iam probata et satis spectata lapsi penitentia, distingui debere a conessione peccatorum penitentiam ipsam precedente.



III.---PRIMATUS ECCLESIAE ROMANAE A S. CYPRIANO SEMPER AGNITUS.

Sic episcoporum iura defendit Cyprianus, ut legitimum Romane Sedis primatum agnoscat. In dissensione quam habuit cum Stephano, sepe questus est quod Stephanus primatu suo nimium confideret, sed de ipsius auctoritate litem non mouit. Sic enim tacito nomine Stephanum perstringit in Epist. LXXI: »Sed nec Petrus, inquit, quem primum Dominus elegit et super quem fundauit Ecclesiam suam, cum secum Paulus de circumcisione postmodum disceptaret, uindicauit sibi aliquid insolenter aut arroganter assumpsit, ut diceret se primatum tenere et obtemperari a nouellis et posteris sibi potius oportere:« sic etiam Firmilianus iuste indignari se  dicit in Stephanum  quod qui »sic de episcopatus sui loco gloriatur, et se successionem Petri tenere contendit, super quem fundamenta Ecclesie collocata sunt, multas alias petras inducat, et ecclesiarum multarum noua edificia constituat, dum esse illic Baptisma sua auctoritate defendit.« Et paulo post: »Stephanus, qui per successionem cathedram Petri habere se predicat, nullo aduersus hereticos zelo excitatur.« Agnoscit ergo Firmilianus in Stephano altiorem quemdam dignitatis gradum, et dum in eo congruens dignitati studium fidei desiderat, Petri primatum fatetur successione ad illum peruenisse. Petri eiusque successorum primatum sepe alias commendauit Cyprianus: »Petrus tamen,« inquit pag. 123, »super quem edificata ab eodem Domino fuerat Ecclesia, unus pro omnibus loquens et Ecclesie uoce respondens ait: Domine, ad quem ibimus?« uid. pag. 123. »Una Ecclesia a Domino super Petrum origine unitatis et ratione fundata,« p. 125. »Nam Petro super quem edificauit Ecclesiam, et unde unitatis originem instituit et ostendit, potestatem istam dedit ut id solueretur in celis quod ille soluisset in terris. Et post resurrectionem quoque ad Apostolos loquitur, dicens: Sicut misit me Pater, et ego mitto uos,« etc. . Sed precipue considerandus nobis est insignis locus ex libro de Unitate Ecclesie, pag. 195: »Loquitur Dominus ad Petrum: Ego tibi dico, inquit, quia tu es Petrus, et super hanc petram edificabo Ecclesiam, meam, et porte inferorum non uincent eam; et tibi dabo claues regni celorum; et que ligaueris super terram, erunt ligata et in celis, et quecumque solueris super terram, erunt soluta et in celis. Et iterum eidem post resurrectionem suam dicit: Pasce oues meas; super illum unum edificat Ecclesiam suam, et illi pascendas mandat oues suas, quamuis Apostolis post resurrectionem suam parem potestatem tribuat et dicat: Sicut misit me Pater, et ego mitto uos; accipite Spiritum sanctum; si cuius remiseritis peccata, remittentur illi; si cuius tenueritis, tenebuntur; tamen, ut unitatem manifestaret, unitatis eiusdem originem ab uno incipientem sua auctoritate disposuit. Hoc erant utique et ceteri Apostoli quod fuit Petrus, pari consortio prediti et honoris et potestatis; sed exordium ab unitate proficiscitur, ut Ecclesia Christi una monstretur.«

Hoc testimonium ita protuli ut habetur in hac Baluzii editione, sed Cypriani uerba aliter leguntur in editionibus Manutii ac Pamelii, in quibus post hec uerba, »ut unitatem manifestaret,« additur, »unam cathedram constituit:« sic etiam post hec uerba, »exordium ab unitate proficiscitur;« habent editiones ille, »Et primatus Petro datur, ut una Christi Ecclesia et cathedra una monstretur. Et pastores sunt omnes et grex unus ostenditur qui ab Apostolis omnibus unanimi consensione pascatur, ut Ecclesia Christi una monstretur . . . : qui cathedram Petri, super quem fundata est Ecclesia, deserit, in Ecclesia se esse confidit!« Hec in contextum irrepsisse Baluzius existimauit, cuius de sententia ac rationibus eruditorum erit iudicium; sed obseruatum uelim, si ea retineantur que Oxoniensis editor et Baluzius expunxerunt, nichil affuturum quod non cum Cypriani doctrina optime quadret; sin autem recidantur, reliquas testimonii huius partes satis per se habituras momenti ad primatum Ecclesie Romane. Hospes sane et peregrinus sit in Cypriani doctrina, si quis miretur Petro primatum ab eo attribui, et unum gregem ac unam cathedram adstrui, cum tot locis eumdem primatum defendat, ac unum gregem, unum episcopatum et, nominatim in Epist. XL, unam cathedram commendet. Non magis mirandum quod in Ecclesia non esse pronuntiet nefarios illos schismaticos, qui hoc uno episcopatu conculcato, hac una cathedra, que super Petrum fundata est, deserta, humanam prorsus ecclesiam instituere tentabant. Non erat ergo cur Cypriani testimonium ab his uerbis editor Oxoniensis, uelut a quodam, ut ipse appellat, ueneno purgasse sibi uideretur. Quinetiam, que ab illo editore in hoc testimonio et ab omnibus admittuntur, satis per se ualent ad primatum demonstrandum. Illud 1o perspicitur in hoc Cypriani loco et in pluribus aliis, principium unitatis sine primatu esse non posse. Quis enim ei primatum deneget, a quo incipit unitas, et per quem Ecclesia una monstratur? 2o Quemadmodum post Petrum non desiit unitas, ita nec primatus et principium unitatis, quod Christus auctoritate sua disposuit, quod eo consilio instituit, ut Ecclesia una monstretur. Necesse est igitur ut unitatem, ita principium et uinculum unitatis in Ecclesia perseuerare; unde existimari potest quanti fecerit Ecclesiam Romanam Cyprianus, quam arete affixus fuerit principio unitatis, qui tanto unitatis amore accensus erat. Hinc illius indignatio  quod schismatici ausi fuissent »ad Petri cathedram atque ad Ecclesiam principalem, unde unitas sacerdotalis exorta est, nauigare.« Dictitant aduersarii nostri primatum Ecclesie Romane defendi a Cypriano, non quod iuris quidquam in alias ecclesias haberet, sed quia sedes erat et domicilium Imperii. Sed nichil absurdius hoc commento, nec quisquam sibi persuadebit Cyprianum, cuius in omnibus scriptis et factis spirat unitatis amor, aut primatum illi ecclesie denegasse, ex qua sacerdotalem unitatem ortam fatebatur, aut propter urbis potentiam et magnitudinem detulisse, non propter unitatis principium. Hunc primatum sibi Ecclesia Romana, repugnante nemine, uindicabat: quamuis Clerus Romanus, Sede uacante, non omnem sibi auctoritatem sumeret, sed difficiliora queque, in his lapsorum causam, ad electionem episcopi integra seruaret, non tamen idcirco intermissus erat primatus. »Salutant uos fratres«, inquit ille clerus , »qui sunt in uinculis, et presbyteri et tota Ecclesia, que et ipsa cum summa sollicitudine excubat pro omnibus qui inuocant nomen Domini.« Hinc littere eiusdem cleri, que de lapsis agebant, in totum orbem terrarum misse fuerunt, ut testatur Cyprianus Ep. LII.

Sed in hoc Cypriani loco Fellus et Simon Goulartius contendunt par consortium honoris et potestatis inter Apostolos eorumque successores penitus pugnare cum primatu; obseruat Fellus in not. ad Epistolam [.....],  beato illo martyre iudice pro desperatis et perditis habendos esse quibus minor uidetur auctoritas episcoporum in Africa, quam uel Cornelii ipsius in Petri cathedra Rome sedentis.«

Si qua fieret preiudicatarum opinionum intermissio, nichil facilius foret, quam Cypriani sensum callere et primatum cum pari consortio honoris et potestatis conciliare. Nemo nescit Cyprianum Africe et Numidie ac Mauritanie prefuisse: parem tamen potestatem episcopi illarum prouinciarum a Christo acceperant, hoc erant utique quod Cyprianus, pari consortio prediti et honoris et potestatis; sed his preerat Carthaginensis episcopus. Quod si Cyprianus, dum par consortium honoris et potestatis inter episcopos agnoscit, non idcirco delatam sibi iure ecclesiastico auctoritatem abiecit, cur Petrum eiusque successores auctoritate ab ipso Christo tradita spoliasse uideatur? Luce clarior est eius sententia; demonstrat unitatem tanti uisam esse Christo, ut quamuis Apostolis parem potestatem attribueret, unum tamen aliis preesse uellet: itaque hoc erant Apostoli quod fuit Petrus, sed excepto primatu. Iacobus et Ioannes parem potestatem acceperant ac Petrus, sed Christus unitatem nec a Iacobo nec a Ioanne incipere uoluit; soli Petro hunc detulit honorem.

Ex his etiam illustrari potest alius Cypriani locus ab iisdem aduersariis decantatus. »Episcopatus unus est cuius a singulis in solidum pars tenetur,« inquit ibidem Cyprianus in libro de Unit. Eccles. Sepe alias declarat Cyprianus, etsi »singulis pastoribus portio gregis adscripta est, etsi pastores multi« sunt, »unum tamen gregem« eos pascere, »et oues uniuersas quas Christus sanguine suo et passione quesiuit colligere et fouere debere, »et idcirco copiosum corpus« esse »sacerdotum concordie mutue glutino atque unitatis uinculo copulatum, ut si quis ex collegio eorum heresim facere et gregem Christi lacerare et uastare tentauerit, subueniant ceteri, et quasi pastores utiles et misericordes oues Dominicas in gregem colligant .« Sed copiosus ille sacerdotum numerus in pascendis ouibus conspirans non modo nichil detrahit primatui, sed etiam ducem et auctorem necessario postulat; alioqui summa esset futura omnium rerum perturbatio. Debent episcopi pro suo unitatis studio in rebus maioris momenti mutuas sibi operas tradere, debent in damnandis heresibus auctoritatem et consilia consociare; sed quis neget in eiusmodi rebus precipuas illius partes esse debere a quo »incipientem unitatis originem« Christus »sua auctoritate disposuit.«



Iu.---DE DISSENSIONE S. CYPRIANI CUM S. STEPHANO.---NULLUM BAPTISMA PROBATUM STEPHANO, NISI QUOD EX PRAESCRIPTA A CHRISTO FORMA DATUM ESSET.

Cum S. Cyprianus in litteris que de baptismo hereticorum scripte sunt, multa de aduersariis suis dicat, aut ab eis dicta referat, non parui interest ad eius illustranda testimonia, quid S. Stephanus et alii Cypriani aduersarii senserint, exponere. Stephanum erroris accusarunt etiam e Catholicis plurimi, eumque omnium hereticorum baptisma comprobasse uolunt, etiam eorum qui formam a Christo prescriptam non seruabant. Quin etiam Launoius Cyprianum sic defendit, ut ipsi antiquitatem magis quam aduersariis fauere existimet, »rem istam«, ut ullius uerbis utar, »non esse fidei, sed discipline« pronuntians . Demonstrare conabor Stephanum nichil aliud docuisse, quam quod postea omnium consensu stabilitum est, atque hanc illius doctrinam non antiquitati contrariam esse, sed e media Apostolorum traditione dimanasse.

Amisimus scriptas a Stephano papa epistolas de baptismo hereticorum; sed que Cyprianus ex epistola ad se scripta refert, ea omnem sancti pontificis accusandi ansam precidunt. Sic enim loquebatur Stephanus in epistola ad Cyprianum: »Si quis ergo a quacumque heresi uenerit ad nos, NIHIL INNOuETUR, NISI QUOD TRADITUM EST, ut manus illi imponatur in penitentiam; cum ipsi heretici proprie alterutrum ad se uenientes non baptizent, sed communicent tantum.« Perabsurde Rigaltius detorquet illud proprie ad eos »qui proprie ob propriam aliquam causam dicuntur heretici.« Liquet hanc uocem referri ad ea que sequuntur, ita ut heretici dicantur proprie non baptizare, siue proprio baptismo non imbuere alterutrum ad se uenientes; quale est illud Horatii, »difficile est proprie communia dicere.« uerborum autem Stephani due tantum uidentur afferri posse sententie. uel enim ait hereticos suum quemque proprium habere baptisma, sed tamen eo non imbuere alterutrum ad se uenientes: uel hoc statuit, hereticos proprium sibi non arrogare baptisma, quo uenientes ad se baptizent, sed commune et in sua et in aliis sectis reuereri. Prima interpretatio stare non potest, altera explorata et perspicua. 1o Repugnaret omnino illa hereticorum in baptizando uarietas, et in aliorum probando ac retinendo baptismate consensus. Cur enim unaqueque secta proprium sibi et ab aliis discrepantem baptismum instituisset, nisi quia et Ecclesie et sectarum baptismus parum ad salutem idoneus uideretur? Quamobrem nouum baptismum instituentibus consentaneum erat aliorum baptisma reiicere. 2o Hereticos hoc loco Stephanus Cypriano ad imitandum proponit. Etsi enim uterque de baptismo magnifice sentiebat, uterque tamen exiliter sentire alteri uidebatur. De Baptismi sanctitate et maiestate detrahi existimabat Cyprianus, si datus ab hereticis ualeret; Baptismo iniuriam Stephanus fieri putabat, si uel in ipsis hereticis reiiceretur. Cum ergo hereticos ad imitandum proponit, necesse est ut in eis aliquid laudet, quod ad Baptismi commendationem ualeat. At, si heretici prescriptam a Christo formam in baptizando uiolassent, nec tamen dubitassent dissimile aliorum baptisma comprobare, hec agendi ratio hominum fuisset Baptisma, ut inutilem et exilem ceremoniam, floccifacientium. 3o Ad illustrandam Stephani sententiam accedunt Firmiliani et Cypriani testimonia. »Stephanus in epistola sua dixit, inquit Firmilianus, hereticos quoque ipsos in Baptismo conuenire.« Cyprianus, postquam uerba Stephani retulit, hec addit in Ep. LXXIu. »Et cum singule hereses singula baptismata et diuersa peccata habeant; hic cum omnium Baptismo communicans, uniuersorum  delicta in sinum suum coaceruata congessit.« Opponit Cyprianus Stephani principio aliud principium, et singulas hereses singula habere baptismata contendit, quia Stephanus unum et commune baptisma apud hereticos esse statuerat. Nec tamen Cyprianus idcirco tot baptismata numerat quot sunt hereses, quod singule hereses Baptismi formam immutassent; nemo enim id suspicabitur; sed quia singule sunt unum ueluti corpus ab aliis sectis et ab Ecclesia separatum.

Launoius et post eum auctor Bibliothece Scriptorum ecclesiasticorum obiiciunt perpaucos tunc exstitisse hereticos qui in nomine trium Personarum baptizarent; quamobrem omnes omnino hereticos Stephano probari, in his Marcionitas, ut ei exprobrant Firmilianus ac Cyprianus. Sed ueterum hereticorum instituta Stephano, Cypriano et Firmiliano notiora erant, quam recentibus scriptoribus. At inter Stephanum, ac Cyprianum et Firmilianum generatim conuenit, ut modo uidimus, hereticos proprium sibi baptismum non habere. Ergo perpauci excipi possunt, qui communem baptizandi formam peruerterint. Testes eiusdem sententie citari possunt Clemens Alexandrinus et Tertullianus; quorum primus  hereticorum baptisma in Scripturis aquam alienam appellari obseruat, nec tamen hanc causam affert quod Baptismi administrandi normam corruperint, sed quod alieni sint ab Ecclesia. Similiter Tertullianus  hereticorum baptismum non eo nomine reiicit, quod illius administrandi ritum a Christo prescriptum immutassent, sed quia »nullum habent consortium discipline nostre, quos extraneos utique testatur ipsa ademptio communicationis.« Ad hec etiam accedit Augustini testimonium, qui in libro uI de Bapt., c. 25, sic loquitur: »Quis nesciat non esse Baptismum Christi, si uerba euangelica quibus symbolum constat illi defuerint? Sed facilius inueniuntur heretici qui omnino non baptizent, quam qui illis uerbis non baptizent.«

Frustra Launoius Augustini testimonium de equalibus S. Doctoris hereticis accipiendum esse, de antiquioribus autem aliter iudicandum putat. Nam quod quarto et quinto Ecclesie seculo animaduertit Augustinus, id potiori iure de secundo et tertio asseuerari potest. Neque enim defuerunt hereses que, cum in secte primordiis communem baptizandi normam secute essent, eam postea immutarent, ut suorum ad Ecclesiam catholicam reditum maiori difficultate obstruerent. Id de Encratitis nominatim testatur Basilius can. I. Quamquam ne illi quidem prescriptam a Christo formam peruertebant, sed ceremonias quasdam aut adiecisse uidentur aut detraxisse. Sic enim de illis Basilius can 47: »Ne dicant: In Patrem et Filium et Spiritum sanctum baptizati sumus.« Quinetiam eorum baptismum non improbat ratum haberi, si qua inde maior utilitas accedat. Atque ipse, can. I, testatur fratres Zoin et Saturninum susceptos a se fuisse in cathedra episcoporum, cum ab hac heresi redirent. Sed si Encratite communes ritus initio secuti fuerant et cum noui aliquid inducere uoluerunt, non tamen prescriptam a Christo formam uiolare ausi sunt; an dubium quin Marcionite et alii eiusmodi, quibuscum erat cum Encratitis finitima uicinitas, baptismum in Ecclesia catholica usurpatum retinuerint. Porro Marcionem id nomine trium Personarum baptizasse testis est locuples Cyprianus, qui eius baptismum hoc argumento reiicit, quod non eamdem Trinitatem agnoscat ac Catholici: »Numquid hanc Trinitatem Marcion tenet?« inquit in Epist. ad Iubai., pag. 131. »Numquid eumdem asserit quem et nos Patrem creatorem? Numquid eumdem nouit Filium Christum de Maria uirgine natum?« Fatebatur ergo Cyprianus tres Personas ab hereticis in Baptismo nominari, ac eo redactus erat, ut Trinitatem hereticos non eodem modo ac Catholicos interpretari diceret. Simili ratione Firmilianus Gnosticorum et Montanistarum baptisma reiicit, quia primi non eumdem Patrem ac Catholici, Montaniste non eumdem Spiritum sanctum agnoscebant. Marcionem sic premit Tertullianus argumentis ex baptismo petitis, ut facile pateat communem baptizandi ritum ab hoc heretico mutatum non fuisse. Querit enim lib. I, c. 28, quomodo regeneret deus Marcionis qui non generauit; quomodo Spiritum attribuat in baptismo, qui animam non prius contulit; cur lauet hominem numquam apud se inquinatum, et in hoc totum salutis sacramentum carnem mergat exortem salutis. Narrat Epiphanius pag. 230, »non unum baptisma  sed tria post delictum concedi, pro mortuis illorum catechumenis alios baptizari, ac mulieribus baptismi conferendi facultatem committi;« sed uiolate baptismi forme Marcionem non accusat. ualentini quoque et Apellis baptismum Stephanus ratum habuisse dicitur. Sed id ex eius principiis sequebatur. Nam, cum certo teneret, ut ei exprobrat Firmilianus, Baptismum administrari »inuocata trinitate nominum Patris et Filii et Spiritus sancti,« neminem prorsus excludere debuit, quem ab hac baptizandi norma non discedere constaret. Quod si ipse Marcion, qui impietate omnes superauit, in nomine trium Personarum baptizabat, non uideo cur non idem de Apelle et ualentino credatur. Cyprianus hoc unum eiusmodi hereticis obiicit, quod non eumdem Patrem ac Catholici, eumdem Filium, eumdem Spiritum sanctum eamdemque Ecclesiam confiteantur; ac Patripassianos, Anthropianos, ualentinianos, Apelletianos, Ophitas Marcionitis adiungit, Ep. ad Iubai., p. 130. Marcus inter ualentini sectatores celeberrimus in consecrando pane et uino omnia inuocationis uerba pronuntiabat, ut testatur Ireneus lib. I, cap. 12; ceteri eiusdem generis heretici Eucaristiam ex more Ecclesie celebrabant. Hinc eos prouocat Ireneus lib. Iu, cap. 18, ut »aut sententiam mutent, aut abstineant offerendo que predicta sunt.« Non uerisimile est quibus religio erat a consueta Eucaristie celebrande forma discedere, eos in Baptismi ritibus ne id quidem retinuisse quod Christus nominatim prescripserat. Multa sane in Baptismi ceremonias impia et absurda induxerunt plerique Gnostici. Sed, ut obseruat Augustinus , »certa illa euangelica uerba sine quibus non potest Baptismus consecrari, tantum ualent  ut per illa sic euacuentur quecumque in prece uitiosa contra regulam fidei dicuntur; et si malus atque peruersus in aliquibus peruersam precem afferat, adest Deus euangelicis uerbis suis, sine quibus Baptismus Christi consecrari non potest, et ipse sanctificat sacramentum suum.« Cum Augustino consentit Stephanus, qui, ut refert Firmilianus, dicebat »iis qui apud hereticos baptizantur adesse presentiam et sanctimoniam Christi.« Quod autem spectat ad eos qui aut aquam non adhibebant, aut non ut Christus prescripsit, baptizabant , non dubium quin eos sine Baptismo Stephanus in Ecclesiam non admisisset. Nonnulli autem sic Baptismi uerba immutabant, ut tamen retinere et exprimere uellent, quales erant qui baptizabant »in nomen incogniti patris omnium, in ueritatem matrem omnium, in descendentem in Iesum« . Sed de eiusmodi hereticis adeo nulla fuit controuersia, ut Cyprianus et Firmilianus interrogationes ipsas, quales in Ecclesia fieri solebant, ab hereticis seruari testentur, pag. 131, 145, 154. Ad hec Cypriani et Firmiliani testimonia accedit auctoritas non solum Augustini, uincentii Lirinensis et Facundi, qui minime dubitarunt quin communem Ecclesie sententiam Stephanus defendisset; sed etiam Dionysii Alexandrini et Eusebii, quorum primus sic ad Stephanum et de Stephano scripsit, ut in eo leniorem tantummodo sententiam, et quamdam, ut in re nondum omnium consensu decisa, accommodationem desideraret; alter uero antiquam traditionem ab eo defensam fuisse testatur, Hist. lib. uII, c. 3.



u.---S. CYPRIANUS SENTENTIAM ADuERSARIORUM MINUS INTELLEXIT.---DE BAPTISMO IN CHRISTI NOMINE.---STEPHANI SENTENTIA ORTA AB APOSTOLIS.

Sed duo nobis supersunt explicanda, utrum Stephanus hereticorum baptismo non solum characterem imprimi, sed etiam peccata dimitti existimauerit; utrum satis esse duxerit in Christi nomine baptizare, nulla Patris et Spiritus sancti facta mentione. Cyprianus et Firmilianus sic semper aduersarios refellunt, quasi isti peccata ab hereticis baptizantibus dimitti contenderent. »Dat honorem Deo, inquit Cyprianus  qui apud eos qui in Deum blasphemant, remissionem peccatorum dari iudicat?« Et Firmilianus : »Stephanus, inquit, et qui illi consentiunt, contendunt dimissionem peccatorum, et secundam natiuitatem in hereticorum baptisma posse procedere, apud quos etiam ipsi confitentur Spiritum sanctum non esse.« Et infra, »dicunt eum qui quomodocumque foris baptizatur mente et fide sua gratiam consequi posse.« In Epistola a Iubaiano ad Cyprianum missa, quam Stephani esse Pamelius et Baronius existimant, scriptum erat, »quod querendum non sit quis baptizauerit, quando is qui baptizatus sit, accipere remissam peccatorum potuerit secundum quod credidit.« Difficile non fuit Cypriano et Firmiliano in ea opinione, quam aduersariis suis affingunt, manifestam pugnam demonstrare. Perabsurdum enim est ut remissionem peccatorum consecutus esse dicatur qui nondum accepit Spiritum sanctum, et Christum in Baptismo induisse in quo nondum habitat Spiritus sanctus. Sed uidentur summi illi uiri Cyprianus et Firmilianus minus accurate interpretari sententiam aduersariorum, quos uerisimile non est tam absurde ratiocinatos, ut remissionem peccatorum sine Spiritu sancto comparari posse crederent. Existimat eruditus editor Litterarum summorum Pontificum Stephanum, dum remissionem peccatorum in baptismo extra heresim dato agnoscit, uel de infantibus loqui, uel de adultis bona fide baptismum ab occulto heretico accipientibus, aut ab aperto in extremo uite periculo. Quamuis autem doctissimo scriptori plurimum tribuam, aliam tamen uiam inibo explicande Stephani sententie, que mihi uidetur illustrari posse ex his illius uerbis a Firmiliano citatis: »Heresis quidem, aiebat, parit et exponit; expositos autem Ecclesia suscipit.«

Perspicitur ex his uerbis heresim non sibi sed Ecclesie parere, uel potius Ecclesiam per heresim ueluti per ancillam parere, ita ut quos parit heresis, filii sponse fieri possunt si ad Ecclesiam accedant; ab Ecclesia autem non suscepti interitum effugere non possint. Stephani doctrine simillima est hec Augustini sententia: »Ecclesia quippe,« inquit lib. I de Bapt., n. 12, »omnes per Baptismum parit, siue apud se, id est ex utero suo, siue extra se de semine uiri sui. Sed et Esau de uxore natus, propter fraternam discordiam separatus est a populo Dei, et Aser per uxoris quidem potestatem, sed ex ancilla natus, propter fraternam concordiam terram promissionis accepit. Unde et Ismeli ut separaretur a populo Dei non obfuit mater ancilla, sed obfuit fraterna discordia; et non profuit potestas uxoris, cuius magis filius erat, quia per ipsius iura coniugalia et in ancilla seminatus erat et ex ancilla susceptus. Sic et apud istos Ecclesie iure, quod est in Baptismo, nascuntur quicumque nascuntur; sed si concordent cum fratribus, per unitatem pacis, ueniunt ad terram promissionis; non de materno utero rursus eiiciendi, sed in paterno semine agnoscendi: si autem in discordia perseuerent, ad Ismelis funiculum pertinebunt.« Immerito ergo Cyprianus et Firmilianus existimarunt Stephanum heresi ueluti sponse filios attribuere, cum heresim ueluti ancillam parere dixerit, ut quos ipsa peperit, hi ab Ecclesia, que sola est sponsa, suscipiantur. Non absimili sententia uidetur peccatorum remissionem in baptismo hereticorum agnouisse. Quemadmodum enim eiusmodi baptismus hanc uim habet, ut quos peperit ancilla ad sponsam pertineant, cum ab Ecclesia suscipiuntur; sic, quamuis peccata non dimittat in heresi manentibus, id tamen ualet, ut  redeuntibus ad Ecclesiam dimittantur. Id egregie Augustinus explicat in libro I de Baptismo: »Intelligant , inquit , in communionibus ab Ecclesia separatis posse homines baptizari, ubi Christi Baptismus eadem sacramenti celebratione datur et sumitur: qui tamen tunc prosit ad remissionem peccatorum, cum quis reconciliatus unitati sacrilegio dissensionis exuitur, quo eius peccata tenebantur et dimitti non sinebantur.« Auctor anonymus libri de Rebaptismate nichil fere aliud probat, nisi hanc Baptismi foris accepti utilitatem ad remissionem peccatorum in Ecclesia consequendam. Statuit p. 357, »inuocationem illam pristinam nominis Iesu, nuda et singularis si in errore sit constituta, non posse ad salutem prestandam sufficere; ne hac ratione, inquit, etiam ethnicos et hereticos abutentes nomen Iesu credamus ad salutem sine uera re atque integra posse peruenire. Quam tamen inuocationem nominis Iesu correctione erroris et agnitione fidei ueritatis, et abscissa omni labe preterite conuersationis, mysterio Dei circa eiusmodi homines rite perpetratam, locum quem habitura non erat obtinere, et postremo in fide recta et ad integritatem signi prestandam non obesse, supplemento eius quod deerat accedente, perquam utile est credere.« uidentur ergo Cyprianus et Firmilianus, cum aduersariorum sententiam non ex pacificis colloquiis ac disputationibus, sed ex scriptis tantum iisque ualde obscuris cognitam haberent, minus intellexisse quid isti sentirent, et credidisse fidem illos et peccati dimissionem in hereticis ab heresi non discedentibus admittere, quamuis de fide errori succedente loquerentur, ac peccatum ita dimitti dicerent, ut hec dimissio tunc ualeat cum ab heresi disceditur.

Nunc alius error a sancto pontifice propulsandus, cui uerisimile non est Baptismum in solius Christi nomine probatum fuisse: 1o Immerito in Stephano eiusque sociis uituperaretur eiusmodi loquendi ratio que et Scripture auctoritate et ecclesiastici sermonis usu firmata est, ut demonstrat modo laudatus editor Epist. summ. Pont. 2o Quod spectat ad Stephanum, non eum hac in re erroris accusat Cyprianus, quamuis prima specie accusare uideatur. »Non est autem quod aliquis,« inquit in Epist. LXXIII, »ad circumueniendam christianam ueritatem Christi nomen opponat, ut dicat: In nomine Iesu Christ ubicumque est quomodocumque baptizati gratiam Baptismi sunt consecuti.« Et paulo post: »Quomodo ergo quidam dicunt foris extra Ecclesiam immo et contra Ecclesiam, modo in nomine Iesu Christi ubicumque et quomodocumque baptizatum gentilem remissionem peccatorum consequi posse, quando ipse Christus Gentes baptizari iubeat in plena et adunata Trinitate?« Sed, ut hec intelligantur, obseruandum est Cyprianum hoc loco non id in aduersariis culpare, quod trium Personarum aliquam in Baptismo omitti posse dicerent, sed quod fidem in tres Personas necessariam negarent. Nam, cum Marcionite et alii eiusmodi heretici horrendas blasphemias in Patrem euomerent, contendit Cyprianus nichil illis prodesse nomen Christi, quia »sine Patre aut contra Patrem prodesse cuiquam solus Filius non potest. Quomodo, inquit, non cognito, immo et blasphemato Deo Patre, qui apud hereticos Christi nomine baptizati dicuntur, peccatorum remissam consecuti iudicantur?« Reiicit ergo Cyprianus baptisma ab hereticis in Christi nomine datum, non ob Patris pretermissionem, que res in controuersiam non ueniebat, sed ob blasphemias in Patrem. Hinc illud idem baptisma probat, si in Christi ueritate administretur: »Unde apparet, inquit, non ea statim suscipienda et assumenda que iactantur in nomine Christi, sed que geruntur in Christi ueritate.« Idem ergo est Baptisma in Christi nomine, ac Baptisma a Christo institutum. Firmilianus qui hanc Cypriani epistolam legerat, atque hunc locum qui nunc in manibus est, ut pleraque alia, obseruationibus suis confirmat, Baptisma in Christi nomine dari existimat, cum in nomine trium Personarum datur, neque in aduersariis culpat quod Baptisma in Christi solius nomine ratum habeant, sed »quod non putant querendum esse quis sit ille qui baptizauerit, eo quod qui baptizatus sit, gratiam consequi potuerit inuocata trinitate nominum Patris et Filii et Spiritus sancti, quasi inuocatio hec nuda nominum sufficiat ad remissionem peccatorum et Baptismi sanctificationem.«

Quinetiam non modo Stephanus, sed ne ipse quidem auctor anonymus libri de Rebaptismate, qui Cyprianum uehementi aceto perfudit, Baptisma in solo Christi nomine uidetur probasse; hoc tamen errore illum Tillemontius laborasse contendit, sed prorsus immerito. Is enim Baptisma in Christi nomine interpretatur illud, quod ex forma a Christo prescripta confertur. Locus ipse quem obiicit Tillemontius rem aperte demonstrat: »Multum interest«, inquit anonymus scriptor pag. 358, »utrum in totum quis non sit baptizatus in nomine Domini nostri Iesu Christi, an uero in aliquo claudicet cum baptizatur baptismate aque, quod minus est, dummodo postea constet in ueritate sincera fides in baptismate spiritus, quod non dubie maius est. Nec estimes huic tractatui contrarium esse quod dixit Dominus: Ite, docete gentes, tinguite eos in nomine Patris et Filii et Spiritus sancti; quia, cum hoc uerum et rectum et omnibus modis in Ecclesia obseruandum sit, et obseruari quoque solitum sit, tamen considerare oportet quod inuocatio nominis Iesu non debet a nobis futilis uideri propter uenerationem et uirtutem ipsius nominis, in quo nomine uirtutes omnes solent fieri et nonnumquam etiam alique ab hominibus extraneis.« Ex quibus concludit Tillemontius hunc scriptorem, etsi fatetur tres personas nominari solere in Ecclesia, non tamen irritum baptismum putare, si in solo Iesu nomine conferatur. Sed noster ille scriptor non id sibi obiicit ex Christi uerbis: In nomine Patris et Filii et Spiritus sancti; sed illud, Docete gentes: neque illud defendit baptisma cui desit trium Personarum appellatio, sed cui desit »sincera fides,« et quod ait, »In Ecclesia obseruandum et obseruari solitum,« refertur ad  hec uerba: Ite, docete gentes. Hinc Apostolos contendit, cum baptizati sunt Iudeorum more, de Christi, immortalitate sensisse, nec ipsius mortem et resurrectionem credidisse: unde sic concludit : »Itaque quod ad ipsos discipulos pertinet, neque integram neque perfectam fidem habuisse, his modis quibus retulimus inueniuntur, et quod multo grauius est, sicut in Euangelio cata Ioannem scriptum est, etiam alios baptizabant.« Non ergo agitur hoc loco de appellatione trium Personarum, sed res ut certa ac minime controuersa ponitur, nec Baptisma in nomine Iesu apud hunc scriptorem aliud sonat, ut uidere est ex uerbis modo citatis, ac Baptisma aque, Baptisma in nomine Patris et Filii et Spiritus sancti.

Iam uero non longa disputatione opus est ut propugnatum a Stephano papa institutum ex traditionis apostolice fontibus profluxisse demonstremus. uigebat utique hec consuetudo, exceptis illis ecclesiis quas synodorum decreta in aliam sententiam detorserant. Nullum in Occidente uestigium iterati Baptismi preterquam in Africa. In Oriente testatur Eusebius  antiquam consuetudinem inualuisse, ut in recipiendis hereticis sola manuum impositio cum precationibus adhiberetur. Morem Aegypti perspicimus ex testimoniis Dionysii Alexandrini apud Eusebium in eodem libro exstantibus. Minatus fuerat Stephanus se cum Cappadocia, Cilicia, Galatia et finitimis regionibus non communicaturum; at nulle prorsus de Aegypto querele; quinetiam Dionysius Alexandrinus, magno Ecclesie commodo, interposuit se in pacificationem dissidii. Quod autem Xystum, Romanum pontificem, consulendum esse duxit de homine iamdudum in Ecclesiam reuerso, sed qui se impio et pleno blasphemie baptismo initiatum fuisse meminerat; id non solum Dionysii consensionem cum Ecclesia Romana, et alienum ab iterando Baptismo animum declarat, sed etiam argumento est ab ipsius decessoribus Heracla aut Demetrio qui hunc hominem receperant, solitos non fuisse redeunte hereticos baptizari. Huc accedit Basilii testimonium, qui baptismum Montanistarum Dionysio Alexandrino probatum fuisse asseuerat can I. Quod ex Clemente Alexandrino obiicitur , aquam hereticorum esse aquam alienam, id non expiari probat sed contaminari qui Baptismum in heresi iam adulti accipiunt; at Baptismum irritum sancto Clementi et nullum uisum esse non probat. Difficilior ad explicandum Hieronymus, qui in libro de Scriptoribus ecclesiasticis testatur Dionysium Alexandrinum idem ac Cyprianum de baptismo hereticorum sensisse, ac plures ea de re litteras scripsisse; sed hac in re pugnat Hieronymus aduersa fronte cum Basilio.

Ipsa etiam Africa testis citari potest illius traditionis quam acerrime impugnauit. Neque enim Afri ante Agrippini decreta baptismum ab hereticis datum iterabant; idque ipsos esse confessos perspicitur ex his Firmiliani uerbis: »Quod quidem aduersus Stephanum uos dicere, Afri, potestis, cognita ueritate, errorem uos consuetudinis reliquisse.« Ipse etiam Cyprianus, dum ait in Epist. ad Iubai. non nouam aut repentinam rem esse ut baptizentur qui ab hereticis in Ecclesiam ueniunt, sed multos annos esse ex quo sub Agrippino id episcopi in concilio statuerant, non obscure de nouitate opinionis sue confitetur, illiusque fontem et caput Agrippinum agnoscit. Existimauit Augustinus inductum ab Agrippino morem, cum paulo post exaruisset, a Cypriano reuocatum fuisse. Sed id omnino pugnat, ut obseruauit Tillemontius, cum his Cypriani uerbis ex Epist ad Iubai.: »Quando exinde  usque in hodiernum tot millia hereticorum in prouinciis nostris ad Ecclesiam conuersi, non aspernati sint, neque cunctati, imo et rationabiliter et libenter amplexi sint, ut lauacri uitalis et salutaris Baptismi gratiam consequerentur.« Sed si Cyprianus consuetudinem iam stabilitam defendit, nouam certe Agrippinus induxit, ut tot locis obseruat Augustinus in libris de Baptismo.

His testimoniis plurimum addit ponderis sectarum consensus, que acceptum in aliis sectis Baptismum iterare non audebant. Quis non uidet tot ecclesiarum totque sectarum consensum non ab alio capite et fonte quam ab Apostolis fluxisse, in re presertim que maximis obstructa difficultatibus, nec Scripturis aperte indicata, nec ullo Ecclesie decreto confirmata, ita tamen Catholicis et hereticis explorata erat, ut contraria opinio grauis error uideretur. Numquam sane post Apostolos tam firma persuasio insculpi animis potuisse nullo interueniente uniuerse Ecclesie decreto; sed potius heresis odium et iustissima cautio, ne aut hominibus non baptizatis Eucaristia daretur, aut infantes in heresi baptizati sine uero Baptismo morerentur, necessitatem iterandi Baptismi plurimis attulissent.



uI.---QUIBUS POTISSIMUM RATIONIBUS SESE S. CYPRIANUS DEFENDERIT.---NEC SACRAMENTA A MALIS IN ECCLESIA ADMINISTRATA, NEC TRADITIONEM REIECIT.

Quamuis suam Ecclesia de hereticorum baptismo doctrinam ex ipso Apostolorum ore acceperit, fatendum tamen est non fuisse hanc traditionem ex illo genere quod omnium auribus quotidiana predicatio inculcaret. Nemo umquam Ecclesie sententiam de Christi et Spiritus sancti diuinitate, de mutatione donorum in corpus et sanguinem Christi et aliis eiusmodi rebus, sine summa negligentia ignorare potuit, aut sine summo scelere impugnare, quia his dogmatibus Christianorum aures in omnibus ecclesiis circumsonabant. Utrum autem hereticorum baptisma ratum necne habendum esset, id obscurari et die obsolescere potuit in multis regionibus, in quibus recipiendorum hereticorum aut nullus erat usus aut admodum rarus. Quare mirari non debemus cur hac in re prestantissimi uiri errauerint. Ac ueritas quidem facile inuestigari potuisset, si consulte fuissent antiquissime ecclesie, que numquam hereticis caruerant quos oppugnarent, aut redeuntes in  Ecclesiam reciperent; qualis erat in primis Ecclesia Romana, cum uetustissimos quosque hereticos constet in hanc urbem sese contulisse. Sed huius cautionis pretermisse leuissimam culpam sustinet Cyprianus, qui consuetudinem rebaptizandi non induxit in ecclesiam suam, sed decessorum suorum auctoritate constitutam reperit.

Rationum momentis quibus utebatur Cyprianus, tantum inest splendoris, ut se Augustinus sola Ecclesie auctoritate in contrariam sententiam adduci fateatur: »Nec nos ipsi«, inquit l. II de Bapt., n. 5, »tale aliquid auderemus asserere, nisi uniuerse Ecclesie concordissima auctoritate firmati; cui et ipse  sine dubio cederet, si iam illo tempore questionis huius ueritas eliquata et declarata per plenarium concilium solidaretur.« Hoc autem potissimum argumento nitebatur Cyprianus: hereses, cum ab Ecclesie unitate abscisse sint et ex mortuis constent hominibus, non posse sanctificare, remissionem peccatorum et Spiritum sanctum dare. »Quis autem potest dare,« inquit in Ep. LXX, »quod ipse non habeat? Aut quomodo potest spiritalia agere, qui ipse amiserit Spiritum sanctum.« Et in Ep. LXXI: »Neque enim accipiunt illic aliquid ubi nichil est.« Et paulo post: »Manifestum est autem eos qui non sunt in Ecclesia Christi inter mortuos computari, nec posse ab eo uiuificari alterum qui ipse non uiuat.« Ex his et aliis eiusmodi testimoniis nequaquam id statuit Cyprianus, quod ex eius uerbis consequi existimarunt eruditorum nonnulli, necessariam esse singulis ministris sanctitatem, ut sacramenta ualide administrent. Loquitur de uniuersa societate, non de priuatis; et quemadmodum Ecclesie catholice sacramenta, dum a malis administrantur, uim suam et effectum retinent precibus sanctorum et gemitibus columbe, sic apud hereticos, ubi omnes mortui sunt, sacramenta suo effectu defraudari ac nulla prorsus esse existimabat, cum sibi persuadere non posset columbam, ut per malos ministros in Ecclesia catholica, ita per hereticos et schismaticos in heresi et schismate baptizare. Sic explicandam Cypriani mentem ex pluribus locis perspicitur: »Quomodo autem mundare«, inquit in Ep. LXX, »et sanctificare aquam potest apud quem Spiritus sanctus non est? . . . . Aut quomodo baptizans dare alteri remissam peccatorum potest, qui ipse peccata sua deponere extra Ecclesiam non potest?« Et in Ep. LXXIII, p. 132: »Numquid de Ecclesie fontibus rigare potest, qui intus in Ecclesia non est.« Fatetur paulo post hereticos, »si Ecclesie deuoti et in Ecclesia constituti sunt, posse et Baptismo eius et ceteris salutaribus bonis uti.« Denique in eadem epistola  conceptis uerbis malos qui in Ecclesia sunt distinguit ab hereticis: »Porro aliud est, inquit, eos qui intus in Ecclesia sunt de nomine Christi loqui, aliud est eos qui foris sunt et contra Ecclesiam faciunt, in nomine Christi baptizare. Quare qui hereticis patrocinantur non id proferant quod Paulus de fratribus posuit, sed ostendant si heretico aliquid concedendum putauit, aut si fidem et baptisma eorum probauit, aut si perfidos et blasphemos remissionem peccatorum accipere extra Ecclesiam posse constituit.« Eadem habet Firmilianus p. 149. Hinc obseruat Augustinus  Cyprianum distinguere »inter eos qui mali foris sunt, et eos qui intus mali sunt;« ac pluribus demonstrat minime sequi ex hac distinctione, ut Ecclesia foris per hereticos non baptizet, quemadmodum per malos intus baptizat.

Si petita a Cypriano e Scripturis argumenta non omni uerisimilitudinis colore destituta sunt, at que obiecte ab aduersariis traditioni respondet, ea tanti ingenii luce prorsus indigna. Humanam traditionem appellat quod, nullius concilii auctoritate constitutum, in maximis quibusque ecclesiis summo consensu obseruabatur, nec in ipsa Africa ante Agrippinum obseruari desierat. Cum autem ei obiiceretur: »Quid ergo fiet de his qui in preteritum de heresi ad Ecclesiam uenientes sine Baptismo admissi sunt?« sic respondet in Epist. ad Iubai.: »Potens est Dominus misericordia sua indulgentiam dare, et eos qui ad Ecclesiam simpliciter admissi in Ecclesia dormierunt, ab Ecclesie sue muneribus non separare.« In hac responsione caritatem Cypriani et animi moderationem facile agnoscas; sed quod ei obiiciebatur, cum et adultos et infantes complecteretur, ipse de adultis sese, ut potest, expedit, at de infantibus in heresi baptizatis, et in Ecclesia sine nouo Baptismo ante usum rationis morientibus, ne uerbum quidem proloquitur.

Quamuis autem obiecte traditioni minus belle responderit Cyprianus, non idcirco tamen traditionis auctoritatem floccifecit. Nusquam exprimit aut dicit quod ei Simon Goulartius in notis ad Epist. LXXIu, et multi alii protestantes affinxerunt, 1o omnem euangelicam et apostolicam traditionem esse querendam in Euangeliis, Actis aut Epistolis; 2o omnia illa que non possunt in his libris reperiri reiicienda et contemnenda esse.

Non uidetur celum terra longius distare, quam Cypriani sententia eiusmodi commentis. 1o Ex eius de Ecclesie infallibilitate testimoniis que supra retulimus, perspici potest an aliam fidei regulam non admiserit, quam Scripture contextum a traditione separatum; 2o Cyprianus et Firmilianus nusquam queruntur quod traditionem Stephanus, ut fidei regulam, opponat. Fatentur hanc traditionem de Baptismo hereticorum non iterando obseruandam esse, si ab Apostolis orta sit; sed ortam negant ab Apostolis, quia heretici qui sub Apostolis rediere, iam in Ecclesia baptizati fuerant . Addit Firmilianus »eos qui Rome sunt non ea in omnibus obseruare que sint ab origine tradita, ueluti circa celebrandos dies Pasche;« ex quo facile intelligitur quid de traditionibus non scriptis senserit Firmilianus. 3o Obiecte ab aduersariis traditioni aliam opponit Cyprianus de qua ex utraque parte conueniebat: »Nec quisquam dicat,« inquit in Epist. ad Iubai. , »quod accepimus ab Apostolis hoc sequimur, quando Apostoli non nisi unam Ecclesiam tradiderunt et Baptisma unum, quod non nisi in eadem Ecclesia sit constitutum; et neminem inueniamus ab  Apostolis, cum apud hereticos baptizatus esset, in eodem Baptismo admissum esse et communicasse, ut uideantur Apostoli baptisma hereticorum probasse.« Et in Epist. LXXIu, p. 141: »Quod et nunc facere oportet Dei sacerdotes precepta diuina seruantes, ut si in aliquo nutauerit et uacillauerit ueritas, ad originem Dominicam et ad euangelicam atque apostolicam traditionem reuertamur, et inde surgat actus nostri ratio unde et ordo et origo surrexit. Traditum est enim nobis quod sit unus Deus et Christus unus, et una spes et fides una, et una Ecclesia et Baptisma unum,« etc. 4o Adeo Cyprianus et Firmilianus traditionem a Scripturis non diuellunt, adeo nefas esse ducunt ab Ecclesie auctoritate in interpretandis Scripturis discedere, ut hereticorum baptisma irritum esse hoc etiam argumento pugnent, quod heretici nomen Patris et Filii et Spiritus sancti atque etiam ipsas interrogationes, »Credis remissionem peccatorum et uitam eternam per sanctam Ecclesiam,« aliter ac Ecclesia interpretarentur .



uII.---CONFIRMATIONEM NON CONFUNDIT S. CYPRIANUS CUM IMPOSITIONE MANUUM IN HAERETICOS REDEUNTES.---CONFIRMATIONEM INTER SACRAMENTA NUMERAT.

Non leuis hic questio excutienda, utrum Cyprianus eo errore laborauerit, quem ei a multis affingi uideo, ut impositionem illam manuum quam heretici redeuntes accipere solebant, Confirmationis sacramentum esse crederet. Eruditi uiri Natalis Alexander  et auctor noue editionis Litterarum summorum Pont. scite illi quidem demonstrant impositionem manuum in hereticos redeuntes longe distare sacramento Confirmationis; nec Stephanum papam Confirmationem iterare uoluisse, cum satis esse contenderet manum hereticis redeuntibus imponere, ut acciperent Spiritum sanctum. Sed iidem Cyprianum existimant aduersariorum sententiam minus intellexisse, sicque cum illis pugnasse, quasi Confirmationem in heresi acceptam iterarent. Proferuntur aduersus Cyprianum hec ipsius testimonia: »Quod si secundum prauam fidem,« inquit in Epist. ad Iubaianum, pag. 131, »baptizari aliquis foris et remissam peccatorum consequi potuit, secundum eamdem fidem consequi Spiritum sanctum potuit: et non est necesse uenienti manum imponi, ut Spiritum sanctum consequatur et signetur. Aut utrumque enim fides foris potuit, aut neutrum eorum qui foris fuerat accepit;« et pag. 136: »Baptizari eos oportet qui de heresi ad Ecclesiam ueniunt, ut qui legitimo et unico sancte Ecclesie Baptismo ad regnum Dei regeneratione diuina preparantur, sacramento utroque nascantur, quia scriptum est: Nisi quis renatus fuerit ex aqua et Spiritu, non potest introire in regnum Dei;« et. in Epist. ad Stephanum, pag. 128: »Tunc enim demum plene sanctificari et esse filii Dei possunt, si sacramento utroque nascantur, cum scriptum sit: Nisi quis renatus, etc.« In eamdem sententiam loquitur Nemesianus a Tubulis in concilio Carthaginensi: »Male ergo sibi quidam interpretantur, inquit, ut dicant quod per manus impositionem Spiritum sanctum accipiant et sic recipiantur, cum manifestum sit utroque sacramento debere eos renasci in Ecclesia catholica.«

Sed hec testimonia uidentur explicari posse, nec mihi persuadent Cyprianum in re ante oculos posita oscitantem errasse, ac res natura et usu Ecclesie adeo distinctas opinione confudisse. Illius autem sententiam certissimis uestigiis indagare licet in Epist. ad Quintum , ubi sic loquitur: »Et dicunt se in hoc ueterem consuetudinem sequi, quando apud ueteres hereseos prima adhuc fuerint initia, ut hi illic essent qui de Ecclesia recedebant et hic baptizati prius fuerant; quos tamen ad Ecclesiam reuertentes et penitentiam agentes necesse non erat baptizare. Quod nos quoque hodie obseruamus, ut quos constet hic baptizatos esse, et a nobis ad hereticos transisse, si postmodum, peccato suo cognito et errore digesto, ad ueritatem et matricem redeant, satis sit in penitentiam manum imponere; ut, quia ouis fuerat, hanc ouem abalienatam et errabundam in ouile suum pastor recipiat.« Non id agitur quam recte Cyprianus aduersariis respondeat, sed quid respondeat. Cum isti contenderent traditum ab Apostolis, ac semper in Ecclesia obseruatum fuisse, ut acceptum in heresi Baptisma non iteretur, sed redeuntibus cum hoc Baptismate hereticis manus tantum in penitentiam imponatur; respondet Cyprianus non immerito olim hereticos sine Baptismo susceptos fuisse, quia prius baptizati in Ecclesia fuerant; seque idem facere profitetur, ut, si quos ex hereticis in Ecclesia baptizatis suscipiat, manum tantum in penitentiam imponat. Uno uerbo, concedit aduersariis hanc hereticorum recipiendorum consuetudinem, quam tanto studio defendebant, et olim usurpatam fuisse, et a seipso, ubi quid simile inciderit, usurpari. At nemo dixerit Cyprianum confirmationem aut in Ecclesie primordiis iteratam credidisse, aut iterare uoluisse, quoties hereticis in Ecclesia ante heresim baptizatis manus in penitentiam esset imponenda. Immerito ergo manuum in hereticos redeuntes impositionem cum sacramento Confirmationis confudisse accusatur. Sententiam Cypriani Confirmat in concilio Carthaginensi Crescens a Cirtha, qui baptizandos censet omnes ab heresi et schismate redeuntes, »exceptis his sane qui in Ecclesia catholica fuerint ante baptizati, ita tamen ut per manus impositionem in penitentiam Ecclesie reconcilientur.«

Sed cur Cyprianus postulat ut qui in heresi baptizati sunt, redeuntes ad Ecclesiam, »utroque sacramento nascantur?« Quid aliud esse potest utrumque illud sacramentum, nisi Baptismus et Confirmatio? Hec difficultas solui potest: neque enim repugnat ut Cyprianus, ansa ab aduersariis accepta, sacramentum Confirmationis iterandum esse concluderet, quamuis illud ab aduersariis iterari minime suspicaretur. Sanctus Stephanus et qui ab illo stabant, etsi baptisma hereticorum ratum habebant, fatebantur tamen Spiritum sanctum in eiusmodi  baptismo non conferri; ac proinde redeuntibus ab heresi necessarium esse aliud sacramentum, ut Spiritum sanctum acciperent, quem in heresi consequi non potuerant. Hoc autem sacramentum erat manus impositio in penitentiam, siue sacramentum Penitentie, quod, teste Cypriano, Spiritum sanctum penitentibus confert. Nam inter alias causas quibus adductus Cyprianus pacem penitentibus concesserat, hanc recenset; quod necesse esse duxerit penitentes ad persecutionem sustinendam preparare, et Spiritus sancti donis instruere. »Quando autem  dicat, inquit, in traditis atque in confessione nominis constitutis spiritum Patris loqui, quomodo potest ad confessionem paratus aut idoneus inueniri qui non prius, pace accepta, receperit Spiritum Patris, qui, corroborans seruos suos, ipse loquitur et confitetur in nobis .« Quamobrem Cyprianus, cum uideret aduersarios negare opus esse Baptismo hereticis redeuntibus, sed tantum manus impositione, ut acciperent Spiritum sanctum, inde ansam arripiebat ut duplex sacramenti genus hereticis redeuntibus opus esse statueret, alterum ad peccatorum remissionem, alterum ad accipiendum Spiritum sanctum. In quo quidem generatim Cyprianum inter et aduersarios conueniebat necessarium esse hereticis redeuntibus aliquod sacramentum, ut acciperent Spiritum sanctum; sed necesse non erat hoc sacramentum nominatim designare. Non absimili modo uincentius a Thiburi, in concilio Carthaginensi, assentitur aduersariis necessariam esse manuum impositionem; sed eam aliter ac illi interpretatur: »Hereticos scimus inquit, peiores esse quam ethnicos . . . Ergo primo per manus impositionem in exorcismo, secundo per Baptismi regenerationem tunc possunt ad Christi pollicitationem uenire.« Assentitur aduersariis uincentius de manus impositione; sed illi manus impositionem in penitentiam intelligebant, iste in exorcismo. Minime ergo mirum si Cypriano cum aduersariis conuenit de sacramento ad Spiritum sanctum conferendum necessario, quamuis utrique illud sacramentum aliter interpretentur.

Ex his autem perspicitur Confirmationem semper in Ecclesia distinctum a Baptismo sacramentum fuisse. Utrumque uocatur sacramentum et diuersos sortitur effectus: etsi enim in Baptismo accipitur Spiritus sanctus, ut tot locis Cyprianus obseruat, tamen precipue Confirmationi attribuitur, que nouis presidiis et Spiritu sancti donis corroborat eos qui iam in Baptismo Christum induerunt. Hinc idem Cyprianus, cum ei obiiceretur »eis qui in Samaria baptizati fuerant, aduenientibus Apostolis Petro et Ioanne, tantum manum impositam esse, ut aciperent Spiritum sanctum;« sic respondet in Epistola ad Iubaianum: »Et idcirco, inquit , quia legitimum et ecclesiasticum Baptismum consecuti fuerant, baptizari eos ultra non oportebat, sed tantummodo quod deerat id a Petro et Ioanne factum est, ut oratione pro eis habita et manu imposita inuocaretur et infunderetur super eos Spiritus sanctus. Quod nunc quoque in Ecclesia geritur, ut qui in Ecclesia baptizantur, prepositis Ecclesie offerantur et per nostram orationem ac manus impositionem Spiritum sanctum consequantur, et signaculo Dominico consummentur.« Quis ex his non perspiciat Confirmationem non esse appendiculam quamdam Baptismi, sed uerum et distinctum a Baptismo sacramentum, quod a diaconis omnino administrari non possit, quodque non ad exteriora tantum dona pertineat, sed maxime ad augendam et intentius roborandam Baptismi gratiam, ita ut utroque sacramento renasci dicamur. Atque id quidem mirifice confirmant Cyprianus et alii Africe episcopi in epistola ad Numidas: »Ungi quoque necesse est, inquiunt, eum qui baptizatus sit, ut, accepto chrismate, id est unctione, esse unctus Dei et habere in se gratiam Christi possit.« Que sequuntur obiter explicare conabor. »Porro autem Eucaristia est,« inquiunt iidem episcopi, »unde baptizati unguntur oleo in altari sanctificato. Sanctificare autem non potuit olei creaturam qui nec altare habuit nec ecclesiam. Unde nec unctio spiritalis apud hereticos potest esse, quando constet oleum sanctificari et Eucaristiam fieri apud illos omnino non posse.« Optime hunc locum emendauit Baluzius, pro eo quod legebatur in antiquis editionibus, »oleum in altari sanctificatum;« uel apud Erasmum et Pamelium liberiori coniectura, »Eucaristia et unde baptizati unguntur oleum in altari sanctificatur.« Porro non id dicit Cyprianus quod ab eo per metaphoram dictum existimant Rigaltius et Fellus, Eucaristiam esse oleum quo ungimur, sed potius Eucaristiam esse id unde oleum quo baptizati unguntur sanctificationem deducit; quia uidelicet oleum in altari sanctificabatur inter ipsas sacrificii preces.



uIII.---PeNITENTIAE SACRAMENTUM EX S. CYPRIANI TESTIMONIIS DEFENDITUR.---QUAM NECESSARIUM IUDICAuERIT, QUAM SANCTE ADMINISTRARI uOLUERIT OSTENDITUR.---NONNULLA ILLIUS DICTA EXPLICANTUR.

Illud etiam ex testimoniis allatis facile perspicitur Penitentiam inter Ecclesie sacramenta numeratam fuisse, siquidem generatim, ut diximus, inter Cyprianum eiusque aduersarios conueniebat Penitentiam et Confirmationem esse sacramenta: unde conceptis uerbis declarat Cyprianus, ut modo uidimus, Spiritum Patris in Penitentie sacramento donari. Ut Baptismum catechumenis, sic lapsis absolutionem et pacem necessariam iudicabat Cyprianus: nam, cum latens in secessu uideret se non tam cito rediturum et iam estatem cepisse, quod tempus infirmitatibus assiduis et grauibus infestatur, tam audientibus quam lapsis prouidendum existimauit, ut nec primi sine Baptismo, nec lapsi sine pace morerentur. Tanti faciebat Cyprianus hanc remissionem delicti per sacerdotes factam , ut grande piaculum a Marciano Arelatensi admissum putaret, quod ipsius culpa et crudelitate multi ex fratribus sine pace annis superioribus obiissent . Atque hec causa sanctum Martyrem adduxit ut, instante persecutione  Galli et uolusiani, lapsos sub Decio, qui penitentiam agere a primo lapsus die non destiterant, ad pacem admitteret. Eum enim idoneum ad confessionem Christi futurum non putabat qui non prius, pace a sacerdotibus accepta, Spiritum Patris recepisset; tum uero metuebat ne, si quis, relictis omnibus, fugiens et in tenebris atque in solitudine constitutus in latrones forte incurrisset, aut in febribus et in languore decessisset, sibi imputaretur quod tam bonus miles sine pace et sine communicatione decessisset . Ex his patet quam parum eos salutis cura sollicitet qui hoc sacramentum floccifaciunt, et ex sacramentorum albo expungunt, quo si quis ex lapsis olim caruisset, non ex iis solum quorum adhuc infirma uirtus erat, sed ex iis etiam quorum perfecta caritas omnibus rebus pro Christo abiiciendis elucebat, damnum grande uisum fuisset.

Confessio peccatorum a Cypriano uendicatur ut pars sacramenti omnino necessaria et a Deo prescripta; hortatur lapsos ut »singuli confiteantur delictum suum, dum adhuc qui deliquit in seculo est, dum admitti confessio eius potest, dum satisfactio et remissio facta per sacerdotes apud Deum grata est« . Narrat in eodem libro ultionis diuine miracula in eos nuper edita qui peccata occulta sacerdotum cognitioni subtraxerant; etiamsi scelus cogitatione sola susceptum sit, id sacerdotibus declarandum et confitendum docet. »Denique quanto et fide maiores, inquit , et timore meliores sunt qui, quamuis nullo sacrificii aut libelli facinore constricti, quoniam tamen de hoc uel cogitauerunt, hoc ipsum apud sacerdotes Dei dolenter et simpliciter confitentur, exomologesin conscientie faciunt, animi sui pondus exponunt, salutarem medelam paruis licet et modicis uulneribus exquirunt, scientes scriptum esse: Deus non irridetur.« Miror auctorem editionis Oxoniensis negasse ex hoc loco confessionem auricularem consequi. Quinetiam sententie sue testem citat Lombertum: »Eruditissimus Lombertus« inquit in nota ad hunc locum, »recte hinc colligit crimina secreta confessione et penitentia apud Deum expianda, nec auricularem confessionem, quod uoluit Pamelius, exinde confici.« At profecto Pamelium inter et Lombertum mirifice conuenit, ac disertis uerbis Lombertus secretarum cogitationum confessionem sacerdotibus factam fuisse declarat. Nec sane ex uerbis Cypriani aliud erui potest. Nam, cum contest confessionem occultorum criminum publice et omnibus audientibus factam aut saltem prescriptam non fuisse, luce clarius est eos qui cogitationes malas apud sacerdotes confitebantur, qui exomologesin conscientie faciebant, qui animi sui pondus exponebant, et uulneribus medelam exquirebant, peccata sua auribus alicuius sacerdotis deposuisse. Preterea negari non potest circumstantias omnes in penitentia imponenda, tamquam aurificis statera, examinatas fuisse; id diserte testatur Cyprianus n Epist. LII. At quomodo sacerdotes conuenientem cuique penitentiam ob occulta peccata potuissent imponere, nisi illis lapsi conscientie sue inspiciende copiam fecissent? In quo quidem obseruandum est hanc cogitationum confessionem non eximio quodam et non prescripto pietatis ardore, sed adimplendi precepti diuini necessitate contineri; »scientes scriptum esse, ait Cyprianus: Deus non irridetur.«

Quo sanctior erat Cyprianus, eo uehementius cauit ne sacramentum quod ad hominum salutem institutum est, in eorum perniciem conuerteretur. Quod autem illius hac in re studium excitauit, et eximie doctrine posteris prodende occasionem dedit, nequitia fuit nonnullorum presbyterorum qui, tum ut Cypriano molestiam exhiberent, tum ut gratiam apud homines nouo aucupio inirent, lapsos onere penitentie leuarunt. In eiusmodi homines studio ueritatis accensus sic inuehitur S. Martyr in lib. de Lapsis: »Pacem putant esse, inquit , quam quidam uerbis fallacibus uenditant. Non est pax illa sed bellum, nec Ecclesie iungitur qui ab Euangelio separatur. Quid iniuriam beneficium uocant? quid impietatem uocabulo pietatis appellant? quid eis qui flere iugiter et rogare Dominum suum debent, intercepta penitentie lamentatione communicare se simulant? Hoc sunt eiusmodi lapsis quod grando frugibus, quod turbidum sidus arboribus, quod armentis pestilens uastitas, quod nauigiis seua tempestas: solatium eterne spei adimunt, arborem a radice subuertunt, sermone morbido ac lethale contagium serpunt, nauem scopulis, ne in portum perueniat, illidunt. Non concedit pacem facilitas ista, sed tollit, nec communicationem tribuit, sed impedit ad salutem. Persecutio est hec alia et alia tentatio, per quam subtilis inimicus impugnandis adhuc lapsis occulta populatione grassatur ut lamentatio conquiescat, ut dolor sileat, ut delicti memoria euanescat, ut comprimatur pectorum gemitus, statuatur fletus oculorum, nec Dominum grauiter offensum longa et plena penitentia deprecetur, cum scriptum sit: Memento unde cecideris, et age penitentiam.« Plura non referam, cum cuique liceat Cypriani sententiam oculis cernere in preclaris illis litteris quas de causa lapsorum ad clerum, ad plebem, ad confessores atque ad ipsos etiam lapsos scripsit. Nec minor Euangelii uigor enitescit in litteris confessorum Romanorum, inprimis uero in eximia Cleri Romani Epistola  quam per totum orbem terrarum missam fuisse discimus ex Epist. LII Cypriani. »Absit enim ab Ecclesia Romana, inquiunt, uigorem suum tam profana facilitate dimittere, et neruos seueritatis euersa fidei maiestate dissoluere, ut cum adhuc non tantum iaceant, sed et cadant euersorum fratrum ruine, properata nimis remedia communicationum utique non profutura prestentur, et noua per misericordiam falsam uulnera ueteribus transgressionis uulneribus imprimantur, ut miseris ad euersionem maiorem eripiatur et penitentia. Ubi enim poterit indulgentie medicina proficere, si etiam ipse medicus, intercepta penitentia, indulget periculis, si tantummodo operit uulnus, nec sinit necessaria temporis remedia obducere cicatricem? Hoc non est curare, sed, si dicere uerum uolumus, occidere.« Tanta fuit hac in re Cypriani constantia, ut nichil eum inflectere potuerit: non martyrum libelli quibus tamen non parum tribuebat, non imminens a nefariis presbyteris periculum, non excitate ab ipsis seditiones, cum in nonnullis prouincie  Carthaginensis ciuitatibus impetus in prepositos per multitudinem factus esset, ac Carthagine quidam turbulenti per epistolam confessorum uelut quibusdam facibus accensi, plus exardescere et pacem sibi datam extorquere cepissent. In eo perstitit S. Martyr quod ante decreuerat, ut res ad concilium integra seruaretur; et arcere a communione sua non dubitauit, si quis ante illud tempus cum lapsis ausus esset communicare.

Nec tamen Cyprianum existimandum est iusto seueriorem fuisse. Nihil eo lenius fuit, nichil ad indulgentiam procliuius. Operam dabat ut nec acerbus aut durus aut in fratribus fouendis inhumanus uideretur, nec iterum solutus esset ac facilis ad communicationem temere laxandam. Lapsis qui ad eum orantes scripserant »se delictum suum cognoscere et penitentiam ueram agere, nec ad pacem temere aut importune properare,« summam humanitatem exhibuit. »Quibus quantum gratulatus sim, inquit , Dominus testis est, qui dignatus est ostendere quid eiusmodi et tales serui de eius benignitate mereantur.« Precipue uero enituit lenitas Cypriani cum, instante Galli et uolusiani persecutione, omnes omnino milites Christi, qui arma desiderabant et prelium flagitabant, intra castra Dominica collegit, et cum aliis episcopis censuit eis qui de Ecclesia Domini non recesserant, sed penitentiam agere et lamentari ac Dominum deprecari a primo lapsus sui die non destiterant, pacem dandam esse. Lenitatem suam sic ipse describit in Epist. Lu: »Opto omnes, inquit, in Ecclesiam regredi, opto uniuersos commilitones nostros intra Christi castra et Dei Patris domicilia concludi: remitto omnia, multa dissimulo studio et uoto colligende fraternitatis; etiam que in Deum commissa sunt, non pleno iudicio religionis examino, delictis plusquam oportet remittendis pene ipse delinquo: amplector prompta et plena dilectione cum penitentia reuertentes peccatum suum satisfactione humili et simplici confitentes.«

Tota Cypriani et agendi et disserendi ratio commissam a Christo episcopis fuisse ligandi et soluendi potestatem testatur, et in hoc iudicio quanta sit adhibenda cautio et animi prouisio demonstrat: sed, ne illius dicta nonnulla in deteriorem partem rapiantur, ea breuiter explicare conabor. Ait S. Martyrin libro de Hab. uirg.  »quod nulla sit uenia ultra delinquere postquam Deum nosse cepisti;« in libro III Testim. : »Non posse in Ecclesia remitti ei qui in Deum deliquerit,« idque probat ex his uerbis I Reg., c. II: »Si delinquendo peccet uir aduersus uirum, orabunt pro eo Dominum. Si autem in Deum peccet homo, quis orabit pro eo?« Sed suam ipse sententiam nitide exponit in libro de Exhort. Mart., , ubi idem testimonium citat; neque ex eo probat peccata in Deum commissa dimitti non posse, sed tantum »non facile ignoscere Deum idololatris.« Nihil ergo de ligandi et soluendi potestate, nichil de iudicio sacerdotum detrahit; sed certis quibusdam legibus iudices adstringit, ita ut non facile dimittant que non facile a Deo dimittuntur. Hinc, cum schismatici penitentie onus lapsis eximerent, sic eos refellit in libro de Lapsis, : »Nemo se fallat, nemo se decipiat, solus Dominus misereri potest: ueniam peccatis que in ipsum commissa sunt, solus potest ille largiri qui peccata nostra portauit, qui pro nobis doluit, quem Deus tradidit pro peccatis nostris. Homo Deo esse non potest maior: nec remittere aut donare indulgentia sua seruus potest, quod in Dominum delicto grauiore commissum est, ne adhuc lapso et hoc accedat ad crimen, si nesciat esse predictum: Maledictus homo qui spem habet in homine. Dominus orandus est, Dominus nostra satisfactione placandus est, qui negantem negare se dixit, qui omne iudicium de Patre solus accepit.« Quemadmodum hoc in loco Cyprianus martyres plurimum posse apud Deum non negat, sed in libellis quos dare solebant, modum quemdam et delectum requirit; ita eam tantum potestatem exagitat quam sibi nefarii presbyteri per fas et nefas arrogabant. At ubi prescripte a Christo et Ecclesia leges seruantur, tum uero Cyprianus ratum apud Deum fieri docet sacerdotis iudicium. Hinc lapsos hortatur in libro de Lapsis , ut peccata confiteantur »dum satisfactio et remissio facta per sacerdotes apud Deum grata est.« Docet sub finem eiusdem libri Deum »penitenti, operanti, roganti,« posse »clementer ignoscere, et in acceptum referre quidquid pro talibus et petierint martyres et fecerint sacerdotes.« Hac spe confisus, cum lapsi instante noua persecutione plurimum ardoris ad pugnam pre se ferrent, prescriptum illis penitentie tempus imminuit, ac nefas esse duxit  »Ecclesiam pulsantibus claudi, quando permiserit ipse qui legem dedit ut ligata in terris etiam in celis ligata essent, solui autem possent illic que hic prius in Ecclesia soluerentur.«

In eamdem sententiam accipi debet quod ait Firmilianus , concilia singulis annis haberi, ut de rebus maioris momenti inter se episcopi deliberent, ac »lapsis quoque fratribus et post lauacrum salutare a diabolo uulneratis per penitentiam medela queratur; non quasi a nobis, inquit, remissionem peccatorum consequantur, sed ut per nos ad intelligentiam delictorum suorum conuertantur, et Domino plenius satisfacere cogantur.« Non negat sanctus Presul potestatem dimittendi peccata, quam in hac ipsa Epistola  soli Ecclesie catholice uindicat; sed uerbis modo allatis uidetur inesse quidam aculeus in Stephanum, quem Firmilianus credebat plus equo et ministris et ritus exterioris obseruationi tribuere, quasi sacramentorum effectum ne heresi quidem interpellari statueret. Quod cum secus uideretur Firmiliano, negat hominibus concessum esse ut peccata ad arbitrium suum dimittant. Non absimili sententia Origenes in libro de Oratione contendit non omnia peccata esse dimittenda, aut sola oratione et sacrificio expianda, sed quedam retineri, id est penitentie subiici debere; ac eos refellit qui se idololatrias condonare, adulteria  et fornicationes posse dimittere gloriabantur; quasi per ipsorum precem pro iis qui hec perpetrarunt, peccatum ad mortem dimittatur.



IX.---UTRUM IN AFRICA ANTE S. CYPRIANUM GRAuISSIMIS CRIMINIBUS NEGATA FUERIT COMMUNIO POST PeNITENTIAM.

Sed, ut facilius de Cypriani eiusque collegarum decretis iudicetur, paulo altius repetenda ecclesie Africane disciplina, ac breuiter examinandum utrum ante etatem Cypriani grauissimis criminibus, ut idololatrie et homicidio, concessa necne pax post penitentiam fuerit.

Qui penitentiam, quam sani contempserant, in extremo periculo petebant, ii, saltem in Africa, primis seculis reiiciebantur, ut patet ex Epist. LII Cypriani : »Et idcirco inquit, frater carissime, penitentiam non agentes, nec dolorem delictorum suorum toto corde et manifesta lamentationis sue professione testantes, prohibendos omnino censuimus a spe communicationis et pacis, si in infirmitate atque in periculo ceperint deprecari, quia rogare illos non delicti penitentia, sed mortis urgentis admonitio compellit; nec dignus est in morte capere solatium qui se non cogitauit esse moriturum.« Quod autem spectat ad eos qui mature penitentiam petebant, nemini dubium est quin pacem adulteris in Africa nonnulli ante Cyprianum episcopi negandam decreuerint. Id diserte testatur ipse Cyprianus in Ep. LII : »Et quidem apud antecessores nostros, inquit, quidam de episcopis istic in prouincia nostra dandam pacem mechis non putauerunt, et in totum penitentie locum contra adulteria clauserunt.« Factum uidetur hoc decretum intra illud spatium quod a Tertulliano ad Cyprianum effluxit. Nam Tertullianus in libro de Pudicitia pacis adulteris post penitentiam dande consuetudinem, ut communem Ecclesie catholice morem exagitat, seque olim fatetur ita sensisse dum in Ecclesia uersaretur: »Erit igitur et hic aduersus Psychicos titulus, inquit cap. 2, aduersus mee quoque sententie retro penes illos societatem, quo magis hoc mihi in notam leuitatis obiectent.« Quod autem opinati sunt eruditi uiri seuero illo decreto quod commemorat. Cyprianus, idololatras et homicidas, quorum scelus adulterio grauius est, comprehensos fuisse, non ualde probabilis uidetur hec coniectura. Fieri enim potuit ut nimiam adulterii licentiam nonnullis in locis episcopi grauioribus penis refrenandam iudicarent, nec tamen de idololatria et homicidio idem statuerent, cum presertim cauendum esset ne Montanistarum instituta in Ecclesiam induci uiderentur. Quo autem odio flagrabat apud omnes huius heresis seueritas, coniici posset episcopos hoc saltem solatii adulteris penitentibus reliquisse, ut pacem in articulo mortis acciperent. Sed hec Cypriani uerba, »in totum penitentie locum contra adulteria clauserunt,« ut penitentiam, ita etiam spem pacis omnino preclusam fuisse indicant. Cur enim penitentia iis imposita non fuisset quibus post annum aut forte etiam citius danda pax erat, si in mortis periculum incidissent; quique, si e morbo euasissent, pacem semel acceptam retenturi erant, et eodem iure futuri ac alii fideles? Nam qui his temporibus pacem urgente periculo acceperant, hoc beneficium restituta in integrum ualetudine seruabant, nec penitentie cursum explere cogebantur, ut patet ex Cypriani Epist. LII.

Sed de adulteriis aliisque grauissimis peccatis ante heresim Montanistarum, ac de idololatria et homicidio post ipsos Montanistas, multe magneque occurrunt difficultates, que uariis sententiis locum dederunt. Existimauit Petauius in not. ad Epiphan.  primis seculis grauissimorum criminum reos communione prohibitos fuisse, nec umquam, siue incolumes, siue moribundos, Ecclesie restitutos; atque hanc seuerissimam disciplinam sub Apostolorum tempora et ad Tertulliani fere seculum obtinuisse, sed a Zephirino pontifice, quod ad mechiam spectat, paululum relaxatam, Cypriani temporibus maiores ad lenitatem progressus habuisse. Morinus lib. IX, de Penit., cap. 20, et Natalis Alexander, dissert. uII in Hist. III sec., in aliam prorsus sententiam iuere, et primis illis seculis pacem lapsis peracta penitentia concessam fuisse contendunt, nec morientibus in decursu penitentie negatam. Quod magis mirere in hac sententiarum uarietate, insignem Tertulliani locum, qui totius controuersie cardo est, utrique in eamdem sententiam accipiunt. Inter utrosque conuenit Tertullianum, cum ait lib. de Pudicitia, cap. 5: »Idololatram quidem et homicidam semel damnas, mechum uero de medio excipis?« et cap. 12: »Hinc est quod neque idololatrie, neque sanguini pax ab ecclesiis redditur;« diserte docere pacem idololatrie et homicidio apud Catholicos negari. Sed Tertullianum Petauius in re omnium oculis exposita mentiri non suspicatur; nefarie illum calumnie et putidi mendacii Morinus et Alexander accusare non dubitant. Neutris omnino assentiri possum, nec Petauio nimiam seueritatem primis seculis affingenti, nec Morino et Alexandro mendacii notam Tertulliano inurentibus. Quamobrem demonstrare aggrediar tria illa grauissima peccata idololatriam, homicidium et adulterium a penitentia et pace exclusa in antiqua Ecclesia non fuisse, nec Tertullianum aliam Catholicis doctrinam adscribere.

Primum rationis momentum, illudque non leue, suppeditat ipse Tertullianus, cuius hec uerba in libro de Penitentia leguntur, cap. 4: »Omnibus ergo delictis, inquit, seu carne seu spiritu, seu facto seu uoluntate commissis, qui penam per iudicium destinauit, idem et ueniam per penitentiam spopondit.« Nominatim idololatras hoc beneficio non excludi declarat cap. 7: »Itaque  obseruat, inquit, oppugnat, obsidet, si qua possit aut oculos concupiscentia carnali ferire, aut animum illecebris secularibus irretire, aut fidem terrene potestatis formidine euertere, aut a uia certa peruersis traditionibus detorquere: non scandalis, non tentationibus deficit. Hec igitur uenena eius prouidens Deus, clausa licet ignoscentie  ianua et intinctionis sera obstructa, aliquid adhuc permisit patere. Collocauit in uestibulo penitentiam secundam, que pulsantibus patefaciat.« Ita Tertullianus dum adhuc inter Catholicos uersaretur, Montanista factus aliud docuit, sed repugnantibus Catholicis, quos sic loquentes inducit lib. de Pudic., cap. 2: »Ceterum Deus, inquiunt, bonus et optimus, et misericors et miserator et misericordie plurimus, quam omni sacrificio anteponit, non tanti ducens peccatoris mortem, quam penitentiam, saluificator omnium et maxime fidelium. Itaque et filios Dei misericordes esse oportebit, donantes inuicem sicut et Christus donauit nobis; non iudicantes, ne iudicemur.« Idem Tertullianus peccata diuidit »in duos exitus, ac alia remissibilia, alia irremissibilia« esse statuit; sed fatetur Catholicos sibi hac in re aduersari, eosque nullum prorsus peccatum irremissibile agnoscere; »sed prius decidam, inquit cap. 3, intercedentem ex aduerso responsionem ad eam penitentie speciem quam cum maxime definimus uenia carere. Si enim, inquiunt, aliqua penitentia caret uenia, iam nec in totum agenda tibi est; nichil enim agendum est frustra: porro frustra agetur penitentia si caret uenia. Omnis autem penitentia agenda est: ergo omnis ueniam consequatur, ne frustra agatur, quia non erit agenda si frustra agatur. Porro frustra agetur, si uenia carebit.« Hec autem Tertulliani testimonia non de sola Africa accipi debent, sed de omnibus ecclesiis, quas Montanistarum defensor oppugnat. Ubique enim uigebat hec disciplina, ac duobus primis seculis uiguerat, ut perspici potest ex Herme libro secundo, Mandat. 4, in primis ex his que Clemens apud Euseb. lib. III, cap. 23, de sancto Ioanne Euangelista narrat. Nec omittenda Dionysii Corinthiorum episcopi ad Amastrianorum et alias Ponti ecclesias epistola, in qua precipiebat ut a quouis lapsu siue delicto, siue etiam heretica prauitate redeuntes benigne susciperentur, teste Eusebio, lib. Iu, c. 23.

2o Improbabile prorsus est quod ait Petauius, Zephirinum, quod spectat ad mechiam, de antique discipline seueritate aliquid remisisse, ac postea temporibus Cypriani maiores ad lenitatem factos esse progressus. Non quadrat hec temporum distributio; nam mechia, ut modo uidimus, que Tertulliani temporibus, omnium Catholicorum concessu, pacem impetrabat, hoc beneficio apud nonnullas ecclesias sub Cypriani antecessoribus exclusa fuit. Quomodo ergo disciplina tunc dimitigata dicitur fuisse, cum nouas accessiones habuit seueritatis? 3o Si ex Tertulliani uerbis concludere liceret quod Petauius conclusit, sequeretur non homicidis solum et idololatris, sed iis etiam qui post fidem ad heresim defecerant, aut inter cruciatus uicti cesserant, pacem immisericorditer negatam fuisse in Ecclesia catholica: sic enim loquitur de hereticis Tertullianus, c. 13: »Hymenei autem, inquit, et Alexandri crimen, si et in isto et in futuro euo irremissibile est, blasphemia scilicet, utique Apostolus non aduersus terminum Domini sub spe uenie dedisset Satane, iam a fide in blasphemiam mersos, unde et naufragos eos iuxta fidem pronuntiauit, non habentes solatium nauis Ecclesie. Illis enim uenia negatur qui de fide in blasphemiam negauerunt.« Et cap. ult. de iis qui tormentis superantur: »Quecumque auctoritas, inquit, quecumque ratio mecho et fornicatori pacem ecclesiasticam reddit, eadem debebit et homicide et idololatris penitentibus subuenire, certe negatori, et utique illi quem in prelio confessionis tormentis colluctatum seuitia deiecit. Ceterum indignum Deo et illius misericordia, qui penitentiam peccatoris morti preuertit, ut facilius in Ecclesiam redeant qui subando, quam qui dimicando ceciderunt. Urget nos dicere indignitas: contaminata potius corpora reuocabis quam cruentata? Que penitentia miserabiliter titillatam prosternens carnem an uero laniatam?« His in locis Tertullianus prima specie sic uidetur argumentari, quasi ipsi cum Catholicis conueniat, nec eis qui a fide in heresim defecerunt, nec iis qui cum tormentis colluctati cesserunt, penitentiam concedi oportere; sed hec seueritas sic abhorret ab antique Ecclesie moribus, ut ei a nemine affingi possit. Fatetur Cyprianus in Epistola ad Quintum, redeuntibus hereticis qui in Ecclesia baptizati fuerant, manum in penitentiam imponi debere, atque huius consuetudinis originem ab ipsis Ecclesie incunabulis repetere non dubitat: iis autem quorum non animus sed corpus in dolore defecerat, quique ueniam non lacrymis, sed cruore et uulneribus petebant, quanta humanitas exhiberi soleret in Ecclesia, tum ex libro Cypriani de Lapsis, p. 185, tum ex eiusdem Epistola LIII, perspici potest.

Quid igitur statuemus de Tertulliano? Is sane totus errat in Montani castris ac secum pugnat, sed tamen numquam sine aliqua ingenii luce delirat; nec eum adeo crediderim desipuisse, ut omnibus hominibus ridendum se in aperto mendacio propinaret. Quamobrem illud effatum, »neque idololatrie neque sanguini pax ab ecclesiis redditur,« non de catholicis, sed de Montanistarum ecclesiis interpretandum. Nomen ecclesie Tertullianus Montani secte proprio quodam iure solet uindicare; uelut cum eam uocat Ecclesiam Spiritus, Ecclesiam in tribus positam, cap. 21, aut cum ait cap. 10: »Cederem tibi si scriptura Pastoris, que sola mechos amat, diuino instrumento meruisset incidi; si non ab omni concilio ecclesiarum, etiam uestrarum, inter apocrypha et falsa iudicaretur.« uidetur sibi multum honoris Catholicis habere, si eorum ecclesiis, post Montani sectam, secundas attribuat. Aliud proferam exemplum ex c. 7, ubi probat ouis et drachme parabolas non conuenire in mechum aut fornicatorem, quia »simul apparuit, statim homo de Ecclesia pellitur, nec illi manet, nec gaudium confert repertrici Ecclesie, sed luctum, nec congratulationem aduocat uicinarum, sed contristationem proximarum fraternitatum.« Caue putes Ecclesie morem describi, quamuis generatim loquatur Tertullianus; neque enim hec Ecclesie caritatem redolent, sed inhumanitatem Montanistarum, qui digamos foris sistebant, ac »eumdem limitem liminis mechis quoque et fornicatoribus  figebant; ieiunas pacis lacrymas profusuris, nec amplius ab Ecclesia quam publicationem dedecoris relaturis.« Liquet in eiusmodi locis non Christi Ecclesiam, sed Montani intelligendam esse. Testis est ipse Tertullianus quanta humanitate in Ecclesia catholica excipi solerent qui penitentiam petebant: »Et tu quidem, inquit cap. 13, penitentiam mechi ad exorandam fraternitatem in Ecclesiam inducens, conciliciatum et concineratum, cum dedecore et horrore compositum prosternis in medium ante uiduas, ante presbyteros, omnium lacinias inuadentem, omnium uestigia lambentem, omnium genua detinentem; inque eum hominis exitum quantis potes misericordie inlecebris bonus pastor et benedictus Papa concionaris, et in parabola ouis capras tuas queris, tua ouis ne rursus de Ecclesia exsiliat, quasi non exinde iam liceat quod nec semel licuit.« Quemadmodum ergo Tertullianus de Montani ecclesia loquitur, cum ait mechum et fornicatorem, simul apparuit, de Ecclesia pelli, sic etiam ad Montanistarum synagogas referendum quod ait, neque idololatrie neque sanguini pacem ab ecclesiis reddi. Eodem modo interpretandum illud ex c. 13, »Illis enim uenia negatur qui de fide in blasphemiam negauerunt.« Montanistarum hec seueritas, non Catholicorum quos ipse Tertullianus impugnat cap. 19, quod iis qui »post fidem uiuam« in heresim lapsi fuerant, ueniam concederent.

Sed alia superest soluenda difficultas, cur Tertullianus in hac controuersia sic pugnet, quasi ipsius aduersarii spem omnem uenie idololatris et homicidis precludant; idque argumenti loco arripiat, ut cum mechis et fornicatoribus eodem modo probet esse agendum. »Quid agit, inquit cap. 5, mollissima et humanissima disciplina? Aut omnibus eis hoc esse debebis; beati enim pacifici; aut si non omnibus, nostra esse. Idololatram quidem et homicidium semel damnas, mechum uero de medio excipis, idololatrie successorem, homicide antecessorem, utriusque collegam? Persone acceptatio est, miserabiliores penitentias reliquisti.« Et cap. 6: »Dabis ergo et idololatrie et omni apostate ueniam . . . , communicabis et homicide;« citat cap. 19, uerba Ioannis: Si confitemur delicta nostra, fidelis et iustus est, ut dimittat ea nobis, et emundet nos ab omni iniustitia; tum addit: »Numquid ab immunditia? Aut si ita est, ergo et ab idololatria.« His adde quod ex cap. ultimo supra retulimus: »Quecumque auctoritas, quecumque ratio mecho et fornicatori pacem ecclesiasticam reddit, eadem debebit et idololatre et homicidis penitentibus subuenire.«

Sed quibus notum et pertractatum est Tertulliani ingenium, his facilis erit in illius sententiam introitus. Defendendum susceperat quod in Montanistarum causa maxime nudum et aduersariorum telis expositum erat. Nihil enim huic secte maiorem inuidiam creabat, quam quod adulteros, fornicatores et digamos foris sisterent, nulla spe pacis ne in extremo quidem spiritu relicta. Quam igitur uiam insistet Tertullianus ut se ex molesto et difficili loco expediat? Statuit duplex esse peccatorum genus. »Alia erunt remissibilia, inquit cap. 2, alia irremissibilia. Secundum quod nemini dubium est alia castigationem mereri, alia damnationem. Omne delictum aut uenia expungit aut pena: uenia ex castigatione, pena ex damnatione.« Utitur deinde auctoritate Ioannis quedam peccata non ad mortem et quedam ad mortem distinguentis. »Secundum hanc differentiam delictorum, inquit, penitentie quoque conditio discriminatur. Alia erit que ueniam consequi possit, in delicto scilicet remissibili; alia que consequi nullo modo possit, in delicto scilicet irremissibili.« Hoc posito principio, declarat sibi propositum esse »specialiter de mechie et fornicationis statu examinare in quam delictorum partem debeant redigi.« Sed quia sciebat hanc peccatorum distinctionem a Catholicis reiici, breuiter eos refellendos putat, antequam mechiam in peccatis numquam dimittendis habendam esse pugnet: »Sed prius decidam, inquit, intercedentem ex diuerso responsionem ad eam penitentie speciem, quam cum maxime definiuimus uenia carere. Si enim, inquiunt, aliqua penitentia caret uenia, iam nec in totum agenda tibi est. Nihil enim agendum est frustra. Porro frustra agetur penitentia, si caret uenia. Omnis autem penitentia agenda est. Ergo omnis ueniam consequatur, ne frustra agatur, quia non erit agenda, si frustra agatur. Porro frustra agetur, si uenia carebit.« Hoc Catholicorum argumentum non belle refellit Tertullianus; sed tamen, postquam illud sibi uisus est optimis rationibus euertisse, tum uero quasi instar certissimi principii constaret quedam peccata esse irremissibilia, in id unum incumbit ut mechiam et fornicationem ex eo genere esse demonstret. Quare cum ait: »Idololatriam quidem et homicidium semel damnas,« non Catholicos arguit, quasi pacem his peccatis uere denegent et cum adulteris liberalius agant; sed urget aduersarium, quem sibi uisus est fregisse et cegisse ut peccata quedam grauiora, ut idololatriam, homicidium, heresim post susceptam fidem, dimitti non debere fateretur. Unde Tertullianus accommodate ad institutam peccatorum diuisionem, contendit adulterium, ut homicidio et idololatrie finitime uicinum, a spe uenie excludendum; aut si lenius agatur cum mechis, homicidas et idololatras eodem iure esse debere. Ex his elucere arbitror penitentibus in Africa eamdem ac in aliis ecclesiis humanitatem patuisse; nedum ex his Tertulliani testimoniis colligere liceat, ut doctissimi uiri fecere, alias etiam ecclesias seuerius cum lapsis egisse.



X.---UTRUM NOuA SUB S. CYPRIANO INDUCTA SIT DISCIPLINA, AC PRISTINA SEuERITAS IN SOLOS APOSTATAS ET DESERTORES RETENTA?


Illustratis, ut potuimus, Tertulliani testimoniis, facilior erit et solutior inuestigatio sententie Cypriani: fucum enim pluribus fecerat Tertullianus, ut et Cypriani sensum non belle acciperent. Tria autem examinanda occurrunt: 1o an disciplina sub Cypriano demitigata fuerit, pristina seueritate in solos apostatas et desertores  retenta; 2o an lapsis in decursu penitentie morientibus negata pax fuerit, nisi libellos a martyribus accepissent; 3o an non saltem penitentia his qui sacrificauerant usque ad mortem imposita fuerit, nec communio nisi in mortis articulo concessa.

Quod spectat ad discipline immutationem, existimat Albaspineus, lib. II Obseruat., idololatrie et aliis grauissimis criminibus pacem sub Cypriano concedi cepisse, ita tamen ut aduersus apostatas et desertores antiqua seueritas uigeret. Non solum Tertulliani testimoniis nititur doctissimus episcopus, uerum etiam argumenti loco sumit quod nec Cyprianus nec Clerus Romanus de lapsis quidquam statuere ausi sint, sed concilii auctoritatem exspectauerint; tum etiam quod Cyprianus dicat se »necessitati temporum succubuisse,« et nimie remissionis suspicionem reformidet, quia »his qui libellis conscientiam suam maculauerint, uel nefanda sacrificia commiserint, laxandam pacem putauerat .« Unde contendit Albaspineus non tam anxiam huius rei deliberationem futuram fuisse, si concesse pacis in superioribus persecutionibus exempla precessissent; nec commissurum fuisse Cyprianum, ut quod maiorum auctoritate firmaretur, id a se laxatum diceret. Non absimilis Petauii sententia, ut supra uidimus. Sed eruditum scriptorem preiudicata ex Tertulliani testimoniis opinio in errorem induxit: nullum enim hac in re uestigium nouitatis apud Cyprianum, quo nemo ueteris discipline exstitit retinentior. Obseruat S. Martyr in Ep. LII  quosdam ex suis antecessoribus pacem adulteris denegasse, et »in totum penitentie locum« clausisse; sed satis indicat hanc legem et a paucis episcopis fixam fuisse, ante quos nulla exstiterat, et sua etate iam refixam et abrogatam esse. Nec ipse nec quisquam alius in Africa meminerat spem pacis his qui in superioribus persecutionibus ceciderant, preclusam omnino fuisse. Cum quidam presbyteri lapsis communionem ante actam penitentiam dedissent, eorum facinus auersatus est Cyprianus, eosque contra Euangelium uenisse declarauit: sed in hoc tantum eos uituperat quod id »ante actam penitentiam« concessissent, »quando oporteat ad hec per ordinem peruenire.« In omnibus epistolis quas scripsit in causa lapsorum et in libro de Lapsis nichil prorsus reperias quo lapsi de pace in dubium uocentur, modo parem peccatis penitentiam agant; sed Cyprianus instar principii certissimi ponit, Deum »penitenti, operanti, roganti posse clementer ignoscere, posse in acceptum referre quidquid pro talibus et petierint martyres et fecerint sacerdotes .« Hortatur in eodem libro  »ut confiteantur singuli delictum suum dum satisfactio et remissio facta per sacerdotes grata est.« Sic etiam Clerus Romanus  ut merito castigat »properata nimis remedia communionum utique non profutura,« ita in lapsis desiderium pacis non improbat, modo pulsent sane fores, sed non utique confringant, et adeant ad limen Ecclesie sed non utique transiliant. Notanda etiam hec uerba: »Multum illis proficiet petitio modesta, postulatio uerecunda, humilitas necessaria, patientia non otiosa.« Mos erat in Ecclesia perantiquus, ut martyrum commendatio ad contrahendum penitentie lapsis imposite tempus ualeret: testem huius rei habemus Tertullianum in libro ad Martyres et in libro de Pudicitia. Hinc etiam Cyprianus: »In preteritum semper, inquit Ep. XI, sub antecessoribus nostris factum est, ut diaconi ad carcerem commeantes martyrum desideria consiliis suis et Scripturarum preceptis gubernarent.« His addi potest memoratus a Cypriano in Epp. LII, LXuII, LXuIII, omnium ecclesiarum consensus in refellendo Nouatiano, quem praue nouitatis propria manus arguebat: scripserat enim, ut testatur Cyprianus Epist. LII, et uoce sua recitauerat litteras Cleri Romani, in quibus erat »ut lapsis infirmis et in exitu constitutis pax daretur:« ecclesiarum consensus in reiiciendis Montanistis pariter enituerat.

Quod ergo Cyprianum et Clerum Romanum adduxit ut rem ad concilium integram seruarent, non ea fuit opinio que illis attribuitur, sed quod uiribus suis diffiderent in eiusmodi causa, que, ut ait Cyprianus Ep. XIu, »non paucorum, nec ecclesie unius aut unius prouincie, sed totius orbis causa erat.« Examinande erant cause et uoluntates singulorum, et uarii peccatorum gradus suis quique modulis ponderandi; quod examen prorsus inutile fuisset, si quotquot sacrificauerant, nullo discrimine exclusi a spe uenie fuissent. Deinde uero in persecutione Decii tantus exstitit lapsorum numerus, ac tantum dedecus nomini christiano inussere, qui, ut ait Cyprianus in libro de Lapsis  ad prima statim uerba minantis inimici fidem suam prodiderunt, ac ultro ad forum cucurrere, seque hortamentis mutuis in exitium impulerunt, ut non immerito deliberari potuerit an non seuerius aliquid quam in prioribus persecutionibus, in eiusmodi homines statueretur. Sed tamen uidentur in concilio Carthaginensi lenitatis potius quam seueritatis exempla constituta. Nam, ut modo uidebimus, Libellatici qui iam penitentiam egerant, in ipso concilio admissi sunt; sacrificatis autem plena penitentia imposita, sic tamen ut pace non defraudarentur si ante exactum penitentie tempus in periculosum morbum inciderent. Nihil poterat lenius his temporibus constitui. Itaque fieri potuit ut concilii lenitatem reprehensam ab Antoniano defenderet Cyprianus, quamuis noua in hoc concilio disciplina inducta non fuisset. Utrumque autem a se Cyprianus non sine librata diu et ponderata ratione factum declarat ut et uigente persecutione seueritatem, et pace reddita indulgentiam adhiberet. At seueritatem in eo enituisse non dicit, quod pacem omnino lapsis negandam decreuisset, sed quod eam per fas et nefas potentibus restitisset, atque excommunicationem intentasset, si quis cum illis iniussu suo communicaret: sic etiam in lenitate que subsecuta est, negat ecclesiasticas leges fuisse uiolatas, sed prouisum fuisse contendit ut nec lapsi desperatione deficerent, »nec rursus censura euangelica solueretur, ut ad communicationem temere prosilirent.« Uno uerbo negat a se aut a Cornelio quidquam factum esse preter exempla maiorum: »Nam sicut  antecessores nostri sepe fecerunt, inquit  colligendis fratribus nostris carissimus frater noster  necessitati succubuit.«

Pristinam seueritatem interdum a Cypriano retentam Albaspineus et post eum Gotofredus  ex his Epistole LII uerbis colligunt: »Apostate uero et desertores uel aduersarii et hostes et Christi Ecclesiam dissipantes, nec si occisi pro nomine foris fuerint, admitti secundum Apostolum possunt ad Ecclesie pacem, quando nec Spiritus nec Ecclesie unitatem tenuerunt.«

Ut hoc Cypriani testimoninm explicetur, obseruandum est 1o apostatas et desertores non eos dici, ut Albaspineus et Gotofredus putant, qui ex Iudeis ethnici aut Christiani fiebant, sed qui nomen dabant Felicissimi schismati. 2o Reuocandum est in memoriam quod supra diximus, pacem illis negatam in mortis discrimine qui penitentiam sani contempserant, quia uidelicet dubium merito uidebatur an sincero animi affectu resipiscerent. Quod autem de eiusmodi hominibus statutum erat, id in pluribus aliis par erat obseruari, quorum aut insanabilis uidebatur aut ceteris ouibus periculosa improbitas. Hinc cum multi, perspecta Felicissimi nequitia, remearent et ad Ecclesiam pulsarent, Cyprianus anxie ponderabat et sollicite examinabat »qui recipi et admitti ad Ecclesiam deberent. Quibusdam enim,« inquit Epist. Lu, p. 87, »ita aut crimina sua obsistunt, aut fratres obstinate et firmiter renituntur, ut recipi omnino non possint nisi cum scandalo et periculo plurimorum.« Ad hos uidentur spectare Cypriani mine in Epist. XXXuIII, ubi sic loquitur: »Sed et quisquis se conspirationi et factioni eius adiunxerit, sciat se in Ecclesia nobiscum non esse communicaturum, qui sponte maluit ab Ecclesia separari.« Et in Epist. XL: »Si quis autem penitentiam agere et Deo satisfacere detrectans ad Felicissimi et satellitum eius partes concesserit, et se heretice factioni coniunxerit, sciat se postea ad Ecclesiam redire, et cum episcopis et plebe Christi communicare non posse.« Has minas non omnino in rem contulit Cyprianus. Ipse enim testatur in Epist. Lu, multos a se e schismate redeuntes esse susceptos, ac plebem gaudere et letari solitam cum »tolerabiles et minus culpabiles« redirent. Quinetiam plebi interdum persuadebat, imo extorquebat, ut ex iis qui inemendabiles et proterui erant, nonnulli susciperentur; et unus atque alius, obnitente plebe et contradicente, Cypriani tamen facilitate suscepti, peiores extiterunt quam prius fuerant. Non absimili sententia Cyprianus cum pluribus aliis episcopis de uirginibus que cum masculis in eodem lecto deprehense fuerant, sic decernit. »Quod si obstinate perseuerant, nec se ab inuicem separant, sciant se cum hac sua impudica obstinatione numquam a nobis admitti in Ecclesiam posse, ne exemplum ceteris ad ruinam delictis suis facere incipiant.« Merito obstinatis eiusmodi peccatoribus, itidem ut pertinacibus schismaticis, non modo uenia, sed etiam introitus in ecclesiam negabatur. Sed si cum debitis conuersi cordis significationibus rediissent, ac diu multumque fores Ecclesie pulsassent, non dubium quin eos paterno sinu excepisset Cyprianus et ad penitentiam admisisset. Igitur Felicissimus eiusque precipui sectatores cum homines essent ad omne scelus parati, non discessisset ab Ecclesie regulis Cyprianus, si omnem illis in Ecclesiam reditum preclusisset; neque id uideri deberet uestigium quoddam discipline ante Cyprianum in omnes grauiorum criminum reos obseruate. 3o Obiectus ab Albaspineo locus Cypriani non dicit apostatas et desertores, etiamsi relicto schismate sanguinem pro Christo fundant, ad Ecclesie pacem admitti non posse, sed tantum nichil illis martyrium extra Ecclesiam ad pacem prodesse posse, quia »nec Spiritus nec Ecclesie unitatem tenuerunt;« id quod sepe alias Cyprianus inculcat. Opponit eiusmodi desertores aliis lapsis penitentiam in Ecclesia agentibus, et quos Dominus intus inueniet cum mundum iudicaturus apparebit.



XI.---UTRUM S. CYPRIANUS LAPSIS IN DECURSU PeNITENTIAE MORIENTIBUS PACEM NEGAuERIT, HIS TANTUM EXCEPTIS QUI LIBELLOS A MARTYRIBUS ACCEPERANT.


Postquam probauimus Cyprianum nichil noui fecisse cum lapsis penitentibus pacem concessit, sequitur ut inquiramus an iisdem ante exactam penitentiam periculose egrotantibus communionem negauerit, nisi libellos a martyribus accepissent. Cyprianum contendit Petauius iis tantum pacem indulsisse, qui libellos a martyribus accepissent, ceteris uero ne in presenti quidem mortis discrimine id concessisse; alioqui nichil discriminis futurum fuisse inter istos et priores, quos tamen meliori aliqua conditione uti oportuit. Sed ipsa S. Martyris uerba proferenda sunt: »Quoniam tamen uideo, inquit in Epist. XII, facultatem ueniendi ad uos nondum esse et iam estatem cepisse, quod tempus infirmitatibus assiduis et grauibus infestatur, occurrendum puto fratribus nostris, ut qui libellos a martyribus acceperunt, et prerogatiua eorum apud Deum adiuuari possunt, si incommodo aliquo et infirmitatis periculo occupati fuerint, non exspectata presentia nostra, apud presbyterum quemcumque presentem, uel si presbyter repertus non fuerit, et urgere exitus ceperit, apud diaconum quoque exomologesin facere delicti sui possint, ut, manu eis in penitentiam imposita, ueniant ad Dominum cum pace, quam dari martyres litteris ad nos factis desiderauerunt.«

Immerito Petauius ex hoc testimonio colligit pacem iis qui libellos non habebant, denegatam fuisse. Nam 1o quis Cyprianum putet adeo equitatis oblitum fuisse, ut iis qui penitentiam subterfugiebant, »et audaci flagitatione ac uiolento impetu pacem extorquere« nitebantur, tam benigne prouideret, »ad illorum uiolentiam interim quoquo genere mitigandam« ; feruidos autem penitentes, qui se episcopi sui iudicio committere quam penitentiam declinare maluerant, sine pace et communione mori pateretur? 2o Clerus  Romanus Carthaginensem, absente Cypriano monuerat »ut iis qui post lapsum infirmitate apprehensi essent et penitentes communionem desiderarent, subueniretur .« Atque hoc consilium non modo non improbauit Cyprianus, sed etiam in Epist. Xu declarat se »standum« putasse »et cum« eorum »sententia, ne actus noster, inquit, qui adunatus esse et consentire circa omnia debet, in aliquo discreparet.« At immane quantum inter Cypriani et Romanorum agendi rationem distaret, si cum isti pacem omnibus uere penitentibus dandam esse admonuissent, Cyprianus indulgentia et humanitate in eos solos usus fuisset qui peccato suo penitentie fugam et Ecclesie perturbationem adiecerant? 3o Non obscure indicat Cyprianus in Epist. XIII, quibus non libelli sed penitentie opera suffragabantur, eis periculose egrotantibus pacem multo potiori iure esse dandam. »Ceteram quoque partem plebis que lapsa est, inquit, presentia uestra fouete, et ut a fide et misericordia Domini non deficiant, uestro solatio focillate. Neque enim deserentur ab ope et auxilio Domini qui mites et humiles et penitentiam uere agentes in bonis operibus perseuerauerint, quominus illis quoque diuino remedio consulatur.« Persuasum ergo esse uult eiusmodi penitentibus fore ut »illis quoque diuino remedio consulatur;« atque hoc illis concedit ut solatium Ecclesie legibus consentaneum, quodque noua decreta non desideraret. Neque enim data opera scribebat Epistolam XIII ut eiusmodi lapsis prouideret quibus et Ecclesie consuetudo et Romani Cleri monita satis prouiderant, sed ut eorum tumultum comprimeret qui querelis suis Carthaginensem ecclesiam incendebant. Atque id cause esse arbitror cur Cyprianus in Epist. XIu confirmans que in decima tertia decreuerat, nichil nominatim dicat de pace ueris penitentibus in extremo periculo concedenda. Postquam enim locutus est de iis qui libellos a martyribus acceperant, hec addit: »Ceteri uero qui, nullo libello a martyribus accepto, inuidiam faciunt, quoniam non paucorum nec ecclesie unius aut unius prouincie, sed totius orbis hec causa est, exspectent de Domini protectione Ecclesie ipsius publicam pacem.« Non id profecto sancit Cyprianus, ut ueris penitentibus pax in exitu negetur ,« sed nonnullorum festinationem comprimit, qui communionem petebant ante redditam Ecclesie pacem, antequam graui morbo tentarentur; hos iubet exspectare dum pax Ecclesie reddatur, at pacem in exitu non negat; neque eos reprehendit quod a communione arceri se in exitu nollent, sed quod eam ante exulum reditum peterent, ac »confessores ipsos preuenire« uellent.

Sed obiicit Petauius meliori conditione uti debuisse qui libellos acceperant, quam qui non acceperant; quod si omnibus concessa pax, nullum prorsus inter utrosque discrimen exstitisse. Existimat Tillemontius Cyprianum ingeniosa quadam caritate fecisse, ut cum precipue aliquid in honorem martyrum concedere uideretur, nichil tamen precipue concederet; et cum pacem iis tantum qui libellos habebant polliceretur, neminem prorsus ab hac indulgentia excluderet, quippe cum martyres adeo libellorum prodigi essent, ut omnibus eorum liberalitas pateret. Sed si ea accommodatione usus fuisset qua illum Tillemontius usum esse existimat, ac tacite lapsos omnes fuisset hortatus ut se libellorum presidio munirent, an paulo post tanta arsisset indignatione in Lucianum, qui uniuersis lapsis id concedere ausus est quod iam antea plurimis concesserat. Deinde uero perinique Cyprianus ueros penitentes eiusmodi periculo exposuisset, ut pace defraudati morerentur; neque enim uerisimile erat eos qui hactenus tam timidi ac pudentes fuerant, audaciores deinceps in libellis petendis futuros; aut ipsos etiam confessores in concedendis cautiores non fore postquam eorum nimiam facilitatem castigauerat Cyprianus.

Cyprianum sic interpretatur Morinus: Cum lex esset ut pacem moribundi non impetrarent qui penitentiam sani non egerant, existimat eruditus scriptor decernere Cyprianum ut in iis qui libellos a martyribus acceperant, legis seueritas non seruetur, ac illis in honorem martyrum pax concedatur, quam frustra hoc presidio destituti petiissent. Sed hec interpretatio nec cum uerbis nec cum mente Cypriani congruit. 1o Nominatim requirit Cyprianus ut qui libellos a martyribus acceperunt, »prerogatiua et auxilio eorum adiuuari apud Dominum in delictis suis« possint. Porro in his epistolis et in libro de Lapsis illud arcte tenet accurateque defendit, non prodesse lapsis commendationem martyrum si penitentiam agere detrectent, quare, si lapsi, post tot Cypriani et presbyterorum monita, in obstinato penitentie non agende consilio perseuerassent, an Cypriano uisi essent idonei qui martyrum auxilio apud Dominum iuuarentur? Deinde uero, si omnibus libellos habentibus pacem decernebat, siue penitentiam egissent, siue non egissent, quid necesse erat delectum habere, ac in conditionis loco requirere, ut martyrum auxilio adiuuari possent? Lapsis ergo Cyprianus non penitentie onus eximit, sed potius ad penitentiam blande et leniter hortatur, dum pacem offert morientibus, modo martyrum meritis iuuari possint. Hinc in Epist. XIu laudat presbyteros et diaconos quod lapsos ad penitentiam et patientiam hortati essent, ac penitentiam ab illo agi declarat qui diuinis preceptis mitis et patiens et sacerdotibus Dei obtemperans, obsequiis suis et operibus iustis Dominum promeretur. Id autem deferre uidetur martyrum meritis ut lapsis nondum ea penitentia expiatis que pacem per se ipsa in mortis discrimine impetret, martyrum commendatio suffragetur. Nec leuis uideri debet hec indulgentia, si temporum illorum seueritas attendatur. Etsi enim penitentibus periculose egrotantibus pax dari solebat, non tamen id sine delectu et iudicio concedebatur. Hinc Clerus Romanus, re cum pluribus episcopis deliberata, censuit »eorum quorum uite sue finem urgens exitus dilationem non potest ferre, acta penitentia et professa  frequenter suorum detestatione factorum, si lacrymis, si gemitibus, si fletibus dolentis ac uere penitentis animi signa prodiderint, cum spes uiuendi secundum hominem nulla substiterit, ita demum caute et sollicite subueniri,« etc. . Ipse Cyprianus, in Epist. XIII, pacem iis solis promittit »qui mites et humiles et penitentiam uere agentes in bonis operibus perseuerauerint.« Ex his perspici potest quo lenitatem et indulgentiam perducat Cyprianus. Quibus enim consultum uoluit in Epistolis XIII et XIu, hi uel penitentiam segniter egerant, uel etiam grauissimo delicto illud addiderant, ut penitentiam declinarent, ac dissensionibus et querelis Ecclesiam permiscerent: quibus factis meruerant ut pax morientibus negaretur, etiamsi penitentiam paulo ante morbum incepissent. Quamobrem primis concedit S. Martyr ut quod eorum penitentie ad pacem impetrandam deerat, id martyrum meritis expleatur. Postremis pariter consulit, atque ut tumultum comprimat, indulgentia in eos utitur; et modo auersum penitentie remediis animum deponant, quod sua sponte mancum et inchoatum uideretur, id martyrum meritis compensatum, a presbyteris ratum haberi iubet.



XII.---UTRUM CONCILIUM CARTHAGINENSE PeNITENTIAM SACRIFICATIS PER TOTUM uITAE TEMPUS IMPOSUERIT.

Nunc aliud examinandum sequitur, an non saltem etate Cypriani grauioribus peccatis penitentia per totum uite tempus imposita fuerit, et communio ad ipsum mortis articulum dilata. Res diiudicari potest ex consuetudine que tunc uigebat, ut qui pacem in graui morbo accepissent, ii, ualetudine restituta, reliquum penitentie tempus non explerent, sed eodem iure essent ac alii fideles. Id perspicitur ex his Cypriani uerbis in Epist. LII : »Si qui enim, inquit, infirmitatibus occupantur, illis, sicut placuit, subuenitur. Postea tamen quam subuentum est et periclitantibus pax data est, offocari a nobis non possunt aut opprimi, aut ui et manu nostra in exitum mortis urgeri, ut, quoniam morientibus pax datur, necesse sit mori eos qui acciperint pacem; cum magis in hoc indictum diuine pietatis et paterne lenitatis appareat, quod qui pignus uite in data pace percipiunt, hi quoque ad uitam data pace teneantur. Et idcirco si, accepta pace, commeatus a Deo datur, nemo hoc debet in sacerdotibus criminari, cum semel placuerit fratribus in exitu subueniri.« Non quadrat tanta lenitas cum irrogata per totum uite tempus penitentia; alioquin sepe usu euenisset, ut qui post unum aut alterum penitentie annum communionem in graui morbo accepissent, iis e morbo euadentibus iam emeritus esset penitentie cursus, cum interim aliis in eadam causa ac forte etiam in leuiore culpa triginta aut quadraginta anni superessent decurrendi. Nimia sane erat episcoporum in iudicando animaduersio et rerum omnium consideratio et prouisio, quam ut tam graue incommodum non effugerent. Sed tamen uidendum nobis est quid ea de re decreuerit concilium Carthaginense, in quo lapsorum causa paulo post reditum Cypriani diiudicata est.

Decretum huius concilii sic exponit S. Martyr in Ep. LII : »Et ideo, inquit, placuit, examinatis causis, singulorum Libellaticos interim admitti, sacrificatis in exitu subueniri.« Non una fuit eruditorum de hoc canone sententia. Auctor Obseruationum criticarum in Bibliothecam scriptorum Ecclesiasticorum negat Libellaticos in in ipso concilio ad pacem protinus admissos fuisse; ac inter eos et sacrificatos id ponit discriminis, quod isti per totum uite tempus penitentie addicti fuerint, primi uero interim admissi, id est post certum penitentie tempus exactum. Auctor ipse Bibliothece idem de sacrificatis censet, quamuis pacem Libellaticis in ipso concilio concessam existimet fuisse. Assentitur ei Tillemontius de Libellaticis ac illius censorem impugnat; sed pluribus refellit quod uterque pro certo posuerat, iis qui sacrificauerant non alios penitentie quam uite fines prescriptos fuisse. Hec Tillemontii sententia multis nominibus uidetur anteponenda. Illud autem in primis obseruandum est duas illas de Libellaticis et de sacrificatis questiones sic inter se nexas esse, ut que de alterutra dicantur, de utraque dicta uideri debeant. Nam si Libellatici statim in ipso concilio perhumaniter restituti sunt communioni, probabile non est sacrificatos in extremum uite discrimen reiectos fuisse. Rursus si his uerbis, »placuit sacrificatis in exitu subueniri,« non prohibetur ne pax ante exitum detur, sed potius decernitur ut periculose intra prescriptum tempus egrotantibus concedatur; perspicuum erit Libellaticis, quorum multo leuior erat culpa, non penitentiam in concilio impositam fuisse, sed concessam communionem; alioquin statutum fuisset, ut istis quoque in exitu subueniretur.

Quod spectat ad Libellaticos, liquet horum uerborum, »placuit Libellaticos interim admitti,« hanc esse sententiam, Libellaticos interim admissos ad pacem fuisse, dum sacrificati penitentiam agerent, id est, eodem decreto et pacem Libellaticis et penitentiam sacrificatis decretam fuisse. Hinc Cyprianus in Epist. LIu statutum fuisse ait in hoc concilio de iis qui sacrificauerant, ut agerent diu penitentiam plenam: at Libellaticos eodem decreto minime comprehendit. Anno sequenti cum statuisset instante persecutione iis qui a primo lapsus die penitentiam egerant, communionem concedere, hec indulgentia ad eos tantum spectabat qui sacrificauerant, quibusque imposita fuerat plena penitentia. At de Libellaticis nulla mentio, quos tamen maxime oportebat indulgentie participes fieri, si eam prius in concilio consecuti non fuissent. Quinetiam Cyprianum cum Libellaticis post concilium communicasse perspicimus ex Epist. LII. Quod enim ait Cyprianus se »nemini quidem ex lapsis prius communicasse,« quamdiu seuiit persecutio, »postea tamen necessitati temporum succubuisse;« id referri non potest ad sacrificatos , sed tantum ad Libellaticos.  Et cum hec communicatio in inuidiam a Nouatiano uocaretur, sic eum refellit Cyprianus in eadem epistola: »Aut si se cordis, inquit, et renis scrutatorem constituit et iudicem, per omnia equaliter iudicet, et cum sciat scriptum esse: Ecce sanus factus es, iam noli peccare, ne quid tibi deterius fiat, fraudatores et mechos a latere atque comitatu suo separet, quando multo et grauior et peior sit mechi quam Libellatici causa, cum hic necessitate, ille uoluntate peccauerit.« Exagitabat ergo Nouatianus catholicos episcopos quod cum Libellaticis communicarent. Nec tamen omnibus Libellaticis concessa pax in concilio, sed iis tantum qui penitentiam egerant. Quamobrem frustra auctor Obseruationum in Bibliothecam pluribus probat, quod a nemine negatur, libelli crimen sine penitentia dimissum non fuisse.

Altera pars decreti facile illustratur. Ac 1o quidem illud, »sacrificatis in exitu subueniri,« non penitentiam ad extremum spiritum producendam, sed in graui morbo finiendam indicat, nec in pene sed in beneficii loco decretum fuit, siquidem Cyprianus in Epist. LII nimie remissionis suspicionem ab hoc decreto remouet, ac rationem reddit cur episcopi ad hanc lenitatem et indulgentiam descenderint. 2o Idem decretum refert in Epist. LIu, sed paulo clarius: »Statueramus iampridem, inquit, frater carissime, participato inuicem nobiscum consilio, ut qui in persecutionis infestatione supplantati ab aduersario et lapsi fuissent, et sacrificiis se illicitis maculassent, agerent diu penitentiam plenam, et si periculum infirmitatis urgeret, pacem sub ictu mortis acciperent.« Tota res ergo in eo uertitur ut quid sit penitentia plena, utrum totum uite tempus complexa, an certo quodam spatio definita fuerit, expendatur. At id facile perspicitur ex Epist. LIX, ubi queritur Cyprianus quod uictori, quondam presbytero, pacem concessisset Therapius »antequam penitentiam plenam egisset, ante legitimum et plenum satisfactionis tempus, sine petitu et conscientia plebis, nulla infirmitate ac necessitate cogente.« Erat ergo prefinitum aliquod penitentie tempus, cuius imminuendi potestas erat penes episcopum, modo causa aliqua grauis incidisset. Eamdem penitentie plene notionem suppeditat Epist. LXII, in qua Cyprianus et alii cum eo episcopi de uirginibus que cum masculis deprehense in eodem lecto fuerant, decernunt ut, »si penitentiam huius illiciti concubitus sui egerint et a se inuicem recesserint, inspiciantur interim uirgines ab obstetricibus diligenter, et si uirgines inuente fuerint, accepta communicatione ad Ecclesiam admittantur . . . . ; si autem de eis aliqua corrupta fuerit deprehensa, agat penitentiam plenam, quia que hoc crimen admisit, non mariti sed Christi adultera est; et ideo estimato iusto tempore, postea exomologesi facta, ad Ecclesiam redeat.« Breuis ergo penitentia integris uirginibus imponitur, corruptis autem plena »et iusto tempore estimato:« et quemadmodum in concilio Carthaginiensi sancitum ut lapsi interim admitterentur, sacrificati penitentiam plenam agerent, ita etiam hoc loco decernunt episcopi ut uirgines interim inspiciantur, et integris in Ecclesiam admissis, corrupte penitentiam plenam agant. 3o Si sacrificati per totum uite tempus addicti penitentie fuissent, necesse non fuisset »ut examinarentur cause et uoluntates et necessitates singulorum;« sed, ut obseruat Tillemontius, nullum prorsus discrimen, nullus delectus exstitisset.



XIII.---DE CHRISTI IN EUCHARISTIA PRAESENTIA.

Ecclesie doctrina de corpore et sanguine Domini apertis Cypriani testimoniis continetur. Quidquid de Eucaristia predicat S. Martyr, eo spectat ut notio illa confirmetur quam prima auditione Christi uerba animis afferunt. Perspici potest illius sententia ex his que de sacramentis hereticorum disserit. Cur enim in Epist. LXX, »Eucaristiam fieri apud illos omnino non posse« censebat, nisi quia Christi uerba ab illis frustra pronuntiari existimabat, frustra inuocari Spiritum sanctum, ut panem et uinum faciat corpus et sanguinem Christi? Sic etiam Firmilianus ut probet non satis esse ad effectus sacramentorum ut Ecclesie preces et ritus seruentur, exemplo utitur insane cuiusdam muliercule que frequenter ausa fuerat, ut »et inuocatione non contemptibili sacrificare se panem et Eucaristiam facere simularet, et sacrificium Domino non sine sacramento solite predicationis offerret.« Illud ergo discriminis Firmillianus et Cyprianus inter Catholicorum et hereticorum Eucaristiam ponebant, quod hereticis Spiritum sanctum inuocantibus nulla fieret donorum mutatio, Catholicorum autem preces numquam hoc mirabili effectu carerent.

Adeo persuasum et exploratum erat Cypriano de mirabili illo ecclesiastice inuocationis effectu, ut de lapsis ante purgatam conscientiam communicantibus dicere non dubitet lib. de Laps. : »uis infertur corpori eius et sanguini, et plus modo in Dominum manibus atque ore delinquunt, quam cum Dominum negauerunt.« Non ergo sola fide corpus Christi in Eucaristia sumitur, sed uere et ab indignis ipsis percipitur; nec corpus ab anima et diuinitate separatum est, sed ipse Dominus adest, ac in eum manibus et ore delinquunt qui indigne communicant. Hinc ipsam Domini maiestatem adesse declarat in eodem libro: sic enim loquitur de puella que, a nutrice ad idolum, deinde a parentibus ad ecclesiam delata, sanguinem Domini, quem diaconus reluctanti infuderat, non sine singultu reiecit. »In corpore atque ore uiolato, inquit, Eucaristia permanere non potuit. Sanctificatus in Domini sanguine potus de pollutis uisceribus erupit. Tanta est potestas Domini, tanta maiestas!«  Narrat ibidem Cyprianus aliud miraculum: »Et quidem alius, inquit, quia et ipse maculatus sacrificio a sacerdote celebrato partem cum ceteris ausus est latenter accipere, sanctum Domini edere et contrectare non potuit, cinerem ferre se apertis manibus inuenit. Documento unius ostensum est Dominum recedere cum negatur.« Non ergo panis ex manibus huius hominis euanuerat, sed ipse Dominus recesserat.  Hec autem Cyprianus ea mente disserit, ut hominibus parum caute communicantibus, quid de hoc mysterio sentiendum sit explanet. Quamobrem facile perspicitur quo sensu primis seculis hec Christi uerba, HOC EST CORPUS MEUM, HIC EST SANGUIS, etc., episcopi acciperent, cum ex his concludant Christi corpus et sanguinem sumi, in ipsum Dominum ore et manibus delinquere qui indigne communicant, potestatem Domini et maiestatem adesse, ac ipsum Dominum non sine miraculo e manibus contaminatis recessisse. Si credita tunc non fuisset mutatio uini in sanguinem Christi, num, queso, post eas preces quibus Deus rogatur ut uinum faciat sanguinem Christi, nichil aliud iam nisi sanguis Christi in calice agnosceretur? Nihil aliud profecto agnoscit Cyprianus sexcentis locis. Statuit aduersus eos qui aquam tantum in matutinis sacrificiis offerebant, indignum esse Christiano uereri »ne per saporem uini redoleat sanguinem Christi. Sic ergo, inquit, incipit et a passione Christi in persecutionibus fraternitas retardari, dum in oblationibus discit de sanguine eius et cruore confundi . . . . . . Quomodo autem possumus propter Christum sanguinem fundere, qui sanguinem Christi erubescimus bibere ?« Non solum sanguinem uocat, sed etiam cruorem, et cum eo sanguine comparare non dubitat qui in uenis nostris fluit. Ait etiam, pag. 106: »Quomodo ad potandum uinum ueniri non potest nisi botrus calcetur ante et prematur, sic nos nec sanguinem Christi possemus bibere, nisi Christus calcatus prius fuisset et pressus, et calicem prior biberet, in quo credentibus propinaret?«

Quemadmodum Cyprianus communiones indignas detestatur, quia »sanctum Domini corpus« profanatur , quia »uis infertur corpori et sanguini Domini, et in Dominum manibus et ore« delinquitur , quemadmodum Firmilianus instar piaculi ducebat quod homines, ut ipsi uidebatur, non baptizati »usurpata temere communicatione contingant corpus et sanguinem Domini ,« sic gratie dona que ex Eucaristia percipi solent, ex corpore et sanguine Christi presentibus repetuntur. Docet Cyprianus milites Christi considerare debere »idcirco se quotidie calicem sanguinis Christi bibere, ut possint et ipsi propter Christum sanguinem fundere.« Hinc, cum, instante Galli et uolusiani persecutione, communionem iis qui sub Decio lapsi fuerant, concedere decreuisset, indulgentie hanc rationem reddit in Ep. LIu : »Nam quomodo, inquit, docemus aut prouocamus eos in confessione nominis sanguinem suum fundere, si eis militaturis Christi sanguinem denegamus? Aut quomodo ad martyrii poculum idoneos facimus, si non eos prius ad bibendum in ecclesia poculum Domini iure communicationis admittimus?« Et in Ep. LXIII : »Calix Dominicus sic bibentes inebriat ut sobrios faciat, ut mentes ad spiritalem sapientiam dirigat, ut a sapore isto seculari ad intellectum Dei unusquisque resipiscat: et quemadmodum uino isto communi mens soluitur et anima relaxatur, et tristitia omnis exponitur, ita epotato sanguine Domini e poculo salutari, exponatur memoria ueteris hominis, et fiat obliuio conuersationis pristine secularis, et mestum pectus ac triste, quod prius peccatis angentibus premebatur, diuine indulgentie letitia resoluatur.« Quidquid ergo docet Ecclesia catholica de mutatione panis et uini in corpus et sanguinem Christi, quidquid animo hac fide imbuto obseruari potest, id Cypriani menti impressum et insculptum fuisse perspicimus.

Obiicit nobis editor Oxoniensis hunc locum ex Epist. LXIII: »Sic autem in sanctificando calice Domini,« inquit  Cyprianus, »offerri aqua sola non potest, quomodo nec uinum solum potest? Nam si uinum tantum quis offerat, sanguis Christi incipit esse sine nobis. Si uero aqua sit sola, plebs incipit esse sine Christo. Quando autem utrumque miscetur, tunc sacramentum spiritale et celeste perficitur.« Ex his colligit sanguinem Christi esse in calice, quemadmodum ipsa plebs eodem calice contineri dicitur. Sed adeo manifestum est discrimen, ut mirer hominem eruditum in his cauillationibus immorari. Quis enim umquam dixit populum in calice bibi, ore et manibus contingi, populum recedere cum species immutate sunt, et alia eiusmodi que de Christi sanguine dicta modo retulimus? Quamobrem, cum dicitur plebs esse in calice, manifesta est figura que neminem latere, neminem in erroris periculum coniicere possit. At post Christi uerba, hic est sanguis, etc., quotidie commemorata et inculcata, post quotidianas in sacrificio preces, ut uinum fiat sanguis Christi, quis figuram suspicari potuisset nichil aliud audiens nisi Christi sanguinem esse in calice, offerri in calice, et bibi, ac animas nostras corroborare ut nostrum sanguinem pro Christo fundamus?

Sed breuiter nobis examinandum quid intersit inter eas rationes quibus aquam Cyprianus calici infundendam, et ea quibus uinum omnino necessarium esse persuadet. Sic enim et Dominici sanguinis ueritas patebit, et obiter refellentur qui aquam a Cypriano, ut iure diuino, non solum ecclesiastico, prescriptam commendari uolunt. S. Martyr euertere statuerat pessimam consuetudinem, que apud nonnullos obrepserat, ut aqua sola in matutino sacrificio offerretur. Quamobrem demonstrat aquam non in Eucaristia, sed tantum in Baptismo ad proprium sacramenti effectum essentialem esse materiam, et »quotiescumque aqua sola in Scripturis nominatur, Baptisma predicari, et appellatione aque Baptisma significatum semper esse;« at uero in Eucaristia »calicem mixtum fuisse quem Dominus obtulit, et uinum fuisse quod sanguinem suum dixit, eumque docuisse exemplo magisterii sui calicem uini et aque coniunctione misceri.« Hinc aquam ad mysticas tantum significationes adhiberi demonstrat: »Aquas namque populos, inquit , significare in Apocalypsi Scriptura diuina declarat dicens: Aque quas uidisti, super quas sedet meretrix illa, populi et turbe et gentes ethnicorum sunt et lingue. Quod scilicet perspicimus et in sacramento calicis contineri. Nam, quia nos omnes portabat Christus, qui et peccata nostra portabat, uidemus in aqua populum intelligi, in uino uero ostendi sanguinem Christi.« Hactenus Cyprianus necessitatem aque eleuat potius quam commendat. Sed tamen postea ait aquam  solam offerri non posse »quomodo nec uinum solum potest,« et copulationem et coniunctionem aque et uini sic misceri in calice Domini, »ut commixtio illa non possit ab inuicem separari.« Animaduertendum est Cypriani consilium. Disserens cum hominibus aquam solam adhibentibus, utitur principio quod facile concessuri erant, ne uinum quidem solum adhiberi debere. Nulla sane illis obstabat anticipata opinio quominus id faterentur; quamobrem Cyprianus statuit aquam solam adhiberi non debere, quomodo nec uinum solum; non quod metueret ne eiusmodi homines uinum solum offerrent; non quod aquam eque ac uinum a Christo prescriptam et ad essentiam sacramenti pertinere duceret, satis enim declarauit eam ad mysticas significationes adhiberi; sed quia hec comparatio ad uini necessitatem demonstrandam apposita erat, et ex incommodis que uino solo adhibito consequerentur, multo grauiora consequi patebat si aqua sola adhibeatur. Hinc quoties in hac epistola calicem mixtum esse debere statuit, non id proprie refert ad aquam, sed ad uinum, quod hi quos refellebat, omittebant.

Necessitatem uini longe aliter defendit Cyprianus. Demonstrat 1o Scripture testimoniis, ut aquam in Baptismo, ita uinum in Eucaristia designari; 2o preceptum Christi longe grauissimum uiolari, si uinum omittatur. »Cum ergo, inquit , neque ipse Apostolus neque Angelus de celo annuntiare possit aliter aut docere preterquam quod semel Christus docuit et Apostoli eius annuntiauerunt, miror satis unde hoc usurpatum sit, ut, contra euangelicam et apostolicam disciplinam, quibusdam in locis aqua offeratur in Dominico calice, que sola Christi sanguinem non possit exprimere.« Et p. 109: »Quod si nec minima de mandatis Dominicis licet soluere, quanto magis tam magna, tam grandia, tam ad ipsum Dominice passionis et nostre redemptionis sacramentum pertinentia fas non est infringere, aut in aliud quam quod diuinitus institutum sit, humana traditione mutare?« 3o Ex hac diuini instituti temeraria immutatione quenam incommoda consequi existimat Cyprianus? »Calicem etenim, inquit , sub die passionis accipiens, benedixit et dedit discipulis suis dicens: Bibite ex hoc omnes. Hic est enim sanguis noui Testamenti, etc. Qua in parte inuenimus calicem mixtum fuisse quem Dominus obtulit, et uinum fuisse quod sanguinem suum dixit. Unde apparet sanguinem Christi non offerri, si desit uinum calici; nec sacrificium Dominicum legitima sanctificatione celebrari, nisi oblatio et sacrificium nostrum responderit passioni. Passio est enim Domini,« ut ait , »sacrificium quod offerimus.« Idcirco ergo ex Cypriano uinum adhibendum in calice, quia cum Christus accepto uino dixerit: Hic est sanguis, etc., si aqua sola adhibeatur, aqua remanebit, nec iam offeretur Christi sanguis, non erit passio Domini sacrificium nostrum, nec idem offeretur quod in passione oblatum est. 4o Commemorat etiam Cyprianus quot et quanta beneficia »epotato sanguine Domini et poculo salutari« percipiamus, ut demonstret quam damnosum sit aquam solam adhibere. Addit grande delictum esse de Christi »sanguine et cruore confundi,« nec iam eos posse »propter Christum sanguinem fundere qui sanguinem Christi erubescunt bibere.« Iam uero facile perspicitur quo sensu plebem, quo sensu sanguinem Christi in calice esse existimet Cyprianus. Plebis cum Christo coniunctionem aque cum uino coniunctione significari docet; et, aqua omissa, Christi quidem sanguinem offerri et passionem commemorari fatetur, sed tamen non leue incommodum fore si desit plebis cum Christo coniunctio. At uero sanguinem Christi in calice esse declarat, quia Christus dixit: Hic est sanguis, etc., nec iam, si sanguis desit, sacrificium offerri possit et passio Domini celebrari; quinetiam donis, que sanguinem Christi potantibus promissa sunt, penitus defraudabimur.



XIu.---DE COMMUNIONE SUB UTRAQUE SPECIE.

Quamuis Cyprianus sacrificium sub utraque specie offerendum esse, idque a Christo institutum et prescriptum esse contendat, non tamen communionem sub utraque specie necessariam iudicabat, ut ex eius principiis et ex consuetudine illius etatis perspici potest. Neque enim quecumque Christus fecit in institutione sacramenti, ea omnia instar legis obseruanda ducebat, sed ea tantum que ad essentiam sacramenti pertinent. Nam, cum ei obiiceretur Dominum post cenam obtulisse, sic respondet : »Numquid ergo dominicum post cenam celebrare debemus, ut sic mixtum calicem frequentandis dominicis offeramus? Christum offerre oportebat circa uesperam diei, ut hora ipsa sacrificii ostenderet occasum et uesperam mundi . . . . . Nos autem resurrectionem Domini mane celebramus.« Cur ergo prescriptum esse negat ut idem hac in re faciamus quod Christus fecit; in oblatione autem panis et uini eum sacerdotem Christi uice uere fungi contendit, »qui id quod Christus fecit imitatur, et offert secundum quod ipsum Christum uideat obtulisse?« Ratio huius rei ante oculos posita. Nihil refert ad naturam sacrificii, utrum mane an post cenam offeratur. Sed, si aqua pro uino offeratur, institutum a Christo sacrificium penitus euertitur, nec eius passio celebratur, nec sanguis in calice offeretur aut bibetur, sed aqua communis. Ex his principiis perspici potest quid de communione sub utraque specie senserit Cyprianus. Necessariam et a Christo preceptam credere non potuit, quippe cum ad essentiam sacramenti non pertineat. Totum enim Christum sub utraque specie agnoscit Cyprianus, illius maiestatem in calice reueretur, eumque recessisse declarat e manibus hominis contaminati, in quibus loco Eucaristie cinis inuentus est.

Consentiunt antique Ecclesie consuetudines cum ipsius fide et doctrina, iam uidimus ex Cypriano exemplum puelle ex solo calice communicantis, quam consuetudinem nemo nescit in Occidente usque ad  duodecimum seculum perseuerasse. Luce clarius est hanc puellam sub specie panis non communicasse; hanc enim historiam refert Cyprianus ut pateat in corpore atque ore uiolato Eucaristiam permanere non potuisse: at, si speciem panis antea sumpsisset, nullum prorsus miraculum, nulla Cypriani ratio exstitisset. Attulimus etiam exemplum illius qui in manibus Eucaristie loco cinerem inuenit: aliud exstat simillimum in eodem de Lapsis libro mulieris cuiusdam que, cum »arcam suam, in qua Domini sanctum fuit, manibus indignis tentasset aperire, igne inde surgente deterrita est ne auderet attingere.«



Xu.---S. CYPRIANI SENTENTIA DE SACRIFICIO, DE PURGATORIO ET INuOCATIONE SANCTORUM.

Eucaristiam uerum esse ac proprie dictum sacrificium testimonio suo confirmat Cyprianus. »Dominice hostie ueritatem« schismaticos »per falsa sacrificia profanare« ait in libro de Unit. Eccles. . uera illa hostia quam Cyprianus offerri contendit in sola Ecclesia, ipse Christus est in altari modo incruento immolatus. »iehsu Christus Dominus et Deus noster, inquit Ep. LXIII , ipse est summus sacerdos Dei Patris, et sacrificium Patri seipsum primus obtulit, et hoc fieri in sui commemorationem precepit.« Cum ergo eadem uictima que in cruce oblata est, offeratur in altari, non immerito ait Cyprianus: »Passio est Domini sacrificium quod offerimus.« Negat in eadem epistola »sacrificium Dominicum legitima sanctificatione celebrari, nisi oblatio et sacrificium nostrum responderit passioni.« Sacrificii a Christo instituti ueritatem inde etiam demonstrat, quod a sacerdote Melchisedech prefiguratum fuerit. »Item in sacerdote Melchisedech, inquit , sacrificii Dominici sacramentum prefiguratum uidemus, secundum quod Scriptura diuina testatur et dicit: Et Melchisedech, rex Salem, protulit panem et uinum. Fuit autem sacerdos Dei summi, et benedixit Abraham. Quod autem Melchisedech typum Christi portaret declarat in Psalmis Spiritus sanctus ex persona Patris ad Filium dicens: Ante luciferum genui te. Tu es sacerdos in eternum secundum ordinem Melchisedech. Qui ordo utique hic est de sacrificio illo ueniens et inde descendens quod Melchisedech sacerdos Dei summi fuit, quod panem et uinum obtulit, quod Abraham benedixit. Nam quis magis sacerdos Dei summi quam Dominus noster iehsu Christus, qui sacrificium Deo Patri obtulit; et obtulit hoc idem quod Melchisedech obtulerat, id est panem et uinum, suum scilicet corpus et sanguinem.«

Sacrificium pro uiuorum et mortuorum peccatis offertur. Hinc queritur Cyprianus in libro de Lapsis , quod lapsorum nonnullis communio data sit »ante purgatam conscientiam sacrificio et manu sacerdotis, ante offensam placatam indignantis Domini et minantis.« Cyprianus, in Epistola LX ad episcopos Numidas, testatur se singulorum qui ad redemptionem captiuorum prompte ac liberaliter operati sunt, nomina subdidisse, ut eos episcopi in mente habeant in orationibus suis, »et eis uicem boni operis in sacrificiis et precibus representent.« Quod spectat ad mortuos, egregium testimonium habemus in Ep. LXuI, ad clerum et plebem Furnis consistentem. Antecessores Cypriani statuerant ne quis frater excedens ad tutelam uel curam clericum nominaret; ac si quis hoc fecisset, non offerretur pro eo, ne sacrificium pro dormitione eius celebraretur. Neque enim apud altare Dei meretur nominari in sacerdotum prece, qui ab altari sacerdotes et ministros uoluit euocare. Quamobrem, cum uictor quidam Geminium Faustinum presbyterum ausus esset tutorem constituere, uetat Cyprianus ne »pro dormitione eius fiat oblatio, aut deprecatio aliqua nomine eius in ecclesia frequentetur.« Frustra contendit auctor editionis Oxoniensis »hec in fidei, spei et caritatis tesseram, non autem in animarum subsidium, aut purgatorii ignis ardoribus estuentium refrigerium prestita fuisse, quia hec ad martyres imprimis spectabant.« Nihil agit hoc martyrum exemplum: non offerebatur sacrificium pro peccatis martyrum, quippe cum omnibus exploratum esset eos in celo Deum uidere. Quamobrem non eodem loco nominabantur ac alii in Ecclesie pace mortui; et quod ait Cyprianus in Ep. XXXIu, sacrificia pro illis offerri solita, id ipse Cyprianus explicat in Ep. XXXuII, ubi ait oblationes et sacrificia »ob commemorationes eorum« celebrari. Alia fuit ratio morientium in Ecclesie pace. Pro eorum peccatis sacrificium offerebatur, ut uidere est in liturgia que extat lib. uIII. Constitut. Apost., cap 41, ubi hec leguntur: »Pro fratribus nostris qui in Christo requieuerunt oremus, ut hominum amans Deus, qui animam defuncti suscepit, ei remittat omne peccatum uoluntarium ac non uoluntarium, et propitius clemensque factus collocet eum in regione piorum, etc.«

Nec mirum sane est si ueteres Christiani fidelibus defunctis sacrificium profuturum sperabant; quippe cum persuasum omnibus atque exploratum esset iustorum animas que e corpore soluuntur antequam peccata omnia expiauerint, penis affici in altera uita eorumque beatitudinem differri. Hinc iis metuebat Clerus Romanus qui ante exactam penitentiam moriebantur, »Deo sciente, inquit Epist. XXXI, quid de talibus faciat, et qualiter iudicii sui pondera examinet.« Eiusmodi homines sic comparat Cyprianus cum iis qui uita pro Christo profusa aut saltem sancte exacta moriuntur. »Aliud est, inquit in Epist. LII , ad ueniam stare, aliud ad gloriam peruenire; aliud missum in carcerem non exire inde donec soluat nouissimum quadrantem, aliud statim fidei et uirtutis accipere mercedem; aliud pro peccatis longo dolore cruciatum emundari et purgari diu igne, aliud peccata omnia passione purgasse: aliud denique pendere in diem iudicii ad sententiam Domini, aliud statim a Domino coronari.« Inutilis prorsus Rigaltii  et editoris Oxoniensis labor in hoc testimonio eludendo. Hunc carcerem et longi doloris cruciatum et ignem diu purgantem detorquent ad penitentiam lapsis imponi solitam a sacerdotibus. Sed 1o illud saltem fateri debent ex Cypriani uerbis consequi, temporales penas iis persoluendas superesse quibus remisse sunt eterne. 2o Si penitentie labores Cyprianus describit, multo id magis iis congruit qui ante exactum penitentie cursum moriuntur. Nemo enim hanc opinionem affinget Cypriano, eiusmodi homines non ad ueniam stare, sed ad ueniam peruenire; non mitti in carcerem, donec soluant nouissimum quadrantem, sed statim fidei et uirtutis accipere mercedem; non pro peccatis longo dolore cruciatos mundari et purgari diu igne, non pendere in diem iudicii, sed statim a Domino coronari. 3o Cyprianus non solum martyres cum lapsis, sed etiam uirgines cum adulteris comparat. Dubium non est quin de martyribus et uirginibus mortuis loquatur, cum coronam illis statim donari pronuntiat. Cur ergo eum de penitentium statu in hac tantum uita locutum credamus? Preclara sane esset atque egregia comparatio, martyres et uirgines cum idololatris et adulteris in hoc conferre, quod primi statim in altera uita coronentur, postremis uero penitentie labor in hac uita subeundus sit. Sed si isti idololatre et adulteri post inchoatam penitentiam moriantur, an statim, ut martyres et uirgines, mercedem et coronam accipient, et peccata omnia penitentia purgasse uidebuntur? Quis non uidet institutam a Cypriano comparationem ad futuram potissimum uitam referri? quippe cum in hac uita penitentium laborem sacre uirgines, quarum erat austerum uiuendi genus, adequarent, martyres uero longe superarent. 4o Illud »pendere in diem iudicii« ualde aduersariis molestum. Putant Nicolaus Faber et Rigaltius beatitudinem iustorum a Cypriano in diem iudicii, exceptis martyribus, differri. Sed hec opinio affingi Cypriano non potest, qui hoc loco, ut iam obseruaui, non solum de martyribus, sed etiam de uirginibus loquitur. Sepe alias docet, precipue uero in libro de Mortalitate, non solum martyres, sed alios etiam sanctos, cum ex hac uita decedunt, cum Christo incipere regnare; uirgines et pueros ad continentie et innocentie premium feliciter peruenire, iustos ad refrigerium uocari. Illud ergo testimonium de quo nunc agimus, ad eos referri debet quos ante plenam penitentiam mortuos in diem iudicii generalis reseruari existimat Cyprianus. Nec mirum si eiusmodi hominum beatitudinem usque ad hoc tempus differat; cum enim instare crederet aduentum Domini, temporis spatium iusto longius non poterat uideri. Porro Cypriani sententia inde etiam illustratur, quod in die iudicii martyrum merita pluribus in hunc diem pendentibus profutura declaret: »Credimus quidem,« inquit in libro de Lapsis , »posse apud iudicem plurimum martyrum merita et opera iustorum, sed cum iudicii dies uenerit, cum post occasum seculi huius et mundi ante tribunal Christi populus eius adsisterit.« Atque hec quidem de iis qui sese in Ecclesia penitentie submittunt; qui autem extra Ecclesiam moriuntur, eos Cyprianus declarat, etiamsi pro nomine occisi sint, numquam ad indulgentiam aliis in sinu Ecclesie morientibus promissam peruenturos. »Et quia apud inferos confessio non est, inquit in eadem Epist. LII, nec exomologesis illic fieri potest, qui ex toto corde penituerint et rogauerint in Ecclesiam debent interius suscipi et in ipsa Domino reseruari, qui, ad Ecclesiam suam uenturus, de illis utique quos in ea intus inuenerit, iudicabit. Apostate uero et desertores et aduersarii et hostes et Christi Ecclesiam dissipantes, nec si occisi pro nomine fuerint, admitti secundum Apostolum possunt ad Ecclesie pacem, quando nec Spiritus nec Ecclesie tenuerunt unitatem.« Merito negat Cyprianus exomologesin que in hac uita prescribitur, in altera perfici posse. Sed perspicuum est ab eo agnosci indulgentiam quamdam et pacem, que schismaticis et hereticis extra Ecclesiam mortuis, etiamsi pro nomine occisi fuerint, preclusa et denegata, aliis in Ecclesia mortuis et in aduentum Domini reseruatis concedetur.

Ex his patet communionem illam quam Ecclesia catholica cum sanctis et martyribus et cum iustis ante plenam penitentiam mortuis fouet, non nouum esse commentum, sed dogma primis seculis notum et creditum. Nec mirum si hec communio his non placet qui ab unitate Ecclesie discesserunt; sed Cyprianus, cuius inter precipuas uirtutes enituit unitatis amor, preter ea que ab illo in honorem martyrum decreta retulimus, duobus aliis in locis testatur quam arcta intercedat Ecclesie presenti cum sanctis et martyribus necessitudo. Primus exstat in libro de Hab. uirg., quem sic concludit Cyprianus: »Tantum mementote tunc nostri cum incipiet in uobis uirginitas honorari.« Alterum testimonium legitur in Ep. LuII ad Cornelium, quem sic alloquitur Cyprianus: »Memores nostri inuicem simus, concordes atque unanimes, utrobique pro nobis semper oremus, pressuras et angustias mutua caritate releuemus, et si quis istinc nostrum prior diuine dignationis celeritate precesserit, perseueret apud Dominum nostra dilectio, pro fratribus et sororibus nostris apud misericordiam Patris non cesset oratio.« Frustra hec editor Oxoniensis eludere conatur. uirginitatem ait incipere honorari cum ad confessionis decus peruenit; sed Cyprianus uirgines omnes generatim alloquitur, non solas martyres, nec proinde martyrii sed uirginitatis coronam indicat. Alterum locum sic interpretatur Fellus, quasi Cyprianus cum Cornelio paciscatur »ut is qui superstes fuerit, cui in uiuis diutius esse contigerit, precari pergat.« At manifesta est cauillatio; non enim hoc precandi munus ei commendat Cyprianus, qui superstes fuerit, sed qui »prior precesserit.« Sed Fellus ex nostra interpretatione consequi negat, ut sanctos liceat precari. uerum non animaduertit quam hec arcte cohereant cum inuocatione sanctorum, que si priscis seculis instar superstitionis Christo iniuriose habita fuisset, uel potius si non uiguisset in tota Ecclesia, ut eam uiguisse  certissima monumenta testantur, numquam Cypriano in mentem uenisset uirgines et martyres in antecessum precari et inuocare.



XuI.---DE CHRISTI DIuINITATE, EIUSQUE GRATIA.

Prefationis modum transgrederer si in aliis Cypriani sententiis accurate uestigandis immorarer. Nihil enim erroris excogitatum est his posterioribus seculis, ut recte obseruat Pamelius, quod non ex Cypriani testimoniis refellatur. De Christi diuinitate sanctus Martyr data opera non pertractauit, sed breues illius de Deo incarnato sententie non minus habent roboris et momenti, quam uberior pertractatio. Christum Dominum et Deum nostrum appellare solet, uelut cum ait in Ep. uIII . »Habemus aduocatum et deprecatorem pro peccatis nostris Iesum Christum Dominum et Deum nostrum.« Elaborandum esse docet in Ep. LX , »ut Christum iudicem et Dominum et Deum nostrum promereamur obsequiis nostris.« In Ep. LXIII, : »iehsu Christus Dominus et Deus noster sacrificii huius auctor et doctor;« et p. 109: iehsu Christus Dominus et Deus noster ipse est summus sacerdos Dei Patris.« In Ep. XLuII , gratias agit »Deo patri omnipotenti et Christo eius Domino et Deo nostro saluatori.« uid. Ep. LuI, pp. 92 et 94; Ep. LXu, p. 113; Ep. LXXIu, pp. 139 et 140; Ep. LXXuII, pp. 158.

In libro de Orat. Dom. : »Oremus itaque, fratres dilectissimi, sicut magister Deus docuit;« et : »Deus pacis et concordie magister qui docuit unitatem, sic orare unum pro omnibus uoluit, quomodo in uno omnes ipse portauit.« In libro de uanitate idolorum  Christum similiter uocat Deum nostrum, Deum cum homine mixtum: in libro II Testim. hominem et Deum ex utroque genere concretum. Deum esse et Deum uocari probat in Scripturis ueteris et noui Testam., pp. 286, 287, 288, et ad eum refert preclarissima queque testimonia. In libro de Exhort. mart. , postquam retulit illud Isaie, Ego Dominus Deus tuus sanctus Isrel qui te saluum facio, addit: »Qui et in Euangelio promittit auxilium diuinum Dei seruis, in persecutionibus non defuturum dicens: Cum autem uos tradiderint, etc.« In libro de Bono patientie docet Christum in celis adorari, ac precepisse Patrem ut Filius adoretur; ad eum refert hec Scripture testimonia: Deus manifestus ueniet, Deus noster et non silebit, Dominus Deus uirtutum prodibit, et alia eiusmodi; tum addit: »Quis autem est qui tacuisse se prius dicit et non tacebit? Utique ille qui sicut ouis ad uictimam ductus est . . . . Hic est Deus noster, id est, non omnium sed fidelium et credentium Deus, qui cum in secundo aduentu manifestus uenerit, non silebit.« Non omittendus insignis locus ex Epist. ad Iubaianum , ubi docet Cyprianus conceptis uerbis tres personas Patrem et Filium et Spiritum sanctum unum esse Deum: »Nam si, inquit, baptizari quis apud hereticos potuit, utique et remissam peccatorum consequi potuit. Si peccatorum remissam consecutus est, et sanctificatus est et templum Dei factus est. Si sanctificatus est et templum dei factus est, quero cuius dei? Si Creatoris, non potuit, quia in eum non credidit: si Christi, nec huius fieri potuit templum, qui negat Deum Christum: si Spiritus sancti, cum tres unum sint, quomodo Spiritus sanctus placatus esse ei potest qui aut Patris aut Filii inimicus est?« uid. librum de Unit. Eccles., ubi citat hec Scripture testimonia: Ego et Pater unum sumus, et hi tres unum sunt. uid. etiam Epist. LXXXuI , ubi perabsurde dici contendit eos qui foris baptizati sunt »Christum quidem induisse, sed Spiritum sanctum non potuisse percipere, quasi possit aut sine Spiritu Christus indui, aut a Christo Spiritus separari.«

Summa illa in Deum incarnatum pietas, que in scriptis Cypriani mirum in modum elucet, pariter calebat in aliorum Africe episcoporum animis, ut perspicere possumus ex concilio Carthaginiensi, in quo adfuerunt 87 episcopi ex Africa, Numidia et Mauritania, cum presbyteris et diaconis, presente etiam plebis maxima parte. Nemesianus a Thubunis in hoc concilio sic loquitur  de Spiritu sancto: »Quod natum est de carne caro est, et quod natum est de Spiritu Spiritus est, quia Deus Spiritus est, et de Deo natus est.« Minus commode editor Oxoniensis illud, »de Deo natus est,« sic explicat: »Natus de Spiritu de Deo natus est.« At dicere debuisset Nemesianus »de Deo natum est.« Qui mediocriter attendet, hanc huius loci uidebit esse sententiam, quod ex Spiritu natum est Spiritum esse, quia Spiritus sanctus, cum Deus sit et ex Deo natus sit siue processerit , pro summa sua potestate Spiritus eos efficit quos regenerat. Fortunatus a Tuchabori in eodem concilio sic loquitur : »iehsu Christus Dominus et Deus noster, Dei Patris et creatoris filius, super petram edificauit Ecclesiam suam.« Euchratius a Thenis : »Fidem nostram et Baptismatis gratiam Deus et Dominus noster iehsu Christus suo ore Apostolos docens perimpleuit dicens: Ite et docete omnes gentes, baptizantes eos in nomine Patris et Filii et Spiritus sancti.« Ibidem Felix ab Uthina: »Nemini dubium est, sanctissimi consacerdotes, non tantum posse humanam presumptionem, quantum Domini nostri Iesu Christi adorandam et uenerabilem maiestatem.« uenantius a Timisa : »Christus Dominus et Deus noster ad Patrem proficiscens sponsam suam nobis commendauit.«

Quemadmodum de Incarnationis mysterio, sic etiam de acceptis ab incarnato Deo beneficiis magnifice sentiebat Cyprianus. Iamdudum obseruarunt eruditi theologi Pelagianorum errores multo ante a S. Martyre confutatos fuisse, eumque Augustino plurima ad huius heresis euersionem suppeditasse. Probe sciebat Cyprianus  Dominum aduenientem sanasse »illa que Adam portauerat uulnera, et uenena serpentis antiqua« curasse . Hinc Baptismum omnibus omnino necessarium esse credebat: »Omnes quidem« inquit in libro de Habit. uirg. , »qui ad diuinum lauacrum Baptismi sanctificatione perueniunt, hominem illic ueterem gratia lauacri salutaris exponunt, et innouati Spiritu sancto a sordibus contagionis antique iterata natiuitate purgantur.« In primis autem catholicum dogma defenditur in Epistola, LIX quam non solus Cyprianus, sed et ceteri college qui in concilio adfuerunt numero 66 ad Fidum scripsere. Is nescio quo opinionis errore sibi finxerat infantes »intra secundum uel tertium diem quo nati sunt constitutos baptizari non oportere, et considerandam esse legem circumcisionis antique, ut intra octauum diem eum qui natus est baptizandum et sanctificandum non putaret.« Longe aliud in concilio omnibus uisum est, ac uniuersi iudicauerunt »nulli homini nato misericordiam Dei et gratiam denegandam. Porro autem, inquiunt, si etiam grauissimis delictoribus et in Deum multum ante peccantibus remissa peccatorum datur, et a Baptismo atque a gratia nemo prohibetur, quanto magis prohiberi non debet infans, qui recens natus nichil peccauit, nisi quod, secundum Adam carnaliter natus, contagium mortis antique prima natiuitate contraxit, qui ad remissam peccatorum accipiendam hoc ipso facilius accedit quod illi remittuntur non propria sed aliena peccata.« Contra superba Pelagianorum commenta, docet Cyprianus pluribus locis nos quotidie peccare, ut in libris de Orat. Dom. p. 211; de Opere et Eleemosynis, pp. 238 et 243, et l. III. Testim., p. 54.

Christi gratiam innumeris in locis mirifice commendat Cyprianus, qui, cum adhuc in tenebris et nocte ceca iaceret, fieri non posse credebat quod Christiani docebant, »ut quis renasci denuo posset, utque, in nouam uitam lauacro aque salutaris animatus, quod prius fuerat exponeret, et, corporis licet manente compage, hominem animo ac mente mutaret .« Sed hunc errorem simul cum aliis uitiis et erroribus deposuit, et Christi gratiam eo libentius deinceps predicauit, quo pertinacius reiecerat. uideri possunt que in hanc sententiam disserit in Epistola ad Donatum. Probat in Exhort. mart. , ex pluribus Scripture testimoniis »timendas non esse iniurias et penas persecutionum, quia maior est Dominus ad protegendum quam diabolus ad impugnandum.« uid. pp. 262, 268, 273. In Ep. IX martyres hortatur ad constantiam, »quia maior est qui in nobis quam qui in hoc mundo, nec plus ad deiiciendum potest terrena pena quam ad erigendum tutela diuina.« Plura uide in eadem epistola et in Ep. Lu . Huc referri possunt plurima alia Cypriani principia; uelut cum docet uictoriam a Deo dari ; Deum uictores sua dignatione facere ; Deum remunerare in nobis quidquid ipse prestitit, honorare quod ipse fecit ; nostrum nichil esse ; neminem sibi quidquam assumere debere ; totum Deo dandum . Euoluendus in primis liber de Orat. Dom., ubi docet orandum ut fiat in nobis uoluntas Dei, ut Dei uoluntas fiat in corpore et spiritu, ut facere possimus quod Deus uult; ut in illis non credentibus fiat uoluntas Dei, quemadmodum in nobis per fidem nostram uoluntas Dei facta est; opus enim esse Dei uoluntate ut in nobis fiat uoluntas Dei; ut qui in Baptismo sanctificati sumus, in eo quod esse cepimus perseueremus; ut sanctificatio et uiuificatio que de Dei gratia sumitur, ipsius perfectione seruetur.





uITA SANCTI CYPRIANI, CURA D. PRUDENTII MARAN O. S. B. ADORNATA.

 MAGNUM christiane religionis lumen Cyprianus, quamdiu in Ecclesia micuit, magna pars fuit earum rerum que tunc geste fuerunt. Quamobrem suppeditat eius uita amplissimam disserendi segetem, ac toto uolumine opus esset si rerum ad eum pertinentium et genus et modos persequi, si edita singularum uirtutum exempla oculis subiicere, si eximios animi sensus ex epistolis et aliis scriptis, in quibus illius mores mirifice depinguntur eruere instituerem. Sed non est huius loci eiusmodi petractatio, nec mihi  propositum sic de Cypriani rebus disserere, sed tantum eas ordine explicare, ac ipsa etiam scripta temporibus notare. Nam, cum hec elucubratio coniuncte cum sancti Martyris scriptis prodeat, necessaria non est longiorum testimoniorum appositio, que quisque potest ex ipso fonte haurire; uariisque supersedendum obseruationibus, que forte non essent omittende si S. Cypriani uita separatim ab eius operibus in lucem ederetur.



I.---DE S. CYPRIANO NONDUM CHRISTIANO.---DISTINGUENDUS EST A CYPRIANO ANTIOCHENO.


Cyprianum in Africa natum esse nemo dissentit, Carthagine ortum Prudentius et Suidas existimarunt; sed cum S. Martyr hoc beneficium Carthagini acceptum non referat, sed tantum dicat Ep. XXXuI: »Ubi enim mihi aut melius possit esse aut letius, quam illic, ubi me Deus credere uoluit et crescere,« alia eum patria uidetur in lucem extulisse. uocabatur Thascius Cyprianus, ut patet ex sententia proconsulis et Epist. LXIX. Quinetiam adsciuerat sibi Cecilii nomen, teste Hieronymo, ut gratum animum et amorem in presbyterum Cecilium, cuius opera ad Christum conuersus fuerat, hoc monumento testaretur. Pontius diaconus, qui Cypriani uitam scripsit, res ab eo ante conuersionem gestas minus dignas esse iudicauit quas litteris mandaret. Itaque hec illius uite pars in obliuione et tenebris iacet; nec quidquam certo scimus, nisi eum rhetoricam summa celebritate docuisse, nec iis caruisse uitiis que cum simulacrorum cultu et Christi ignoratione coniuncta esse solent. »Mutati sunt piscatores,« inquit August. Serm. CCCXI , »mutati sunt postea etiam plurimi senatores, mutatus est Cyprianus, cuius hodie memoriam frequentamus . . . . Ipse scribit, ipse testatur cuius uite fuerit aliquando, quam nefarie, quam impie, quam improbande ac detestande.« Nequaquam tamen in Cyprianum nostrum conueniunt que apud Gregorium Nazianzenum de Cypriano magicis artibus ante conuersionem dedito legimus in Orat. XuIII: perspicuum est hec ad Cyprianum Antiochenum respicere, quem Gregorius cum Carthaginensi confundit, unam ex duabus personam effingens. Sed tamen, quia eruditus Oxoniensis editor unum extitisse Cyprianum contendit, et que de Antiocheno feruntur in fabulis numerat, et ad res Carthaginensis ornandas composita fuisse pronuntiat, non inutile uidetur rem explorare.

Illud 1o negari non potest, res gestas Cypriani Antiocheni uetustissimis monumentis proditas fuisse. Illum Eudocia imperatrix eximiis uersibus, teste Photio , celebrauit. Opus in tres libros diuisum erat; quorum primus Iustine conuersionem et inuictam a demonibus uirginitatem, ac ipsius etiam Cypriani post artis magice facinora mirabilem conuersionem, baptismum, ostiarii munus, miracula ac tandem episcopatum continebat. In alio ipse Cyprianus euentuum suorum seriem texebat, et magicas artes quibus et sese ipse et alios in uarias formas mutauerat, peregrinationes ac tandem nefarie artis fastidium, et animum ex desperatione, quam conscientia scelerum iniiciebat, ad spem misericordie diuine opera Eusebii reuocatum narrabat. In tertio denique martyrium Iustine et Cypriani descriptum erat. Hec autem Eudociam non ad artis licentiam, sed ad historie fidem scripsisse perspicitur, tum ex Gregorio Nazianzeno, qui scriptam ab ipso Cypriano scelerum confessionem citat, et eadem ac Eudocia de illo commemorat  Orat. XuIII, tum ex triplici monumento quod eruditi antiquitatis indagatores D. Edmundus Martene et D. Ursinus Durand in suo Anecdotorum Thesauro ediderunt, nempe Conuersione Iustine et Cypriani, Confessione eiusdem Cypriani, ac utriusque Passione, Sic cum Eudocie uersibus consentit tripartitum illud opus, ut minime dubium sit quin illius manibus tritum fuerit. Quis ergo eum numquam extitisse sibi persuadeat, de quo extant monumenta illius temporis quo uixisse dicitur pene equalia? Fabule in remotis etatibus latebras querunt, nec quisquam tam inepte mentitur, ut que nemo uidisse se aut audiuisse meminit, ea nuper in clarissima luce et omnium oculis euenisse fingat. Porro fatetur ipse Fellus, cui tamen hac in re non omnino assentior, Confessionem Cypriani ante Constantini tempora scriptam fuisse, id est circa illud tempus quo perfunctus martyrio creditur, nempe sub Diocletiano et Maximiano, ut testatur Eudocia. Preterea ante hoc opus scripta fuerant acta Iustine et Cypriani, ut discimus ex libello de utriusque passione. 2o Credibile non est eiusmodi monumenta ad res Cypriani Carthaginensis ornandas ficta fuisse, in quibus nichil erat omnino quod Cypriano Carthaginensi aptari posset; non tempus, non locus martyrii et episcopatus, non res geste et peregrinationes. 3o Si nullus extitisset Cyprianus ille Antiochenus, qui cum Iustina passus Nicomedie dicitur, quomodo de utriusque nomine dies festus seculo quarto in loca Nicomedie uicina induci, quomodo utriusque fama omnium ore celebrari potuit? Illud autem ex Oratione XuIII S. Gregorii Naz., que habita est Constantinopoli, non obscure perspicitur, Cyprianum illum, cuius dies festus agebatur, non Carthaginensem sed Antiochenum esse. Nam magicas artes et conuersionem, ut precipuos illius uite et notissimos euentus predicat Gregorius, ita ut dubitet an quisquam ex audientibus res illius gestas ignoret . Quinetiam, quod ait Cyprianum post conuersionem factum esse edituum, id se ex aliquo audiuisse testatur . Probabile non est Cyprianum Carthaginensem adeo notum his in regionibus fuisse, presertim ex rebus ad eum minime pertinentibus, ut Gregorium incole edocerent; sed hec fama et dies festus ad alium debent referri.

Obiicit Fellus S. Gregorium tam oscitanter errare non potuisse, ut episcopum Antiochenum cum Carthaginensi confunderet; neque enim si uere extitisset Cyprianus ille Antiochie episcopus, qui Nicomedie passus dicitur, nichil de illo ad Gregorii aures peruenturum fuisse, qui et a patre res tam mirabiles mature discere debuit, et per se ipse Nicomediam et loca uicina peruadens cognoscere. Sed, dum Gregorium uir eruditus culpari non patitur, quod unum ex duobus Cyprianis finxerit, in aliam illum reprehensionem non multo leuiorem coniicit, quod ad Cyprianum Carthaginensem retulerit monumenta illius etati et patrie et rebus gestis repugnantia. uerisimilior mihi uidetur hec illius excusandi ratio: cum ei recens admodum cum iis quos alloquitur intercederet  consuetudo, et post aliquot dierum secessum attemperate ad ipsum diem festum rediisset, ut ipse testatur , satis procliue fuit in tam angustis ad res accurate ediscendas spatiis labi et errare. Quod autem ait idem Fellus, nullum inter Antiochie episcopos Cyprianum inueniri, id facile expeditur. Non enim Antiochie magne episcopus fuisse Cyprianus dicitur, sed alterius, ut obseruat Tillemontius, in Phenicia site, ex qua Damascum perductus est, ut a iudice interrogaretur.

Duo ergo distinguendi sunt Cypriani, et in Oratione XuIII Gregorii Naz. quid Antiocheno, quid Carthaginensi conueniat expendendum. Quod ait Gregorius, Cyprianum nobili et senatoria domo ortum esse, id Tillemontius Cypriano nostro attribuit, ut alteri illi magno non ualde consentaneum; sed tom. u, ubi agit de Cypriano Antiocheno, fatetur id non posse discerni. Non immorabor in excutiendis aliis coniecturis que de Cypriano fieri solent, uelut quod Baronius et post cum alii nonnulli existimarunt Cyprianum iam senem ad christianam religionem accessisse. Nituntur quodam loco ex Epistola ad Donatum, ubi sic loquitur Cyprianus: »Qui possibilis, aiebam, est tanta conuersio, ut repente ac perniciter exuatur quod uel genuinum situ materie naturalis obduruit, uel usurpatum diu senio uetustatis inoleuit?« At Cyprianus non suos annos numerat, sed de uitiis loquitur, que in homine etiam non sene uetustatem habent, cum »alta,« ut ibidem legimus, »et profunda penitus radice sedarunt.« Huc adde Cyprianum non de suis tantum rebus disserere, sed generatim omnes etates ac uite conditiones complecti, quarum nullam prorsus excipiebant Christiani, quam non Christi gratia renouari et renasci posse dicerent. Liquet id ex his que sequuntur: »Quando, inquit, parcimoniam discit qui epularibus cenis et largis dapibus assueuit? et qui pretiosa ueste conspicuus in auro atque in purpura fulsit, ad plebeium se ac simplicem cultum quando deponit? Fascibus ille oblectatus et honoribus, priuatus et inglorius esse non potest. Hic stipatus clientium cuneis, frequentiore comitatu officiosi agminis honestatus, penam putat esse cum solus est. Tenacibus semper illecebris necesse est, ut solebat, uinolentia inuitet, inflet superbia, iracundia inflammet, rapacitas inquietet, crudelitas stimulet, ambitio delectet, libido precipitet.« Hec referenda duxi, ut pateret minus temperanter otio abuti qui Cyprianum hac pictura mores suos expressisse, et pristine conditionis splendorem et opes descripsisse opinantur. Que coniecture si ualeant, dicendum erit eum fascibus fulsisse, et uinolentie ac rapacitatis uitiis laborasse, quod neminem hactenus uideo suspicatum.



II.---DE S. CYPRIANI CONuERSIONE.---CATECHUMENUS BONA SUA DISTRIBUIT, SEQUE uOTO CONTINENTIAE OBSTRINXIT.---INCERTUM QUO ANNO ET TEMPORE BAPTIZATUS.

Plurimum sane christiane religioni accessit ornamenti et presidii conuersione tanti ingenii; ac tum maxime ueritas triumphare uisa est cum celeberrimum  mendacii doctorem ac defensorem cepit. Non tamen prima aggressione uictus est Cyprianus, sed, quod in homine inanium rerum cognitione inflato non ualde mirum est, diu ueritatem inter et errorem ancipiti sententia fluctuauit. Quod enim docet christiana religio de noua in Christo creatione, id somnii instar domestico argumento refellebat, uitia sua necdum uolens emendare, nec emendari posse existimans. Quos tum animi estus expertus sit, sic ipse in Epistola ad Donatum edisserit: »Ego, inquit, cum in tenebris atque in nocte ceca iacerem, cumque in salo iactantis seculi nutabundus ac dubius uestigiis oberrantibus fluctuarem, uite mee nescius, ueritatis ac lucis alienus, difficile prorsus ac durum pro illis tunc moribus opinabar quod in salutem mihi diuina indulgentia pollicebatur, ut quis renasci denuo posset, utque in nouam uitam lauacro aque salutaris animatus quod prius fuerat exponeret, et, corporis licet manente compage, hominem animo ac mente mutaret. Qui possibilis est, aiebam, tanta conuersio? etc.« Sed tandem illius animum Christus inflexit, ac docilem fecit hortatibus Cecilii presbyteri, qui tam preclari operis administer et interpres fuit; non ille quidem, ut nonnulli opinati sunt, Diadumeni preceptor, sed idem potius qui in dialogo Minucii Felicis Christianam religionem per fas et nefas oppugnat, deinde ab Octauio strenue defensam libenter amplectitur. Amicitia que Cypriano intercedebat cum Cecilio, tam arcte beneficii magnitudine constricta est, ut eum in parentis loco diligeret Cyprianus, eiusque nomen ferre uoluerit, ac in ipsius domo uixisse uideatur: »Erat sane illi de nobis, inquit Pontius, contubernium uiri iusti et laudabilis memorie Cecilii, et etate tunc et honore presbyteri, qui eum ad agnitionem uere Diuinitatis a seculi errore correxerat. Hunc toto honore atque omni obseruantia diligebat, obsequenti ueneratione suspiciens, non iam ut amicum anime cequalem, sed tamquam noue uite parentem. Denique ille, demulsus eius obsequiis, in tantum dilectionis immense merito prouocatus est, ut de seculo excedens arcessitione iam proxima commendaret illi coniugem ac liberos suos, et quem fecerat de secte communione participem, postmodum faceret pietatis heredem.« Hoc contubernium, quod Cyprianum in Cecilii domo indicat uixisse, minus congruit cum hominum eruditorum coniecturis, qui Cyprianum uxorem ac forte etiam liberos habuisse uolunt cum religionem christianam amplexus est, quamuis nullum prorsus huius rei uestigium, nec in eius scriptis nec in illius uita quam scripsit Pontius, deprehendatur.

uarii cogitationum estus Cypriani alternantis conuersionem demorati sunt; sed statim atque ueritati ad oculos affulgenti cessit, totam se in eo profudit pietas, ac Scripturarum oraculis exculta maturos fructus in ipso primordio extulit. »Inter fidei sue prima rudimenta, ait Pontius, nichil aliud credidit Deo dignum, quam si continentiam tueretur; tunc enim posse idoneum fieri pectus et sensum ad plenam  ueri capacitatem peruenire, si concupiscentiam carnis robusto atque integro sanctimonie uigore calcaret. Quis umquam tanti miraculi meminit? Nondum secunda natiuitas nouum hominem splendore toto diuine lucis oculauerat, et iam ueteres ac pristinas tenebras sola lucis paratura uincebat. Deinde, quod maius est, cum de lectione diuina quedam iam non pro conditione nouitatis, sed pro fidei festinatione didicisset, statim rapuit quod inuenit promerendo Domino profuturum. Distractis rebus suis, ad indigentiam pauperum sustentandam tota predia pretio dispensans, duo bona simul iunxit, ut et ambitionem seculi sperneret, quo perniciosius nichil est et misericordiam, quam Deus etiam sacrificiis suis pretulit, quam nec ille qui legis omnia mandata seruasse se dixerat, fecit, impleret: et prepropera uelocitate pietatis, pene ante cepit perfectus esse, quam disceret.«

Non conuenit inter eruditos utrum christianis sacris initiatus esset Cyprianus cum se continentie lege obstrinxit, ac bona pauperibus distribuit, an adhuc catechumenus preclara hec duo facinora ediderit. Sed, si Pontii uerba considerentur attentius, uix ambigendi locus supererit. Conceptis enim uerbis declarat nondum Baptismo regeneratum fuisse Cyprianum cum hec designauit: »Non secunda natiuitas eum oculauerat, sed sola lucis paratura ueteres ac pristinas tenebras uincebat.« Paulo post allata uerba, Cyprianus dicitur »adhuc rudis fidei homo, et cui forsitan nondum crederetur.« Idem efficitur ex his uerbis: »Preuenit tritura sementem, uindemia palmitem, poma radicem . . . .« Et infra: »Quid autem circa pauperes episcopus faceret, quos catechumenus diligebat?« Sed Tillemontius, acutissimi iudicii scriptor, hoc testimonium Pontii, quod quidem fatetur in dubium reuocari non debere, conciliari uix posse existimat cum Epistola ad Donatum, in qua Cyprianus, ut modo uidimus, emendationem morum et uite mutationem ne cogitatione quidem in conuersionis primordio assequi se potuisse declarat, nedum tam feruidis initiis exorsus sit: »Desperatione meliorum, inquit, malis meis ueluti iam propriis ac uernaculis fauebam.« Preterea Baptismo acceptam refert emendationem morum suorum, et »postquam unde genitalis auxilio superioris eui labe detersa, in expiatum pectus ac purum desuper se lumen infudit,« tum uero agnouisse se dicit facile esse »quod antea difficile uidebatur, geri posse quod impossibile putabatur.« Quomodo ergo tot uirtutum ornamenta ante Baptismum consequi potuit?

Ut hec difficultas expediatur, obseruandum est 1o minus accurate Tillemontium ad initia christiane professionis referre dubias illas cogitationes que Cyprianum ante conuersionem huc et illuc trahebant. Nondum enim credebat in Christum cum sic animo fluctuaret, sed, ut ipse narrat, »in tenebris atque in nocte ceca iacebat; in salo iactantis seculi nutabundus ac dubius uestigiis oberrantibus« fluctuabat, »uite sue nescius, ueritatis ac lucis alienus.«  Facile ergo Pontius cum Cypriano conciliatur; nec mirum si primus Cyprianum, postquam ueritati manus dedit, ad uirtutis summum euolasse testatur, quamuis Cyprianus ipse morum suorum emendationem ante acceptum fidei donum desperasset. 2o Non immerito Cyprianus renouationem animi sui et nouam creationem Baptismo attribuit, quamuis multis iam uirtutibus instructus ad Baptismum accessisset. Sic enim semper tulit ecclesiastici consuetudo sermonis, ut, cum ad Baptismum nemo admitteretur nisi post multa emendate uite indicia, ipsa tamen renouatio et noua creatio Baptismi fructus esse diceretur. Hinc illud Cyrilli Hierosolymitani Catechesi III : »Mortuus in peccatis descendisti, uiuificatus ascendis in iustitia.« Non dubium tamen quin ex catechumenis quos Cyrillus erudiebat, non pauci iam magnos haberent in uirtute progressus; ac forte etiam continentie uoto sese nonnulli obligauerant, ut obseruat doctissimus editor in notis ad Cat. Iu, . Non est huius instituti usitatam sanctis Patribus et theologis disserendi rationem explanare, sed certe ex ea perspicuum est Pontium et Cyprianum inter se non pugnare dum alter preclare facta Cypriani sese ad Baptismum preparantis narrat, alter Baptismo adiudicat quidquid et in ipsa Baptismi administratione et in preuia meditatione et exercitatione consecutus fuerat; addo etiam quidquid in Confirmationis sacramento et in corporis et sanguinis Christi communione, que duo sacramenta simul cum Baptismo conferri solebant.

Quo anno conuersus fuerit et baptizatus Cyprianus ex eius episcopatus initio existimari debet. Nam, ut ait Pontius, »ad officium sacerdotii et episcopatus gradum adhuc neophytus et, ut putabatur, nouellus electus est.« Quare, cum episcopus anno 248 aut 249 creatus fuerit ut, modo uidebimus, Baptismus non incommode ad annum 244 aut 245 referetur. Alii ad annum 246 referunt, sed de his rebus nichil uidetur certo posse constitui. Frustra autem inquiratur quo anni tempore baptizatus sit. Hoc sacramento initiatum fuisse inter Pascha et Pentecosten existimant Pearsonius et alii nonnulli, »quia hoc temporis spatium ordinandis lauacris in Africa deputatum erat.« uerum, etsi hi dies precipue essent Baptismo consecrati, nichil tamen uetabat quominus Baptisma aliis temporibus daretur, si que cause inciderent Baptismi post solemnes dies differendi, uel etiam anticipandi. Probat Tertullianus in libro de Baptismo nichil esse incommodi si Baptisma extra solemnes dies iustis de causis suscipiatur: »Diem Baptismo solemniorem, inquit, Pascha prestat . . . . . . Exinde Pentecoste ordinandis lauacris latissimum spatium est . . . . . . Ceterum omnis dies Domini est, omnis hora, omne tempus habile Baptismo: si de solemnitate interest, de gratia nichil refert.« Inertes autem Baptismi dilatores pluribus castigat S. Gregorius Nazianzenus in Orat. XL, nec probat quod dicere solebant: »Luminum festum exspecto: Paschatis festum pluris facio: Pentecosten exspectabo. Cum Christo  baptizari prestat, cum Christo in resurrectionis die ad uitam redire, Spiritus aduentum honorare.«

Ait Pontius multa Cyprianum adhuc plebeium fecisse ad ueterum exempla iustorum, et si quod eorum preclare factum Scripture auctoritate comprobatum et laudatum uideret, id imitatione assequi conatum esse. Prophetie dono ornatum fuisse Cyprianum multa ab eo ad Ecclesie utilitatem precognita et predicta testantur. Sed non desunt qui ex Epistola ad Donatum, quam recens a Baptismo scripsit, iam tum illum huius doni et plurium aliorum participem fuisse colligant. Sic enim dona illa commemorat, sic alios hortatur ad ea consequenda, ut ipse illis caruisse non uideatur: »Nostrum tantum sitiat pectus, inquit, et pateat: quantum illuc fidei capacis afferimus, tantum gratie inundantis haurimus. Inde iam facultas datur, castitate sobria, mente integra, uoce pura, uirtute sincera, in medelam dolentium posse uenenorum uirus extinguere, animorum desipientium labes reddita sanitate purgare, infestis iubere pacem, uiolentis quietem, ferocientibus lenitatem, immundos et erraticos spiritus, qui se expugnandis hominibus immerserint, ad confessionem minis increpantibus cogere, etc.«



III.---DE STUDIIS ET SCRIPTIS S. CYPRIANI A BAPTISMO USQUE AD ORDINATIONEM.

Non dubium est quin quod effluxit temporis a Baptismo ad Ordinationem, id omne Cyprianus insumpserit in Scripturis legendis, in scriptoribus ecclesiasticis euoluendis, iisque omnibus meditandis et colligendis que postea in luce et in oculis totius Ecclesie deprompsit. Tertullianum inter scriptores ecclesiasticos precipue uidetur adamasse. Notum est omnibus quod refert Hieronymus in libro de Scriptoribus ecclesiasticis uidisse se »quemdam Paulum Concordie, quod Italie oppidum est, senem, qui se beati Cypriani iam grandis etatis notarium, cum ipse admodum esset adolescens, Rome uidisse diceret, referreque sibi solitum numquam Cyprianum absque Tertulliani lectione unam diem preteriisse, ac sibi crebro dicere: Da magistrum; Tertullianum uidelicet significans.« Sed, si legendi Tertulliani adeo studiosus fuit Cyprianus, non minus diligentie adhibuit in eius erroribus cauendis uel potius refellendis. Nam, ut omittam unitatem Ecclesie, quam, a Tertulliano uiolatam, strenue defendit Cyprianus, quot extant sancti Martyris sententie de iusta in lapsos indulgentia, totidem uidentur esse in Tertullianum aculei.

Non multo post Baptismum ad defensionem religionis et ad morum informationem ingenium exacuit Cyprianus. Ad hoc enim tempus pertinent Epistola ad Donatum, ac liber de Idolorum uanitate. Summa quidem elucet eloquentia in aliis operibus Cypriani, inest grauitas sententiarum ac uerborum splendor; sed Epistola ad Donatum tanto artificio composita est ac tot elegantibus ornata picturis, ut ea tempora minime redoleat, cum Cyprianus in maximis rebus gerendis et disserendis occupatus non iam exquisitas uenustates  elaboraret, sed orationis diuitias sine fuco, sine pigmentis funderet. Hinc preclare Augustinus lib. Iu de Doctr. christiana, c. 14: »Est tale aliquid, inquit, in epistola beatissimi Cypriani. Quod ideo puto uel accidisse, uel consulto factum esse, ut sciretur a posteris quam linguam doctrine christiane sanitas ab ista redundantia reuocauerit, et ad eloquentiam grauiorem modestioremque restrinxerit, qualis in eius consequentibus litteris secure amatur, religiose appetitur, difficillime impletur.« Hunc librum Pontius inter opera Cypriani primum recenset, dum ait Cyprianum »emolumentum gratie per fidem proficientis« ostendisse. Quam uis autem solus loquatur Cyprianus, perspicitur tamen quedam forma dialogi. Promissum sermonem, reposcente Donato, exsequitur Cyprianus indulgente uindemia, in horto amenissimo; egregie describit qualis ante Baptismum fuisset et quid in ipso operatus esset Baptismus; atque, ut beneficii a Christo accepti magnitudinem commendet, seculi uitia et pericula eleganter depingit. Finem dicendi facit inclinato iam sole: tum, ut reliquum dici in letitia duceretur, Donatum, cui memoria tenax erat et uox canora, hortatur ut Psalmos ex more aggrediatur in conuiuio sobrio. uidetur ergo Donatus non amicus solum, sed etiam conuictor Cypriano fuisse. Sciebat quid Cypriano detraxisset quidque ei contulisset mors criminum, uita uirtutum; nomen suum dederat celestis militie castris, et, cum nichil eius auribus tam gratum esset quam quod Deo gratum est, sermonibus Cypriani mirum in modum ducebatur. Circa idem tempus scriptus uidetur liber de uanitate Idolorum, in quo, multa imitatione expressa, nonnulla etiam totidem uerbis translata occurrunt ex libris Tertulliani aduersus ethnicos et ex dialogo Minucii Felicis. Redolent primordia conuersionis nonnulla parum accurate in hoc libro dicta, uelut cum ait Cyprianus regna sorte uariari, oportuisse Christum pati, et cum passus esset ad superos denuo regredi.



Iu.---CYPRIANUS PRESBYTERIUM ET SACERDOTIUM STATIM ACCIPIT.---QUO ANNO ORDINATUS EPISCOPUS.---RES GESTAE ET SCRIPTAE IN PRIMORDIIS EPISCOPATUS.

Obseruat Pontius in Cypriano ob eximios in uirtute progressus minime obseruatum fuisse quod littere Apostoli prescripserant, ut neophyti ad sacerdotium non eueherentur: »Presbyterium et sacerdotium statim accepit, inquit: quis enim non omnes honorum gradus crederet tali mente credenti?« Addit multa illum presbyterum preclare fecisse, sed ea memorie nostre non prodidit. Libenter assentior Pearsonio et Fello tres libros Testimoniorum a Cypriano presbytero scriptos esse, uel saltem in episcopatus primordiis scriptos crediderim. In his enim nullum extat eorum uestigium que postea Cyprianus tanto animi ardore defendit, siue cum lapsos nec sine penitentia recipiendos aduersus Felicissimum, nec a spe uenire excludendos aduersus Nouatianum contenderet; siue cum unitatem Ecclesie aduersus utrumque tueretur;  siue cum Baptisma extra Ecclesiam nullum et irritum esse pugnaret. In tertio libro nonnulla depromit Scripture testimonia aduersus hereticos et schismaticos, sed multo fuisset uberior et uehementior si in ipso incendio atque inter motus ab hereticis excitatos scripsisset. Quinetiam quod ait lib. III, cap. 28, »Non posse in Ecclesia remitti ei qui in Deum deliquerit,« id, etsi non incommode explanatum fuisse spero in prefatione cap. 9, animum tamen significat minus attentum ad commotam a Nouatiano controuersiam. Obseruat Fellus nec Scripture testimonia his in libris eodem modo citari ac in aliis, nec Scripture libros iisdem nominibus designari; ex quo scriptos esse confirmat ante alia Cypriani opera. Inscripti sunt Quirino, quem filium appellat Cyprianus, cuiusque rogatu Scripture testimonia ad certa quedam capita reuocauit, nichil de suo apponens preter titulos et prefationes primo et tertio libro premissas. Hos autem libros qui Cypriano abiudicant, aut saltem tertium ab Erasmo in lucem editum, hi refelluntur in prima Baluzii ad hos libros obseruatione, quam opere pretium est legere.

In presbyteri gradu non diu mansit Cyprianus, sed paulo post, ut ex Pontii testimonio perspicitur, mortuo episcopo Carthaginensi sufficitur »iudicio Dei et plebis fauore.« Non tamen facile ab eo impetratum est ut tantum onus subiret, sed »cum in dilectionem eius et honorem totus populus aspirante Domino prosiliret, humiliter ille secessit, antiquioribus cedens et indignum se titulo tanti honoris existimans.« Sed, cum populi studia illius necesse magis accenderentur, et fores domus copiosa fraternitas obsideret, ac per omnes aditus sollicita caritas circuiret, cedere conctus est diuine uoluntati tot rebus manifestis significate. Quamuis autem episcopatus inuito et fugienti impositus fuerit, non defuerunt qui illius electioni, facta coniuratione, intercederent; inter quos quinque potissimum presbyteri nequitiam suam nobilitarunt. Exarsit plebis indignatio in obtrectatores Cypriani, ut patet ex Ep. XL; sed nichil pretermisit Cyprianus ut exulceratas mentes ad sanitatem reuocaret, »amicissimos eos et inter necessarios computans, mirantibus multis,« ait Pontius. At quinque illi presbyteri conceptum uenenum medullis aluerunt, quod post aliquot annos conflato schismate uiolenter erupit. Augustinus lib. II, de Bapt. c. 7, Agrippinum Cypriani predecessorem uocat. Sed huic proxime non successit Cyprianus, tum quia in Ep. LXXIII ait multos iam annos esse et longam etatem ex quo sub Agrippino decretum in concilio fuerat de reiiciendo hereticorum baptismo; tum quia in Epist. Lu ut Fabianum Cornelii ita Donatum appellat antecessorem suum. Huic ergo, ut uerisimillimum est, proxime successit.

Cyprianus in Epistola Lu, anno 252 scripta, »plebi sue in episcopatu quadriennio iam probatum« se esse dicit. Ex quo eum ordinatum fuisse concludunt anno 248, qui de illius rebus gestis pertractarunt. Sed tamen, si rationes accuratius subducamus, non tam certa et explorata res est, quam eruditis illis uiris  uidetur; ac fieri optime potuit ut initio anni 249 ordinatus, quatuor episcopatus annos numeraret in hac Epistola Lu, que scribi uix potuit ante iulium mensem anni 252. Sic enim solet Cyprianus inchoatos annos pro integris numerare: tempus elapsum a mense ianuario aut februario anni 250 usque ad Pascha anni 251, biennium uocat in Ep. XL; similiter triennium interpretatur in Epist. LIII. Quare, si ordinatus fuisset circa Pascha anni 249, quadriennium numerare poterat mense iulio anni 252; sed eum iam episcopum fuisse circa Pascha anni 249 perspicimus ex Epistola XXIu in secessu scripta, in qua ait se Saturo die Pasche lectionem semel atque iterum dedisse. Hoc enim Pascha cum referri non possit ad annum 250, aberat enim tunc Cyprianus, referri debet ad annum 249: sed forte, cum lectionem Saturo daret, recens erat ab Ordinatione, nec quidquam uetat cur eum ordinatum dicamus initio anni 249. Si tamen Ordinationem suscepit anno 248, quod fieri optime potuisse non inficior, certe non multo ante mensem iulium suscepit. Quinquennium enim suo more, non quadriennium numerasset mense iulio ineunte anni 252. si mense maio ordinatus fuisset anno 248.

Elapsum tempus ab initio episcopatus usque ad persecutionem Decii insumpsit Cyprianus in emendandis suorum moribus et discipline legibus tuendis. Ait enim in Epist. Lu »in quiete discipline« seruiisse. Cum maximam semper uirginum curam gesserit, non incommode nonnulli ad initia episcopatus referunt librum de Habitu uirginum. Alii hec uerba, »has adhortamur affectione magis quam potestate,« presbyterum magis decere quam episcopum uolunt; sed Pearsonius hec uerba Cypriani modestie attribuit; episcopalem auctoritatem uigere aliis in locis obseruat, uelut cum ait Cyprianus: »Audite igitur, uirgines, ut parentem; audite, queso, uos docentem pariter ac monentem.« Hunc librum reiicit Rigaltius post Decii persecutionem, hoc fretus argumento quod a Pontio recenseatur inter ea Cypriani opera quibus caruisset Ecclesia, nisi ethnicorum impetum Cyprianus prudenti secessu effugisset. Sed non uidit Rigaltius ipsum etiam librum ad Donatum a Pontio sic commemorari, quem tamen initio conuersionis scriptum nemo negauerit. Unde patet Pontium Cypriani opera data occasione enumerare, non modo que post secessum scripserat.

Circa idem tempus, id est ante persecutionem, scripta existimatur Epistola LXuI, quam Cyprianus scripsit »presbyteris et diaconibus et plebi Furnis consistentibus,« de quodam Geminio uictore, qui Geminium Faustinum presbyterum tutorem testamento suo nominauerat. Iubet obseruari Cyprianus quod ipsius antecessores episcopi iampridem statuerant, »ne quis frater excedens ad tutelam uel curam clericum nominaret, ac si quis hoc fecisset, non offerretur pro eo, nec sacrificium pro dormitione eius celebraretur.« Deliberauerat ea de re Cyprianus cum collegis qui presentes aderant, et compresbyteris qui assidebant. Sepe enim negotia episcopos Africanos  Carthaginem trahebant, quibuscum episcopus Carthaginensis continuum ueluti concilium habere poterat. Satis autem perspicitur, ut Pearsonius et Tillemontius obseruant, hanc epistolam in pace scriptam fuisse. Neque enim Geminius ille, seuiente persecutione, filiorum tutelam presbytero commisisset, quem dignitas et munus quo fungebatur in medium discrimen coniecisset. uerisimile est Geminium illum Faustinum, quem uictor tutorem nominauerat, postea eiusdem urbis factum esse episcopum. Adfuit enim concilio Carthaginensi, anno 256, Geminius Furnitanus.

Tres alias epistolas ante annum 250 scriptas pronuntiat Pearsonius, sexagesimam primam ad Euchratium de histrione quodam qui, etsi a theatro cessauerat, adhuc tamen artem suam docebat; sexagesimam secundam ad Pomponium de uirginibus que cum masculis, ex quibus unus erat diaconus, deprehense in eodem lecto fuerant; sexagesimam quintam ad Rogatianum de quodam diacono qui ei contumelias et iniurias fecerat, nec dignitatis nec senectutis habita ratione. Si scripte sunt he littere initio episcopatus, necesse est ut iam tum summa fuerit Cypriani sapientie existimatio, cum illius responsa episcopi undique peterent: sed fatendum nullam inesse his epistolis notam cur ad hoc tempus referantur. Crediderim potius Epistolam ad Rogatianum scriptam esse post motus a Nouato eiusque gregalibus excitatos; ad hos enim uidetur respicere Cyprianus cum ait: »Hec sunt enim initia hereticorum et ortus atque conatus schismaticorum male cogitantium, ut sibi placeant, ut prepositum superbo tumore contemnant. Sic de Ecclesia receditur, sic altare profanum foris collocatur, sic contra pacem Christi et ordinationem atque unitatem Dei rebellatur.«

Cypriani sapientia elucet in his litteris. In sexagesima prima declarat nec maiestati diuine, nec euangelice discipline congruere ut histrio communicet. Quod si enim penuria hanc artem exercere cogat, Ecclesie sumptibus sustentari debere, modo tamen contentus sit frugalioribus cibis; aut si illic Ecclesia hos sumptus facere non possit, in suam cum inuitat. In sexagesima secunda laudat Pomponium quod abstinuisset diaconum, qui cum uirgine sepe manserat, sed et ceteros qui cum uirginibus dormire consueuerant. Auctor est ut inspiciantur uirgines diligenter ab obstetricibus, et si uirgines inuente fuerint, accepta communicatione in Ecclesiam admittantur, si tamen hactenus penitentiam huius illiciti concubitus egerint, et a se inuicem recesserint. Minatur grauiorem censuram si ad eosdem masculos reuerse fuerint, aut si cum eisdem in una domo et sub eodem tecto simul habitauerint. Corruptis imponit penitentiam plenam, ac eas, si obstinate perseuerent, numquam in Ecclesiam admitti posse declarat. In sexagesima quinta laudat humilitatem Rogatiani quod, cum pro episcopatus uigore et cathedre auctoritate penas de diacono sumere posset, querelas ad se detulerit. Statuit oportere diaconum »agere audacie sue penitentiam, et honorem sacerdotis agnoscere,«  et episcopo preposito suo plena humilitate satisfacere. Hic facile perspicitur auctoritas Cypriani, non tam consilium dantis quam precipientis et iubentis, tum ob sedis dignitatem, tum quia inito cum episcopis et presbyteris consilio responsa dabat. Nam Epistole ad Pomponium et ad Rogatianum scripte fuerunt non solum Cypriani nomine, sed etiam episcoporum quibuscum de propositis rebus deliberauerat. Nec mirum sane est si de grauioribus rebus cum episcopis consiliabatur, qui statuerat ab initio episcopatus sui nichil sine consilio cleri et consensu plebis priuata sententia gerere. Ex his que deinceps dicemus facile quisque perspiciet quanta fuerit Cypriani in hoc genere diligentia et sedulitas, siue clerici ordinandi essent, seu quid aliud maioris rei incipiendum. Laudat Pontius in illius episcopatu pietatem et uigorem, misericordiam et censuram, grauem uultum et letum, nec seueritatem tristem nec comitatem nimiam, auersum a superbia seculari animum, sed tamen sine affectatis penurie sordibus, summam denique in pauperes caritatem, quos catechumenus dilexerat.



u.---DE PERSECUTIONE DECII EIUSQUE INITIIS, AC DE MAGNO LAPSORUM ET CONFESSORUM NUMERO.

Electus in pace Cyprianus, ut ipse testatur Epist. Lu, annum unum cui forte accedunt aliquot menses, in hoc rerum statu traduxit. Circa initium huius anni 250, Nouatus presbyter ob uxoris uterum calce percussum et partum abortione expressum, et alia scelera in iudicium apud Cyprianum uocatus est; iamque aderat cognitionis dies, sed persecutio superuenit . Iactitat se Pearsonius hoc presbyteri coniugati exemplo: sed tamen uxorem non duxit Nouatus tum cum esset presbyter, nec si presbyter retinuit, idcirco Ecclesie uetitum ex continentium numero presbyteros eligere.

Cypriani uirtutibus latissimum campum aperuit persecutio Decii, de qua nobis pauca dicenda sunt, antequam res a Cypriano his molestissimis temporibus gestas persequamur. Decius, occisis crudeliter Philippis et imperio occupato, nichil prius sibi aut potius faciendum esse duxit, quam ut in christianam religionem, que sub Philippis ac superioribus imperatoribus mirum in modum creuerat, omnes imperii sui conatus conuerteret. Cepit itaque et suo in Philippos odio, et Romanarum superstitionum, quarum ruinis hanc religionem superstrui uidebat, desiderio in Christianorum sanguine parentari.

Persecutionem simul cum imperio Decii ceptam fuisse discimus ex locuplete teste, Dionysio Alexandrino, qui defendende et tuende in hac persecutione Ecclesie plurimas partes sustinuit. »Sed continuo,« inquit apud Euseb. , imperii illius erga nos benignissimi mutatio nobis nuntiata est, et grauissimus nobis minarum terror intentabatur. Iamque aderat edictum imperatoris, etc.« Idem testantur Lactantius in libro de Morte persec. c. 4, et Orosius lib. uI, c. 21. Quare, cum nullum exstet uestigium persecutionis ante mensem ianuarium  anni 250, cuius mensis die uigesimo Fabianum papam Rome passum esse constat, non assentitur Tillemontius erudito Annalium Cyprianicarum auctori, qui Philippum mense Augusto anni 249 occisum esse, ac Decium mense iulio exeunte purpuram sumpsisse existimat. Non immerito quidem statuitur Philippum utrumque periisse ante finem anni 249, nec septem annos imperasse, ut uisum est Eusebio; quippe cum in Codice Iustiniani , extet rescriptum sub Decii nomine datum XIu kal. nou., Aemiliano et Aquilino coss., uidentur ergo iam tum Philippi periisse; sed id mense augusto contigisse non probatur: quinetiam citat Tillemontius ex Cod. Iustiniani  legem a Philippo datam idib. octobr. eodem Aemiliano consule, cui non sine errore collega assignatur Peregrinus.

Sed, quecumque Decio tribuantur imperii initia, negari non potest persecutionem initio anni 250 seuiisse. Caruerunt primordia crudelitate tormentorum, non id quidem omnibus in locis, sed saltem Carthagine, ubi primo confessoribus non alie inflicte sunt pene, quam carcer, exilium; sed, paucis mensibus elapsis, nullum abfuit cruciatus genus. Sic Aurelius, ut ait Cyprianus Ep. XXXIII, sub »oculis ante paucorum, quando extorris fiebat, congressus est; at postea meruit et in foro congredi clariore uirtute, ut post magistratus etiam proconsulem uinceret et post exilium tormenta superaret.« Existimat Tillemontius persecutionem citius Rome quam in Africa seuiisse, ac Moysen et Maximum, presbyteros Romanos, iam in carcerem coniectos fuisse cum persecutio in Africa incepit, quamuis post Fabiani pape martyrium coniecti fuerint, ut habetur in Bucherii Pontificali. Non sane repugnat ut persecutio citius Rome quam in prouinciis eruperit; sed tamen Cypriani uerba quibus uir doctissimus nititur, non id omnino demonstrant, quod ipsi uidetur, confessores Romanos ante in carcerem coniectos fuisse quam Carthaginenses, sed tantum cruciatus et tormenta prius Rome incepisse quam Carthagine. Sic enim loquitur Cyprianus in Epistola XXu, ad Moysem et Maximum et alios confessores: »uos enim primores et duces ad nostri temporis prelium facti celestis militie signa mouistis; uos spiritale certamen, quod nunc geri Deus uoluit, uestris uirtutibus imbuistis; uos surgentis belli impetus primos immobili robore atque inconcussa stabilitate fregistis: inde initia felicia pugnandi orta sunt; inde uincendi auspicia ceperunt. Contigit hic per tormenta consummari martyria: sed qui in congressione precedens exemplum uirtutis fratribus factus est, cum martyribus in honore communis est. Coronas uestras manu sertas inde huc tradidistis et de poculo salutari fratribus tradidistis.« Negat Tillemontius ex his uerbis sequi Moysen et Maximum Rome omnium primos confessos esse, quippe cum Fabianus ante martyr obierit quam isti in carcerem coniicerentur, sed tantum hanc eos laudem ante Carthaginenses retulisse. Sed tamen neminem excipit  Cyprianus, ac confessores ad quos scribebat, »primores et duces ad nostri temporis prelium« signa mouisse declarat. Multo ergo satius est hec de martyrum constantia in cruciatibus perferendis, ut tota uerborum complexio postulat, accipere.

Causam persecutionis repetit Cyprianus, in libro de Lapsis, ex Christianorum peccatis, quorum antiquam pietatem longa pax adeo corruperat, ut in plerisque pecunie fames, deliciarum amor, fraudes et rapine, matrimonia cum infidelibus, periuria, inimicitie et maledicta merito culparentur. Plurimos etiam episcopos infecerat corruptela, in quibus Cyprianus, non modo secularium rerum procurationes et per alienas prouincias negotiationis questuose nundinas, sed etiam fraudes et rapinas et usuras castigat. Usus est Deus ad tot malorum emendationem Decii persecutione, que et bonorum pietatem et constantiam mirifice exercuit, et eorum qui nomine magis quam uita christiani erant, ignauiam et interiores animi labes nudauit. Hoc enim habuit singulare hec persecutio, ut omnes omnino Christianos comprehenderet, saltem Carthagine, nec quisquam ex ea nisi aut Christi confessor egregius, aut simulacrorum perfidus cultor, uel libellaticus discederet. Nam singulis explorande fidei prefiniebantur dies, ut ait Cyprianus in libro de Lapsis, , sicque non solum qui sese audacter sistebat, sed etiam qui »professus intra diem non est, et patrimonio derelicto secessit, christianum se esse confessus est.« Itaque nichil erat medium: uel uita pro Christo profundenda erat aut saltem patrimonium proiiciendum, uel utrumque cum scelere retinendum. Idem euenisse Alexandrie perspicitur ex Dionysio Alexandrino, apud Euseb. Hist. . Deplorant Romani confessores »multorum per totum pene orbem ruinas, et grande delictum per totum pene orbem incredibili uastatione grassatum« . »Aspice totum orbem pene uastatum, inquit Clerus Romanus , et ubique iacere deiectorum reliquias et ruinas. Deflet etiam Cyprianus Ep. uI, »infestam tempestatem,« que ipsius plebem, maxima ex parte, »prostrauerat, ac etiam cleri portionem perstrinxerat, quamuis serius clerici ceciderint. Non sine grauissimo dolore meminit in libro de Lapsis , »ad prima statim uerba minantis inimici, maximum fratrum numerum fidem suam prodidisse, nec prostratum esse persecutionis impetu, sed uoluntario lapsu seipsum prostrauisse. Non expectauerunt, inquit, saltem ut interrogati negarent, ut ascenderent apprehensi; ante aciem multi uicti, sine congressione prostrati, nec hoc sibi reliquerunt, ut sacrificare idolis uiderentur inuiti; ultro ad forum currere, ad mortem sponte properare . . . . . Quid illi qui a magistratibus, uespera urgente, dilati sunt, quod ne eorum differretur interitus etiam rogauerunt? . . . Ac multis proprius interitus satis non fuit: hortamentis mutuis in exitium suum populus impulsus est, mors inuicem lethali poculo propinata est.« Non omnium tamen lapsorum uita ante persecutionem illaudata fuit, testatur enim Cyprianus Ep. XXuII,  nonnullos extitisse »de lapsis, humiles, et mites, et trementes et metuentes Deum, et qui in Ecclesia semper gloriose et granditer operati sunt, et opus suum Domino imputauerunt.« Magnum sane dedecus inussit nomini christiano tot hominum a Christi sacris ad demonum aras currentium ignauia; sed alia ex parte, plurimum splendoris accessit non eorum solum fortitudine et constantia qui horrendos cruciatus et inaudita supplicia pro Christo superarunt, sed aliorum etiam innumerabilium prudenti fuga qui, cum opes suas proiicere maluerint quam impiis iussis parere, inter confessores, Cypriano iudice, numerantur. Quare, si numquam alias tanta lapsorum uisa est multitudo, numquam etiam tantus confessorum extitit numerus: deinde uero, etsi persecutio ubique grassata est, non tamen ubique demoni sue artes successerunt. Scribit enim Clerus Romanus Ep. III, ad clerum Carthaginensem, Romanam Ecclesiam stare fortem in fide, et quosdam tantum terrore compulsos ruisse. Illud etiam ad religionis laudem obseruandum est, paucissimos cecidisse episcopos, ac innumerabiles alios Ecclesie nauem inter horribiles procellas constanter gubernasse, et, pace reddita, sic lapsorum uulnera curasse, ut qui persecutioni Decii succubuerant, redintegrato certamine sub Gallo et uolusiano, uincerent, ut testatur auctor libri ad Nouatianum hereticum.



uI.---IN QUO POSITUM EORUM DELICTUM QUI LIBELLATICI APPELLATI SUNT.

Seuiente Decii persecutione, uisum est in Africa nouum quoddam lapsorum genus qui Libellatici appellati sunt, et materiam eruditorum hominum coniecturis dederunt. Opinati sunt Rigaltius  et Natalis Alexander,  Libellaticos dici eos qui, numerata iudici pecunia, libellum securitatis accipiebant, sicque a se et impositam sacrificandi legem et intentatas reluctantibus penas redimebant. Sed hec sententia sic sua sponte omnibus argumentis nuda et incomitata est, sic ab eruditis uiris fracta et explosa, ut nouam refellendi operam non desideret. Quis enim sibi persuadeat grande peccatum esse et penitentia expiandum, quod Scripture exemplis et Petri Alexandrini canone 12 comprobatum est, nec umquam inconcessum fuit nisi apud Montanistas, qui persecutionem fugere instar sceleris damnabant? Multe alie de Libellaticis exstiterunt coniecture, de quibus non ita facile sit diiudicare. Existimat auctor Annalium Cyprianicorum  Libellaticos »actis publice habitis coram magistratibus Christum negasse.« S. Augustinus Libellaticos interpretatur eos »qui tempore persecutionis per libellos se thurificaturos professi erant« . Negat Baronius , Libellaticos inde dictos quod libellos dedissent, sed quod accepissent; at Christum ab illis negatum fuisse contendit. Dubitat Tillemontius  utrum libellos dederint an acceperint: dedisse et accepisse suspicatur, idemque sensisse probat eruditum auctorem libri de  frequenti Communione. Multi alii Libellaticos ex datis libellis dictos existimant, uelut Bosquetus ; nonnulli etiam in actis publicis subscripsisse uolunt. Cum hec sententiarum uarietas coniiciendi et inuestigandi libertatem relinquat, quid mihi uideatur exponere non uerebor. Existimo itaque Libellaticos nec uoce nec scripto impie quidquam aut facturos promisisse, aut a se factum declarasse, sed idcirco uituperatos et iuste penitentie addictos fuisse, quod securitatis libellos a magistratibus impetrassent ea lege et conditione, ut in actis publicis scriberetur eos sacrificasse et Christum negasse, quamuis neutrum commisissent.

In hoc positum esse Libellaticorum crimen inde perspicitur quod eorum fraus cum ea comparetur quam Eleazaro ministri regis proposuerant: »Ac ne quis uel libelli,« inquit Cyprianus in libro de Exhort. mart. , »uel alicuius rei oblata sibi occasione qua fallat, amplectatur decipientium malum munus: nec Eleazarus tacendus est, etc.« Illud ergo admiserunt Libellatici quod Eleazarus admittere noluit, consenserunt ut sacrificasse dicerentur, egregio seni longe dissimiles. At, si uoce pronuntiassent, uel scripto declarassent se sacrificasse et Christum negasse, ab eiusmodi facto dehortatus esset Cyprianus, ut ab aperta impietate, non ut a callida simulatione.

Idem perspicitur tum ex iis locis in quibus Libellaticorum culpa lenitur et quodammodo excusatur, tum etiam ex illis in quibus seuerius castigatur. Cum Libellaticis concessa pax in synodo Carthaginensi carperetur a Nouatiani sectatoribus, sic factum synodi defendit Cyprianus Ep. LII, ad Antonianum: »Cum ergo inter ipsos qui sacrificauerunt,« inquit , »multa sit diuersitas, que inclementia est et quam acerba duritia Libellaticos cum iis qui sacrificauerunt iungere, quando is cui libellos acceptus est, dicat: Ego prius legeram et episcopo tractante cognoueram non sacrificandum idolis, nec simulacra seruum Dei adorare debere; et idcirco, ne hoc facerem quod non licebat, cum occasio libelli fuisset oblata, quem nec ipsum acciperem nisi ostensa fuisset occasio, ad magistratum uel ueni, uel alio eunte mandaui, christianum me esse, sacrificare mihi non licere, ad aras diaboli me uenire non posse, dare me ob hoc premium ne quod non licet faciam. Nunc tamen etiam iste qui libello maculatus est, posteaquam nobis admonentibus didicit nec hoc se facere debuisse, etsi manus pura sit et os eius feralis cibi contagia nulla polluerint, conscientiam tamen eius esse pollutam, flet auditis nobis et lamentatur, et quod deliquerit nunc admonetur, et non tam crimine quam errore deceptus, quod iam de cetero instructus et paratus sit contestatur.« Ex his uerbis perspicitur 1o Libellaticos non ex datis sed ex acceptis libellis nomen traxisse; 2o secreto confessos esse magistratui christianos se esse, ac totam rem ita attemperate tractatam, ut nec christianus impie quidquam dicere aut facere sibi uideretur, nec iudex in periculum ueniret; 3o non manum Libellaticorum, non os fuisse  pollutum, sed solam conscientiam, quia uidelicet illis consciis fictum scelus in acta publica relatum fuerat. At si uoce uel scripto testati essent se sacrificasse et Christum negasse, an eorum linguas et manus a seclere immunes et puras existimasset Cyprianus? 4e Denique, qui ex hac epistola concludunt duo fuisse Libellaticorum genera, quorum alii aliis multo grauius peccassent, ex eo refelluntur quod sibi maxime fauere existimant. Tum cum enim obseruat Cyprianus »inter ipsos qui sacrificauerunt« multam esse diuersitatem, non aliud inter Libellaticos discrimen ponit nisi quod alii ad magistratum uenissent, alii mandassent alio eunte. Utrosque eque peccasse non dubitat. Hinc utrisque eodem tempore concessa pax in concilio Carthaginensi, quod anno 251 post Pascha habitum est. Quo quidem in concilio cum episcopi rationes omnes accuratissime subduxerint, ut in hac Epistola LII testatur Cyprianus, non eodem modo cum omnibus Libellaticis egissent si insignis inter eos uarietas fuisset. Quid autem utrique Libellatici peccauerint, et qui per se et qui per alios cum magistratu egerant, non exprimit Cyprianus; notissima enim res erat Antoniano; sed illud saltem ex eius uerbis constat tale peccatum fuisse, ut ne peccasse quidem sibi uiderentur. At incredibile prorsus est Christianos optimis morum preceptis imbutos adeo cecutiisse, ut se sine scelere pronuntiare, aut scribere posse crederent: Ego diis sacrificaui, ego Christum negaui; nec nisi admoniti a Cypriano discerent hoc se facere non debuisse. Tam aperta est eiusmodi facinoris impietas, ut neminem prorsus latere potuerit, nisi qui omnem religionis sensum exuisset.

Clerus Romanus, Epist. inter Cyprianicas XXXI, Libellaticorum culpam non molli brachio castigat, nec tamen aliud quidquam indicat quam quod modo obseruauimus: »Hoc nos non falso dicere,« inquit, »superiores nostre littere probauerunt, in quibus uobis sententiam nostram dilucida expositione protulimus, et aduersus eos qui seipsos infideles illicita nefariorum libellorum professione prodiderant, quasi euasuri irretientes illos diaboli laqueos uiderentur, quo non minus quam si ad nefarias aras accessissent hoc ipso quod ipsum contestati fuerant, tenerentur; sed etiam aduersus illos qui acta fecissent, licet presentes cum fierent non adfuissent, cum presentiam suam utique ut sic scriberentur mandando fecissent. Non enim immunis a scelere qui ut fieret imperauit, nec est alienus a crimine cuius consensu licet non a se admissum crimen, tamen publice legitur. Et cum totum fidei sacramentum in confessione Christi nominis intelligatur esse digestum, qui fallaces in excusatione prestigias querit, negauit, et qui uult uideri propositis aduersus Euangelium uel edictis uel legibus satisfecisse, hoc ipso iam paruit quod uideri paruisse se uoluit.« Gemellus sane hic locus est alteri ex Epistola ad Antonianum deprompto, quamuis alter in summam lenitatem, alter in summam seueritatem inclinet. Testatur Clerus Romanus Libellaticos sic animo affectos fuisse, ut diaboli laqueos euasuri  sibi uiderentur; quod profecto Christianis in mentem non uenisset, si impie quidquam aut uoce prolocuti fuissent, aut scripto testati. Clerus Romanus duo distinguit Libellaticorum genera, ut in Epistola ad Antonianum, eorum qui in scribendo adfuerant, et eorum qui ne adesse quidem ausi fuerant aut potuerant. Utrique pariter culpantur, quia postremi licet »presentes, cum acta fierent, non adfuissent, presentiam suam utique ut sic scriberentur mandando fecissent.« Porro de iis qui in scribendo non aderant nemo dixerit eos libellum dedisse, aut uerbo impie quidquam declarasse. In hoc tantum uituperantur quod imperassent ut acta fierent, quod eorum »consensu licet non a se admissum crimen tamen publice« legeretur; »quod fallaces in excusatione prestigias« quesiissent; quod uoluissent »uideri propositis aduersus Euangelium uel edictis uel legibus satisfecisse.« Ergo qui adfuerant, cum in eadem prorsus causa sint, nichil aliud commisere nisi ut fictum scelus in acta publica ipsis uidentibus referretur. Quamobrem, cum ait Clerus Romanus eos »non minus quam si ad nefarias aras accessissent, hoc ipso quod ipsum contestati fuerant« teneri; id non ita accipiendum quasi uoce pronuntiassent se ad aras accessisse, sed quod consensissent ut sceleris non commissi publicum tamen testimonium exstaret. Simili sensu idem Clerus eos acta fecisse dicit qui »presentes, cum acta flerent,« non adfuerant. Eodem modo accipiendum quod de Martiali dicitur in Epist. LXuIII , tum etiam illud ex libro de Lapsis , »nec sibi quominus agant penitentiam blandiantur qui, etsi nefandis sacrificiis manus non contaminauerunt, libellis tamen conscientiam polluerunt. Et illa professio denegantis contestatio est christiani quod fuerat abnegantis. Fecisse se dixit quidquid alius faciendo commisit.« Non discrepat hic locus sententie Cleri Romani aduersus eos »qui seipsos infideles illicita nefariorum libellorum professione prodiderant.« Dixit Libellaticus fecisse se quidquid alius faciendo commisit, non quod uoce pronuntiaret se negasse et sacrificasse, nam dicebat iudici christianum se esse et sacrificare, ad aras diaboli uenire non posse, ut legimus in Epist. LII; sed quia illa libelli professio hominis est quodammodo negantis. Sic enim, antiquis editionibus et octo codicibus mss. inspectis, hunc locum legendum deprehendi: »et illa professio est denegantis, contestatio est christiani quod fuerat abnegantis,« eodem uidelicet sensu quo Clerus Romanus ait eum negasse qui fallaces in excusatione prestigias querit, et qui uult uideri edictis satisfecisse, hoc ipso iam paruisse.

Quod autem spectat ad libellos a iudicibus datos, idem in illis scriptum fuisse non uidetur ac in actis publicis. Grauius enim fuisset Libellaticorum peccatorum si, preter testimonium actis publicis consignatum, eiusmodi libellos seruassent et oblata occasione ostendissent; quod quidem illis nec a Cypriano nec a Clero Romano obiectum fuit. Rationum momentis hactenus adhibitis unum adiiciam: morem non fuisse  ut qui fidem negabant, id scripto consignarent, sed tantum in acta referebatur. Aliter sentiunt Baronius  et Tillemontius , ac locum proferunt ex Actis sanctarum martyrum Agapes, Chionie et Irenes, que »iusse Christi negationem scriptam profiteri« dicuntur. Sed scripta illa negatio, grece , nichil aliud est quam negatio actis consignata. Sic apud Euseb.  mulieres quedam coacte fuerunt a duce »dictis ad acta testimoniis fateri« se Christianas fuisse, et flagitiorum que a Christianis gererentur conscias esse. Messaliani apud Photium  dicuntur conuicti fuisse , id est, »dictis ad acta testimoniis,« quod ad errores suos rediissent. Hinc Basilius  uocat promissiones quibus in Baptismo obstringimur, , »ueluti quamdam ad acta professionem.« Unde etiam Optatus : »Fides credentium et professio que apud acta conficitur Angelorum.«

Libellorum crimen, etsi famam ac nomen in Africa potissimum habuit, non tamen aliis prouinciis ignotum fuit: nam Rome S. Cornelius a nefariis schismaticis in hoc crimen uocatus; eiusdem in Hispania conuicti Basilides et Martialis episcopi. Quinetiam in Aegypto sub Petro Alexandrino occurrit Libellaticorum genus quoddam, sed haud scio Africanis diuersum. Petrus Alexandrinus  penitentie sex mensium addicit eos qui simularunt, sicut et Dauid, , , , »uel ut altaria pertranseuntes, uel ut chirographum dantes, uel ut ethnicos pro se immittentes.« Fatetur Petrus eiusmodi homines non aperte impietatem pre se tulisse, : ubi legendum uidetur . Zonaras sic interpretatur illud chirographum, , »pacti sunt se immolaturos.« Sed hec promissio an aperte impietatis specie caruisset? Credere malim eiusmodi homines, itidem ut Libellaticos in Africa, aliquam a iudicibus accepisse conditionem, que et tuta iudici et Christiano non aperte impia uideretur. Nihil dicam de alio Libellaticorum genere, quod Baronius , perspicere sibi uisus est in epistola Plinii ad Traianum, ex qua profert hec uerba: »Propositus est libellus sine auctore multorum nomina continens, qui negarent se esse Christianos aut fuisse, etc.« Sed non animaduertit Baronius hunc libellum non a Christianis oblatum fuisse, sed ab aliquo nomen suum celante, et multos nominatim ut Christianos designante qui tamen negauerunt se esse aut fuisse Christianos. Hinc Traianus Plinio respondens ait: »Sine auctore uero propositi libelli nullo crimine locum habere debent, nam et pessimi exempli, nec nostri seculi est.«



uII.---CYPRIANUS SECEDIT IN PERSECUTIONE IUSTISSIMIS DE CAUSIS.

Edictum Decii ut in Africam perlatum est, statim populi clamoribus exagitatus Cyprianus et ad leonem  postulatus, prudenti receptu furorem impiorum declinauit, cum coronam suam in aliud tempus differri mallet, quam presentia sua nouas faces incendio persecutionis admoueri. Non semel quesitus est, sed sepe alias in absentem popularis furor exarsit. Testatur Pontius eum »suffragiis sepe repetitis ad leonem« postulatum, ac »proscriptionis gloriam consecutum esse.« Idem de se ipse narrat »toties flagitatum et quesitum« . »Toties ad leonem petitum in circo, in amphitheatro,« atque etiam proscriptum se fuisse »applicito et adiuncto episcopatus sui nomine« . »Cum publice legeretur: Si quis tenet uel possidet de bonis Cecilii Cypriani episcopi Christianorum .« Quonam se receperit nescimus; sed presbyteri et diaconi Romani, iniquis sermonibus decepti, parum eque de illius secessu iudicarunt antequam ab ipso de tota re certiores fierent. uix dubium est quin eum nonnulli alii reprehenderint; neque enim illius factum tanto studio defendisset Pontius si probatum omnibus et purgatum fuisset. Forte uituperandi hec ansa olim arrepta est, uel etiam hodie arripiatur, si quis censoris partes sibi arroget; quod ipso absente maxima pars fidelium turpiter ceciderit, constantior in fide, aut saltem ad horrendum scelus tardior futura si episcopi sui liberrimam confessionem audiisset, aut preclaram pro Christo mortem spectasset.

Sed, ut a Cypriano reprehensionem omnem propulsemus in eiusmodi consilio, quo duo alii prestantissimi uiri, Gregorius Thaumaturgus et Dionysius Alexandrinus eodem tempore utebantur, obseruandum est 1o cum communi Euangelii precepto paruisse, quod tum maxime obseruare debuit cum in ipsius potissimum nomen persecutio erumperet, ac periculum esset ne furorem gentilium in plebem suam presens accenderet. 2o Singulari modo admonitus a Deo fuit ut discederet: »Dicata enim in omnibus Deo mens,« inquit Pontius, »et fides diuinis admonitionibus mancipata credidit se, nisi Domino latebram tunc iubenti paruisset, etiam ipsa passione peccare.« Tuetur se Cyprianus Euangelii precepto in epistola quam ad Clerum Romanum scripsit purgandi sui causa; sed in alia epistola, nempe decima, declarat iussisse Dominum ut secederet. 3o Maximus ille fratrum numerus qui absente Cypriano cecidit, non tormentis et cruciatibus Christum negare coactus est, »sed ad prima statim uerba minantis inimici fidem suam prodidit,« ut in libro de Lapsis legitimus. Sic animo affectis melius consulere non poterat Cyprianus, quam si eos ad recedendum exemplo suo hortaretur, 4o Obseruat Pontius diuino consilio seruatum esse Cyprianum, qui, cum Ecclesia maximam cladem accepisset persecutione Decii, »posset saucios homines et uaria expungentis inimici arte iaculatos, adhibita medicine celestis medela, pro qualitate uulneris uel secare interim uel fouere.« Rem exitus comprobauit. Testatur enim auctor libri ad Nouatianum hereticum »illos qui prima acie,« id est »Deciana persecutione uulnerati fuerunt, hos postea, id  est secundo prelio, ita fortiter perseuerasse ut, contemnentes edicta secularium principum, hoc inuictum haberent, quod et non metuerunt exemplo boni pastoris animam suam tradere et sanguinem fundere, nec ullam insanientis tyranni seuitiam recusare.« 5o Denique sic corpore abfuit Cyprianus, ut animo et sollicitudine omnibus rebus interesset, nec ullas episcopi partes pretermitteret. Discedens omnibus rebus prouiderat, pecuniam apud clericos distribuerat, »ut haberent plures unde ad necessitates et pressuras singulorum operari possint .« uidetur in secessu assidue sacrificia obtulisse, ministrante uictore diacono, qui eum cum aliis nonnullis comitatus fuerat . Aderant interdum plures episcopi, et una cum Cypriano Aurelium et Celerinum ordinauerunt, ut patet ex Epp. XXXIII et XXXIu. Quinetiam de sacrificiis suis sic loquitur, ut frequentem populum congregasse uideatur. Ait enim in Epistola XuI, que est ad confessores Romanos: »Et nos quidem, uestri diebus ac noctibus memores, et quando in sacrificiis precem cum pluribus facimus, et cum in secessu priuatis precibus oramus, coronis ac laudibus uestris plenam a Domino fauentiam postulamus.« Cum autem Ecclesie curam presbyteris et diaconis commisisset, ac preterea, ut ipsius uerbis utar ex Ep. XXXuIII, pro se uicarios misisset duos episcopos, Caldonium et Herculanum, quibus adiunxerat Rogatianum et Numidicum presbyteros, de omnibus ad eum referebatur, nec quidquam ab eo omissum quod quidem ad pauperes subleuandos, ad confessores cohortandos ac interdum etiam castigandos, ad lapsorum ruinas reparandas, ad discipline obseruationem et Ecclesie pacificationem pertineret. Sed, quia litteras illius in secessu scriptas alii aliter ordinant, non perfunctorie nobis examinanda res est.



uIII.---DE LITTERIS CLERI ROMANI CARTHAGINEM MISSIS, POSTQUAM CYPRIANUM SECESSISSE NUNTIATUM EST.

Presbyteri et diaconi Romani, ad quos, mortuo Fabiano, rerum administrandarum summa redierat, ex Clementio, siue, ut uocat Baluzius, Crementio subdiacono Carthaginensi de Cypriani secessu didicerunt. Cumque res »minus simpliciter et minus fideliter,« ut ait Cyprianus Epist. Xu, fuisset nuntiata siue ab hoc subdiacono, siue ab aliis , duas epistolas per eumdem Crementium Carthaginem miserunt, alteram ad Cyprianum de morte Fabiam, que quidem ad nos peruenit, alteram ad ipsius clerum; quamquam ait Cyprianus, »nec quis scripserit, nec ad quos scriptum sit significanter expressum« fuisse. In hac epistola, que tertio loco apud Pamelium uoluitur, etsi nichil nominatim de Cypriano nisi honorifice dicitur, sic tamen de illius secessu loquuntur, ut illum minime probent: sic de bonorum pastorum notis disserunt, quasi eas desiderent in Cypriano; sic denique gregis custodiam clero Carthaginensi commendant, quasi uidua esset episcopo ecclesia. Illud etiam Cypriano molestum esse poterat quod clerum Carthaginensem Romani  rogarent ut harum litterarum exemplum ad quoscumque posset transmitteret per idoneas occasiones, uel suas faceret.

Has Cleri Romani litteras circa mensem maium collocat Tillemontius; sed uerisimile non fit Romanos de morte Fabii, qui die uigesima ianuarii martyr obiit, tam sero Cyprianum fecisse certiorem. Etiamsi persecutio facultatem huius rei preclusisset, ut coniicit Tillemontius, nimium tamen intercedebat commercii Romam inter et Carthaginem, quam ut de tam insigni euentu per quatuor menses »rumor incertus esset et opinio dubia nutaret,« ut ait Cyprianus Ep. Iu. Deinde uero ex epistola Celerini ad Lucianum  discimus sexaginta quinque fessores Romam Carthagine uenisse paulo post Pascha aut forte etiam ante Pascha, quod hoc anno incidit in diem 7 april. ex cyclo uictorii, aut. 31, mart. ex cyclo Hyppoliti. Indicat tamen Clerus Romanus in litteris de quibus nunc agimus, neminem Carthagine uenisse ex quo de secessu Cypriani certior fieri posset, preter Clementium subdiaconum. Multo ergo probabilius est hanc epistolam mense martio allatam fuisse.

Sed obiicit Tillemontius Cyprianum in Epistola Xu, quam estate scriptam fuisse constat, sic de his Cleri Romani litteris loqui, ut eas nuper missas esse dicat. Querit deinde cur, cum Cyprianus his litteris statim responderit, Romani tam sero rescripserint: nondum enim id fecerant cum Epistolam Xu scriberet Cyprianus. Nihil probat illud, »nuper,« quod pro uaria rei considerande ratione uariam habet sententiam. Cyprianus in Ep. LXu, quoddam antecessorum suorum decretum iampridem ac nuper factum esse dicit. Potuit ergo dicere nuper se accepisse epistolam ante quatuor menses acceptam, cum presertim nulla alia per totum illud tempus epistola uenisset. Facilis et expedita ratio est cur Romani nondum Cypriano respondissent mense iulio; nondum enim suspiciones deposuerant adhuc patebant eorum aures iniquis sermonibus, ut uidere est initio Epistole Xu. Quamobrem non respondere statuerant; hinc litteras mense iulio non ipsi Cypriano, sed eius clero inscripserunt; quamuis minime dubium sit quin primam Cypriani epistolam accepissent, etiamsi ante mensem maium scripta non fuisset.



IX.---DE PRIMA CYPRIANI ROMANORUM LITTERIS RESPONSIONE.---DE TREDECIM LITTERIS ANTE SECUNDAM RESPONSIONEM SCRIPTIS ET SIMUL CUM ILLA ROMAM PERLATIS, EX QUIBUS MULTAS DESIDERARI OSTENDITUR.

Primis litteris Cleri Romani statim respondit Cyprianus, et de glorioso Fabiani exitu gratulatus est, de quo antea rumor incertus erat. Quod autem spectat ad alteras ad clerum Carthaginensem scriptas, rem prudenter tractandam esse iudicauit. Cum animaduertisset in his litteris, »nec quis scripserit, nec ad quos scriptum sit, significanter expressum« esse, cumque eum »in iisdem litteris et scriptura et sensus et charte ipse quoque mouerent, ne quid ex uero uel subtractum esset »uel immutatum, eamdem ad  illos epistolam authenticam« remisit, »ut recognoscerent an ipsa esset quam Clementio hypodiacono perferendam« dederant . At, ubi ueram epistolam esse comperit, non expectato Romanorum responso, iterum scripsit purgandi sui causa, et actionum suarum rationem sedato corde exposuit, missis etiam ad eos tredecim litteris, que ab ipso uariis de rebus, ex quo secesserat, scripte, nullam prorsus negligentie suspicionem relinquebant. Sic autem has litteras recenset Cyprianus: »Et quid egerim,« inquit in Ep. Xu? »loquuntur uobis epistole pro temporibus emisse numero tredecim quas ad uos transmisi, in quibus nec clero consilium, nec confessoribus exhortatio, nec extorribus, quando oportuit, obiurgatio, nec uniuerse fraternitati ad deprecandam Dei, misericordiam allocutio et persuasio nostra defuit, quantum secundum legem fidei et timorem Dei, Domino suggerente, nostra mediocritas potuit eniti. Posteaquam uero et tormenta uenerunt, siue iam tortis fratribus nostris, siue adhuc ut torquerentur inclusis, ad corroborandos et confortandos eos noster sermo penetrauit. Item . . . . . litteras feci quibus martyres et confessores consilio meo quantum possem ad Dominica precepta reuocarem. Item presbyteris et diaconis non defuit sacerdotii uigor . . . . . Plebi quoque ipsi, quantum potuimus, animum composuimus . . : de hoc etiam bis ad clerum litteras feci, etc.« Permagni est momenti tredecim illas litteras secernere inter Cyprianicas, ac utrum omnes extent, an nonnulle perierint inuestigare. Nullam prorsus desiderari patitur Pearsonius; sed, preter Epistolam quintam ad clerum, nonam ad confessores et quinque alias de Lapsis, nempe X, XI, XII, XIII, XIu, que uerbis Cypriani modo citatis accurate respondent, Epistolas LXXXI, XXXuII, XXXuI, uIII, uII, uI inter tredecim illas numerat que Romam misse fuerunt. Contra Tillemontius quatuor Epistolas ex illis tredecim que Romam misse sunt, periisse contendit; ac Epistolas uIII, uII, uI, XXXuI serius scriptas esse putat, nempe hoc anno 250 exeunte. Quamuis molesta sit hominibus eruditis epistolarum Cypriani iactura, cogar tamen eorum desiderium augere. Assentior enim Tillemontio de Epistolis uIII, uII, uI, XXXuI; at de octogesima prima et trigesima septima nec ipsi nec Pearsonio assentiri possum eas hoc tempore scriptas et Romam missas fuisse. Itaque ex Epistolis tredecim Romam missis, septem tantum mihi uidentur superesse.

Illud 1o notatum uelim in testimonio Cypriani quod modo retulimus, undecim tantum epistolas designari, quamuis tredecim misse dicantur. Nam, cum unam ad martyres post tormenta, et quinque alias de lapsis scriptas nominatim commemoret, necesse est ut septem alie his uerbis comprehendantur: »Nec clero consilium, nec confessoribus exhortatio, nec extorribus quando oportuit obiurgatio, nec uniuerse fraternitati ad deprecandam Dei misericordiam allocutio et persuasio nostra defuit.« 2o Ex his patet coniecturarum operam et oleum eos perdere qui tredecim illas litteras sibi uidentur inter Cyprianicas deprehendisse.  Ubinam enim septem epistolas reperient que his Cypriani uerbis respondeant? ubi ille littere quas se ad presbyteros et diaconos »frequenter« scripsisse testatur in Ep. XXXuII, ut martyrum et confessorum curam illis commendaret? Una tantum extat ante trigesimam septimam, nempe quinta. Nullam prorsus habemus extorribus scriptam obiurgandi causa, nullam »uniuerse fraternitati ad deprecandam Dei misericordiam.« Sed hec expressiora et planiora fient ex his que de Epistolis uIII, uII, uI, XXXuI, dicenda sunt; nam de trigesima septima in capite sequenti agemus, de octogesima prima cum ad persecutionem Galli et uolusiani uenerimus.

Dubium esse non potest quin he quatuor epistole scripte fuerint, ut obseruat Tillemontius, cum spes appropinquantis pacis Cyprianum recreasset. In septima hortatur confessores ut magis ac magis proficiant in Domino; »ut cum pro sua misericordia pacem fecerit, quam se facturum repromittit,« noui et pene mutati ad Ecclesiam reuertantur. In octaua audiuisse se narrat in uisione diuinitus oblata: »Dic illi securus sit, quia pax uentura est; sed quod interim morula est, supersunt adhuc aliqui qui probentur.« In sexta autem et trigesima sexta hac una re reditum suum interpellari testatur, quod metuat ne auctor sit rumpende pacis. Sed Pearsonius, ut se hac difficultate exsoluat, comminiscitur: »Proconsulem, circa hoc tempus, martyrum sanguine satiatum, Carthaginem reliquisse, et ab hoc illius discessu persecutionem multo mitius in dies per magistratus Carthagine exercitam fuisse; nam post hec tempora ut de proconsule, ita de tormentis aut uexatione in carcere nullam mentionem fieri.« Sed notandum 1o in epistolis quas Romam missas fuisse constat, quasque Pearsonius post illas collocat, nullum omnino pacis appropinquantis extare uestigium. »Acies adhuc geritur,« inquit Cyprianus in Epist. XIu, »et agon quotidie celebratur.« In Epist. XXu, ad Moysen et alios confessores Romanos, quam Pearsonius mense augusto ineunte scriptam putat, sic legitur in editione Oxoniensi: »Contingit hic per tormenta martyria celebrari.« In Epistola Luciani ad Celerinum, que scripta est post mensem maium, ac estate iam incepta, perspici potest quid martyres ante paucos dies passi fuissent »cum fame et siti, sed et ignis uapore« cruciarentur. Ac generatim in omnibus illis epistolis que de lapsis loquuntur, nulla pacis mentio non modo iam concesse, ut uidetur Pearsonio, sed ne appropinquantis quidem. Lapsorum causam in reditum suum integram seruari iubet Cyprianus, ac necesse esse statuit ut Ecclesia pacem accipiat a Domino antequam lapsis pacem concedat. At nusquam indicat se de persecutionis fine diuinitus cognouisse, quamuis ea res maxima apposita fuisset ad placandos lapsorum animos, qui se in longum tempus differri moleste ferebant. 2o Ex epistola uIII perspicitur persecutionem diu seuiisse: »Quod si duo unanimes tantum possunt, inquit, quid si unanimitas apud omnes esset? Quod si, secundum  pacem quam nobis Dominus dedit, uniuersis fratribus conueniret, iampridem de diuina misericordia impetrassemus quod petimus, nec tamdiu in hoc salutis et fidei nostre periculo fluctuaremus.« Non potuit ergo hec epistola scribi mense aprili anni 250. In eadem epistola hec leguntur: »Denique ad minimum famulum suum et in delectis licet plurimis constitutum, et dignatione eius indignum, tamen ille pro sua circa nos bonitate mandare dignatus est: dic illi, inquit, securus sit, quia pax uentura est: sed quod interim morula est, supersunt adhuc aliqui qui probentur.« Si hec scripsit Cyprianus mense aprili anni 250, cur adhuc annum in secessu latuit ob persecutionem? cur in Epistola XXXIII, quam anno 250 exeunte scriptam esse constat, Aurelium ait auspicatum esse »pacem dum dedicat lectionem?« 3o Epistola uIII inscripta est presbyteris et diaconibus, eamque S. Augustinus , ad clerum scriptam fuisse testatur. Eam tamen Pearsonius respondere putat his Cypriani uerbis: »Nec uniuerse fraternitati ad deprecandam Dei misericordiam allocutio et persuasio nostra defuit.« Deinde uero epistola »uniuerse fraternitati« scripta fuit ante tormenta, ut patet ex Epist. Xu; at iam tormenta inflicta confessoribus fuisse testatur Cyprianus in eadem Epist. uIII. Idem dicendum de Epistola uII, in qua Cyprianus confessores pluribus hortatur ut confessionis gloriam laudabili uita tueantur, eorumque uitia non pauca reprehendit in his quod nonnulli extorres in patriam iniussi rediissent. Inde ansam arripit Pearsonius ut probet Cyprianum de hac Epistola uII loqui cum obiurgationem extorribus non defuisse dicit. At si hanc epistolam commemorasset Cyprianus in litteris ad Clerum Romanum, non illam ex uno aut altero uerbo, quod ueluti transiens dixit, sed ex totius epistole consilio et proposito designasset. Ex hac autem Pearsonii opinione summa ordinis perturbatio inducta est in Epistolas Cypriani. In Epistola uII editionis Oxoniensis, que est XXXuI apud Pamelium, metuit Cyprianus ne, si redeat, »auctor sit rumpende pacis;« in Epistola autem XI edit. Oxon., que est uIII Pam., tormenta confessoribus recens inflicta memorari existimat Pearsonius. In Epistolis XIII et XIu Oxon., que sunt uII et uI Pam., martyres iam e carcere solutos esse perspicitur. At in Epist. Xu Oxon., XI Pam., adhuc inclusi carcere tenentur.



X.---ORDO EPISTOLARUM CYPRIANI ANTE DECIMAM QUINTAM AD ROMANOS SCRIPTAM; AC PRIMO DE QUINTA ET NONA.---REFERENDA AD ALIUD TEMPUS TRIGESIMA SEPTIMA.

Eliminatis illis epistolis ex loco non suo, iam solutior erit et explicatior ceterarum ordo, tum illarum que Romam misse fuerunt, tum quas postea Cyprianus ingrauescente lapsorum tumultu, tum quas, spe pacis diuino monitu ostensa, scripsit hoc anno 250 exeunte. Prima omnium in secessu scriptarum existimatur ea que apud Pamelium et in editione Oxoniensi quintum locum sortitur. Respondet enim his  uerbis Epistole Xu: »Nec clero consilium defuit.« Pauperum curam clero commendat, ac petit »nichil illis desit, cum summa omnis que redacta est, illic sit apud clericos distributa propter eiusmodi casus, ut haberent plures unde ad necessitates et pressuras singulorum operari possint.« Hortatur etiam, et inuidie declinande causa, »non glomeratim nec per multitudinem simul iunctam confessores« uisantur, ac »presbyteri quoque qui illic apud confessores offerunt, singuli cum singulis diaconis per uices alternent.« Equidem facile dederim ex epistolis quas Romam Cyprianus misit purgandi sui causa, nullam hodie extare que huic quinte preponenda sit. Sed, quod Pearsonius et Fellus pretendunt primam omnium ac statim atque secessit Cyprianus, scriptam fuisse, id mihi persuadere non possum. Nam, cum Cyprianus, ut iam obseruaui, sigillatim non designet tredecim illas omnes litteras, cumque populi Carthaginensis casus, qui »ad prima uerba minantis inimici« fidem eiurauerat, maximum dolorem Cypriano attulisset, uix dubium est quin clerum suum in tanta rerum difficultate consiliis suis firmauerit, eique aliquas litteras ante hanc quintam scripserit; aut saltem litteris, quas huius molestie accepto nuntio primum scripsit, aliqua tanti doloris significatio inesse debuit. Quare non crediderim hanc epistolam omnium primam fuisse scriptam; sed non dubium quin scripta sit cum »circa cleri incolumitatem omnia integra« essent, cum aliqua adhuc humanitas confessoribus exhiberetur, ac proinde antequam pars cleri Ecclesiam occultis molitionibus perturbaret aut edictis Decii pareret, imo ante tormenta confessoribus mense aprili inflicta, ante torridioris carceris tenebras que in Epistola Luciani ad Celerinum memorantur. Scripte etiam sunt ante eumdem mensem tres alie littere, »in quibus nec confessoribus exhortatio, nec extorribus quando oportuit obiurgatio, nec uniuerse fraternitati ad deprecandam Dei misericordiam allocutio et persuasio defuit.« Indicat Cyprianus scriptas fuisse ante tormenta, sed eas ad nos non peruenisse ostendimus.

Tormenta confessoribus inflicta esse mense aprili obseruant eruditi uiri. Mappalicus in questione martyr occubuit die aprilis 17, ut martyrologia testantur, cum pridie acerrimos cruciatus pertulissset, inter quos dicebat proconsuli: »uidebis cras agonem.« Scripsit itaque Cyprianus hoc mense, ut uerisimile est, exeunte Epistolam IX ad martyres et confessores, in qua eorum laudes plena manu extollit, eosque hortatur ut »istum beatissimum martyrem et alios participes eiusdem congressionis, et comites in fide stabiles, in dolore patientes, in questione uictores« sectentur. Non dubium quin hec ipsa sit Epistola quam scripsisse se ait Cyprianus in Epist. Xu, »postquam tormenta uenerunt.«

Non multo post, id est mense maio, Pearsonius et Tillemontius post Baronium et Lombertum scriptam existimant Epistolam XXXuII, in qua Cyprianus presbyteris et diaconis pauperum curam commendat,  et etiam atque etiam hortatur »ut corporibus etiam omnium qui, etsi torti non sunt in carcere, tamen glorioso exitu mortis excedunt, impertiatur et uigilantia et cura propensior, et dies eorum quibus excedunt« annotentur, »ut commemorationes eorum inter memorias martyrum celebrare« posset. Diligenter obseruanda sunt que sequuntur: »Quamquam Tertullus, inquit, fidelissimus et deuotissimus frater noster, pro cetera sollicitudine et cura sua quam fratribus in omni obsequio operationis impertit, qui nec illic circa corporum curam deest, scripserit et scribat ac significet mihi dies quibus in carcere beati fratres nostri ad immortalitatem gloriose mortis exitu transeunt, et celebrantur hic a nobis oblationes et sacrificia ob commemorationes eorum, que cito uobiscum Domino protegente celebrabimus.« Equidem, etsi tot hominum eruditorum auctoritate plurimum moueor, non tamen uideo cur mense maio, id est in maximo persecutionis incendio, hec Cyprianum scripsisse uelint, cum ipse cito commemorationes martyrum cum clero suo celebraturum se nuntiet. Iam ergo refrigescens persecutio spem illi maturi reditus afferebat; et que cause Tillemontium mouerunt ut Epistolas uI, uII, uIII, XXXI reiiceret in finem anni 250, eedem mouere debuerunt ut de trigesima septima idem iudicium ferret. Preterea mense maio martyres horrendis cruciatibus torquebantur; sed, cum Epistola XXXuIII scriberetur, non iam per uulnera martyrii coronam acquirebant, sed, si qui in celum euolarent, id moriendo in carcere sine tormentis assequebantur. At mense maio non morientium in carcere sine tormentis, sed uitam inter cruciatus profundentium annotandi dies fuissent et Cypriano nuntiandi. Multo ergo uerisimilius est elucubratam fuisse hanc Epistolam XXXuI cum persecutio in dies demitigaretur, necdum tamen confessores e carcere soluti essent.



XI.---QUINQUE S. CYPRIANI LITTERAE DE LAPSIS.---FACINUS PRESBYTERORUM QUI COMMUNIONEM LAPSIS DEDERANT, NON DISSIMULAuIT.---NON SUSPENSIONEM SED EXCOMMUNICATIONEM ILLIS MINATUR.

Plurimum solatii percipiebat Cyprianus ex martyrum triumphis; sed hanc letitiam contaminauerunt nefarie nonnullorum presbyterorum molitiones qui, cum ei ab initio episcopatus semper obstitissent, absenti grauissimas molestias exhibuerunt. Acte ab illis tragedie materiam dedit antiqua et laudabilis consuetudo, quam ad perniciem multorum conuertere conati sunt. Mos erat in Ecclesia ut lapsis qui libellos a martyribus impetrassent, aliquid de penis canonicis episcoporum iudicio remitteretur. Exagitat hoc institutum Tertullianus sub finem libri de Pudicitia, quod olim catholicus in libro ad Martyres laudauerat. Eiusmodi autem libellos non quilibet confessores dabant, sed ii qui capite damnati erant, aut saltem aliquos cruciatus perpessi fuerant. Hinc Celerinus in Ep. ad Lucianum rogat »ut quicumque  prior« ex confessoribus »coronatus fuerit, Numerie et Candide peccatum remittant.« Quamobrem, cum Decii persecutionis initia cruciatibus carerent, nulli dabantur libelli, nemo ex lapsis subterfugiende penitentie ansam habebat, frigebant cupidi nouarum rerum presbyteri: at, postquam tormenta mense aprili inflicta sunt, et nonnulli ex confessoribus martyrio coronati, tum libelli prodiere, sed tamen debito honore et episcopi dignitati et legibus ecclesiasticis seruato. Nam martyres ad Cyprianum litteras direxerunt, et petierunt »tunc desideria sua examinari, et pacem dari quando ipsa ante mater Ecclesia pacem de misericordia Domini prior sumpserit,« et Cyprianum »diuina protectio« reducem »ad ecclesiam suam fecerit . Preterea paucis dabantur libelli, ut perspicitur ex Ep. XXIII. Mappalicus martyr matri tantum, que lapsa fuerat, domestica pietate commotus dederat; nulli prorsus Saturninus post tormenta adhuc in carcere constitutus; sed paulo post seruari modus ac delectus desiit: »Nam Lucianus et ipse unus de confessoribus fide quidem calidus et uirtute robustus:« ut ait ibidem Cyprianus, »sed minus Dominica lectione fundatus quedam conatus est, imperiti iam pridem se uulgi auctorem constituens, ut manu eius scripti libelli gregatim multis nomine Pauli darentur.« Atque hec faciebat »non tantum Paulo adhuc in carcere posito, sed et post eius excessum, dicens hoc sibi ab illo mandatum. Aureli quoque, adolescentis tormenta perpessi, nomine libelli multi dati sunt eiusdem Luciani manu scripti, quod litteras ille non nosset.« uidetur idem Lucianus auctor fuisse libellorum quos in hanc sententiam scriptos fuisse audierat Cyprianus . »Communicet ille cum suis.« Nonnullos alios notat Cyprianus »qui personas accipientes in beneficiis« martyrum aut gratificabantur, »aut illicite negotiationis nundinas« aucupabantur.

Non ignorabat Cyprianus quinque presbyteros »fomenta quibusdam confessoribus et hortamenta« tribuere, »ne concordarent cum episcopo, ne ecclesiasticam disciplinam cum fide et quiete iuxta precepta dominica continerent .« Sed tamen, cum tota res ad ipsius reditum integra seruaretur, neque in hac libellorum licentia, lapsis quidquam ante Ecclesie pacem et episcopi iudicium promitteretur, dissimulabat et patientiam tenebat, quasi uerecundum silentium proficeret ad quietem . Sed quinque presbyteri nec Euangelii, nec loci sui memores, nec futurum Domini iudicium, nec prepositum sibi episcopum cogitantes, nouum et sub antecessoribus Cypriani inauditum facinus ediderunt. Lapsis pacem et Eucaristiam dederant »ante actam penitentiam, ante exomologesin grauissimi atque extremi delicti factam, ante manum ab episcopo et clero in penitentiam impositam.« Tum uero Cyprianus intellexit dissimulandum non esse in re tanti momenti, ne ad periculum plebis pariter et suum taciturnitas nimia procederet. Quare, ut mali progressus supprimeret, tres epistolas de eodem oleo et opera scripsit, animi  et doloris plenas: unam ad martyres et confessores, aliam ad presbyteros et diaconos, tertiam ad plebem. He littere sunt apud Pamelium undecima, decima et duodecima: in unaquaque due alie commemorantur.

Martyres admonet »ut a quibus tam deuote et fortiter seruatur fides Domini, ab iisdem lex quoque et disciplina Domini reseruetur.« Mirari se demonstrat quod non, ut olim fieri solebat, a presbyteris et diaconis regantur et erudiantur, sed potius a quibusdam presbyteris iura omnia peruertentibus pie eorum uoluntates interpellentur. Hortatur ergo ut ipsi presbyteros doceant que ex presbyteris eos audire oportuerat: prescribit ut, in dandis libellis antecessorum suorum uestigia sequentes, sollicite et caute petentium desideria ponderent, inspiciant et actum et opera et merita singulorum, ipsorum quoque delictorum genera et qualitates cogitent; denique quos ipsi uident, quos norunt, quorum penitentiam satisfactioni proximam conspiciunt, designent nominatim libello, et sic ad episcopum fidei ac discipline congruentes litteras dirigant.

In Epistola ad clerum adhuc uehementius indignatur in presbyteros qui sanctum Domini corpus profanare ausi fuerant. Declarat, »si ultra in iisdem perseuerauerint,« usurum se ea admonitione« qua illum uti Dominus iubebat, »ut interim prohibeantur offerre. Nam, preter nocturnas uisiones, per dies quoque« implebatur »Spiritu sancto puerorum innocens etas, que in exstasi uidebat oculis et audiebat et loquebatur ea quibus« Cyprianum »Dominus monere et instituere« dignabatur. In Epistola ad plebem declarat nosse se plebis sue quietem pariter et timorem; nec dubitat quin lapsi in satisfactione Dei et deprecatione uigilarent, nisi illos quidam de presbyteris gratificantes decepissent. Hortatur ut ipsi singulos regant, et consilio ac moderatione sua secundum diuina precepta lapsorum animos temperent. Totam rem in reditum suum integram seruari iubet, »ut, cum ad uos per Dei misericordiam, inquit, uenerimus, conuocati cepiscopi plures secundum Domini disciplinam et confessorum presentiam et uestram quoque sententiam, beatorum martyrum litteras et desideria examinare possimus.«

Ex his Epistole ad clerum, »diu patientiam meam tenui,« perspici potest tres illas epistolas ante iunium mensem scriptas non fuisse. Sed minus belle Tillemontius existimat Cyprianum non solum libellorum licentiam, sed etiam Eucaristie profanate facinus diu patienter tulisse. Fucum fecerunt doctissimo uiro hec Cypriani uerba in Epist. Lu : »Unum illud in quo non mea nec hominum sed Dei causa est, de eorum facinore non puto esse reticendum quod a primo statim persecutionis die, cum recentia delinquentium facinora feruerent, et sacrificiis nefandis non tantum diaboli altaria, sed adhuc manus ipse lapsorum atque ora fumarent, communicare cum lapsis et penitentie agende intercedere non destiterunt. Ex his concludit Tillemontius ab ipso illo  die quo erupit persecutio, non defuisse qui lapsis Eucaristiam darent.

Nimium restricte Cyprianum doctissimus scriptor interpretatur. Illius uerba nichil aliud sonant nisi presbyteros cum lapsis adhuc recenti eorum scelere communicasse. Reuera, si consideretur tempus illis temporibus in penitentia solitum impendi, dicere potuit Cyprianus sine absurda exaggeratione presbyteros cum lapsis »a primo statim persecutionis die« communicasse. Preterea, cum lapsi non eodem omnes tempore deliquerint, sed alii citius, alii serius, fieri potuit ut multi perpaucis diebus post admissum scelus communionem ab improbis presbyteris acciperent. Sic interpretandi Cypriani necessitatem affert tota rerum gestarum series et iunctura. Nam presbyteri ansam turbandi rapuere ex libellis martyrum, qui post tormenta dari ceperunt; et Cyprianus in Ep. Xu, ut martyrum libellos post inflicta tormenta, ita etiam post ipsos libellos audaciam eorum commemorat »qui cum lapsis communicare iam ceperant.« Unde etiam patet recens omnino fuisse facinus presbyterorum. Idem testatur in Epist. XII, ad plebem: »Audio tamen, inquit, quosdam de presbyteris . . . iam cum lapsis communicare cepisse.« Sed, quod rem causamque maxime continet, declarat Cyprianus in Epistola ad clerum presbyterorum facinus ex eo genere esse quod ferri et dissimulari non possit: demonstrat se diu patientiam tenuisse; sed, cum quidam plebis tranquillitatem turbare conentur ac totum sibi uindicent, tacere ultra non oportere; dissimulasse se semper et pertulisse contumelias episcopatus, sed nunc dissimulandi locum non esse »quando decipitur fraternitas a quibusdam qui, dum sine ratione restituende salutis plausibiles esse cupiunt, magis lapsis obsunt.«

Tillemontius merito Lombertum refellit, qui hec uerba eiusdem Epistole ad clerum, »ut interim prohibeantur offerre,« sic interpretatur quasi uetet interim Cyprianus ne presbyteri offerant nomina lapsorum. Contendit Tillemontius suspendi hos presbyteros, aut saltem suspensionis minas illis intentari, nec eos tamen deponi. Addit idem uisum fuisse Baronio, et ante eum Pamelio, cuius obseruatio in editiones Priorii et Felli translata. Sed, quod pace tot hominum doctissimorum dixerim, Cyprianus his uerbis, »ut interim prohibeantur offerre,« non suspensionem sed excommunicationem designat, neque hanc penam in presens tempus infligit, sed tantum minatur. Addit autem: »Acturi et apud nos et apud confessores ipsos et apud plebem uniuersam causam suam cum Domino permittente in sinum matris Ecclesie recolligi ceperimus; hec, inquam, addit, quia tunc deliberatus erat, non utrum essent deponendi necne hi presbyteri, ut placet Tillemontio, sed utrum eis esset reddenda necne communio, et qua conditione, qua penitentie lege reddenda, Cyprianum aliter interpretari non possum cum lego Epistolam XXuIII, in qua gratulatur presbyteris suis et diaconis, quod cum Gaio Diddensi eiusque diacono  qui communionem lapsis dederant, communicare noluissent. Renouat in eadem epistola decretum suum, ut a communione sua arceatur quicumque ausus fuerit communicare cum lapsis. Sic etiam in Epist. LII , seueritatem a se aliquando in lapsos adhibitam exponens, decreuisse se narrat ut, »si quis ante consilium nostrum,« inquit, »et ante sententiam de omnium consilio statutam, lapsis temere communicare uoluisset, ipse a communione abstineretur.« Porro abstinere a communione non idem est ac suspendere, presertim apud Cyprianum, qui hac uoce excommunicationem designat, uelut cum ait abstentum a se esse Felicissimum in Epist. XLuIII; Iouinum et Maximum ob nefanda sacrificia in concilio abstentos, Ep. Lu; Nouatianum per totum orbem a sacerdotibus Dei abstentum, Epist. LXuII. His ergo uerbis, »ut interim prohibeantur offerre,« non solum sacerdotalis, sed etiam laica oblatio et communio auferenda denuntiatur. Illud etiam ex his que diximus perspicitur hanc penam non statim a Cypriano irrogatam fuisse, sed minas tantummodo, ut difficillimis temporibus ac summa prudentia egentibus, intentatas fuisse. Atque id etiam confirmat cum eximia Cypriani in tacendis presbyterorum nominibus lenitas, tum ab eo apposita conditio, »si ultra in iisdem perseuerauerint.«

His litteris non respondit clerus; sed paulo post Cyprianus ad custodiam gregis semper attentus, cum uideret sibi facultatem redeundi nondum esse, et iam estatem cepisse, quod tempus infirmitatibus assiduis et grauibus infestatur, et lapsis et audientibus prouidendum existimauit. Scripsit itaque Epistolam XIII ad clerum, in qua edicit, ut lapsis libellos martyrum habentibus, si periculose egrotauerint, apud presbyterum quemcumque presentem, uel si presbyter repertus non fuerit, et urgere exitus ceperit, apud diaconum quoque exomologesin delicti sui facere liceat, modo tamen martyrum prerogatiua apud Deum adiuuari possint. Ceteris, qui non acceperant libellos, sed mites et humiles penitentiam agebant, futurum promittit ut illis quoque diuino remedio consulatur. Similiter prescribit ut audientibus diuinam gratiam implorantibus misericordia Domini non denegetur. Simili decreto lapsis consuluit in hac persecutione Dionysius Alexandrinus. Ipse enim testatur in Epistola ad Fabium Antiochenum se precepisse »ut morituris, si peterent, et maxime si antea suppliciter postulassent, uenia indulgeretur, quo bone spei pleni ex hac uita migrarent« . Discrimen ponit Dionysius inter eos qui penitentiam urgente periculo petebant, et eos qui ante morbum petierant. Quamuis autem in hoc delectu habendo non tam uideatur accuratus esse quam Cyprianus, qui nominatim requirit ut qui libellos a martyribus acceperant, eorum auxilio et prerogatiua apud Dominum adiuuari possint, eamdem tamen utriusque sententiam esse crediderim; nec dubito quin Dionysius pacem non concessisset, si qui penitentiam audacter  detrectassent, id quod in Africa commissum a pluribus uidemus.

Cum respondisset clerus huic epistole , ac simul consuluisset de quibusdam immoderatis et communicationem accipiendam festinanter urgentibus, scribit Cyprianus Epistolam XIu, in qua confirmat quod proximis litteris statuerat de lapsis periculose egrotantibus; uehementer autem refellit et castigat importunos illos pacis efflagitatores »Qui, si nimium properant, inquit, habent in sua potestate quod postulant, tempore ipso sibi plusquam postulant largiente. Acies adhuc geritur et agon quotidie celebratur. Si commissi uere et firmiter penitet et fidei calor preualet, qui differri non potest, potest coronari.« uidetur hac oratione Cyprianus lapsis concedere ut seipsos offerant iudicibus; neque enim, si eos uoluisset exspectare, dum dies illis diceretur, in eorum potestate esse quod postulant, dixisset. Erat sane uetitum ne quis se ultro offerret, idque declarauit Cyprianus coram Paterno proconsule; sed eiusmodi leges uariis circumstantiis interdum cedunt. Multos enim uidemus, uelut apud Iustinum in minore Apologia, et apud Eusebium lib. uIII, ultro iudicem adortos esse, et ad confessionem inuocatos uenisse: in quibus si non uituperatur hec libertas, multo minus in lapsis semper uituperanda, quos par erat illatum nomini Christiano dedecus reparare, ac Christum ibi confiteri ubi turpiter negauerant. Laudes Ecclesie Romane plena manu Cyprianus in celum tollit, Ep. LuII, quod prodeunte ad confitendum Cornelio, accurrerit properanter et uenerit quisquis audiuit, nec singuli milites, sed tota simul castra ad pugnam prodierint, omnisque Ecclesia Romana confessa sit, ac lapsi plurimi gloriosa confessione restituti.



XII.---DE EPISTOLA Xu S. CYPRIANI ET PLURIBUS ALIIS PAULO POST NOuO TUMULTU EXORTO SCRIPTIS.

Tot rebus ad Ecclesie pacificationem fortiter prudenterque gestis, scripsit Cyprianus Epist. Xu ad Clerum Romanum, purgandi sui causa; nec aptius quidquam esse iudicauit ad iniquas suspiciones repellendas, quam ut Romam mitteret quinque de lapsis litteras cum octo aliis pariter in secessu scriptis, ex quibus duas tantum superesse obseruauimus, nempe quintam ad clerum et nonam ad confessores. Mirifice autem elucet Cypriani caritas et animi moderatio in ad Romanos Epistola Xu: nulla enim inest animi offensi significatio, nulle querele; sed cur secesserit, quid egerit in secessu, breuiter exponit; et pro summo suo unitatis studio declarat se in iis que lapsis penitentibus concessit, standum putasse et cum Romani Cleri sententia, ne actus noster, inquit, »qui adunatus esse et consentire circa omnia debet,« in aliquo discreparet.

Quinque littere quas Cyprianus inter motus a lapsis excitatos scripserat, non solum Romanis, sed etiam ad plurimos episcopos misse fuerunt; iamque  illi rescripserant Cypriano »se quoque in eodem consilio secundum catholicam fidem stare,« cum Cyprianus Caldonio episcopo respondit. Consuluerat eum Caldonius de nonnullis »qui, posteaquam sacrificauerunt, iterato tenti, extorres sunt facti;« inter quos erat mulier nomine Bona, que cum tracta esset a marito ad sacrificandum, uel potius non ipsa sacrificasset, sed qui manus reluctantis tenebant; quibus ipsa dicebat: »Non feci, uos fecistis,« ipsa etiam facta est extorris. His pacem petentibus, quamuis non dubitaret Caldonius quin prius delictum abluissent, nichil tamen statuere uoluit nisi Cypriani accederet auctoritas. Laudat Cyprianus illius prudentiam, ac respondet eiusmodi homines, »cum abluerint omne delictum, et maculam pristinam, assistente sibi Domino, potiore uirtute deleuerint, iacere ultra sub diabolo quasi prostratos non debere.« Mittit Caldonio »librum cum epistolis numero quinque.« Hunc librum Fellus interpretatur ipsum fasciculum quinque litterarum; Rigaltius et Baluzius intelligunt librum de Lapsis; sed si nondum erat compositus. Epistola Caldonii et responsio Cypriani decimum nonum et uigesimum locum tenent in ordine Pamelii.

Sanare debuerant exulceratas mentes littere Cypriani, in quibus iustam seueritatem lenitas temperabat; sed Lucianus, incitantibus nefariis presbyteris, nouum facinus edidit. Scripsit Cypriano omnium confessorum nomine »uniuersis eos pacem dedisse, et hanc formam per Cyprianum aliis episcopis innotescere uelle.« Quod autem addebat, »de quibus ratio constiterit quid post commissum egerint,« id ad inuidiam Cypriano conflandam spectabat, ut ipse obseruat Epist. XXIII. uidetur etiam liberior quedam admonitio contineri his uerbis: »Optamus te cum sanctis martyribus pacem habere.« Ex hac Luciani Epistola, que est XuII apud Pamelium, orte seditiones, et in prouincia Cypriani »per aliquot ciuitates in prepositos impetus per multitudinem factus, et pacem confestim sibi representari cegerunt, territis et subactis prepositis« infirmioribus. In ipsa ecclesia Carthaginensi quidam turbulenti per hanc epistolam, ueluti quibusdam facibus accensi, plus exarsere . Scripsit ea de re Cyprianus ad clerum suum Epistolam XuII, in qua docet standum esse prioribus litteris suis; et quia dixerant confessores, »de quibus ratio apud te constiterit quid post commissum egerint,« inde concludit uoluisse confessores ut lapsorum cause examinarentur, ac perinique facere qui tempus ad eam rem exspectare nolebant. Reuera confessores, etsi rem ultra legem et modum perducebant, quia tamen Cyprianus excommunicationem minatus fuerat si quis se inconsulto lapsis communionem daret, non ausi sunt petere ut ante Ecclesie pacem, ante Cypriani iudicium pax daretur. Hinc Lucianus in Epistola ad Celerinum petit ut plures Romane Ecclesie lapsi, qui ipsi fuerant commendati, ita pacem habeant, »cum Dominus ceperit ipsi Ecclesie pacem dare, et exposita  causa apud episcopum.« Misit etiam Cyprianus ad clerum suum Epistolam Caldonii, et quam ipse Caldonio rescripserat.

In his rerum angustiis peropportune superuenerunt littere Cleri Romani, tum etiam confessorum, non ille quidem ad Cyprianum , sed prime ad clerum Carthaginensem, altere ad Carthaginenses confessores. Scripte fuerunt antequam Epistola Xu Cypriani Romam fuisset perlata. Neutra ad nos peruenit, sed ex Cypriani Epistola XXIII, discimus in illis »Euangelii plenum uigorem et disciplinam robustam legis Dominice« uiguisse, ac laboranti Cypriano et contra inuidie impetum totis fidei uiribus resistenti plurimum presidii attulisse. Easdem litteras commemorat Clerus Romanus in Ep. XXXI, dum ait se in superioribus litteris sententiam suam »dilucida expositione« protulisse aduersus Libellaticos, necnon etiam contra eos qui sacrificauerant fidem suam consensumque monstrasse. Si iuri suo et honori debito attentus fuisset Cyprianus, lesissent eum eiusmodi littere ad clerum et confessores eo pretermisso scripte. Sed quidquid Ecclesie proderat, gratum ei non potuit non accidere; ac statim, ut in maximo beneficio, gratias egit Clero Romano et confessoribus. Ac clerum quidem certiorem facit per Ep. XXIII, tum de pristinis Luciani factis, tum de nouissimis motibus ab eo excitatis. Confessoribus autem per Ep. XXu gratulatur tum ob confessionis gloriam, tum etiam ob eximium discipline defendende studium. He littere XXIII et XXu per Saturum et Optatum perlate fuerunt, quorum primum Cyprianus lectorem, alterum hypodiaconum fecerat ad hoc munus litterarum perferendarum. Cum enim oporteret illum per clericos scribere, sciret autem plurimos ex suis absentes esse, paucos uero qui erant Carthagine, uix ad ministerium quotidiani operis sufficere, necesse habuit nouos aliquos constituere qui mitterentur. Sex alias litteras per eosdem clericos misit ad Clerum Romanum, nempe Epistolas XuII, XuIII, XIX et XX, de quibus iam locuti sumus, ac preterea litteras Celerini ad Lucianum, et Luciani responsionem, apud Pamel. XXI et XXII, de quibus pauca dicemus.



XIII.---DE EPISTOLA CELERINI AD LUCIANUM ET RESPONSO LUCIANI.

Celerinus Carthaginensis, cum Rome uersaretur, ibique in carcerem pro Christo coniectus eximia constantie exempla edidisset, plurimum doloris traxit ex lapsu duarum mulierum, Numerie et Candide, que sacrificauerant. Harum una, nempe, ut uerisimile est, Numeria, ipsius soror erat, seque ait pro illius factis in hac die letitie Pasche, flentem die ac nocte in cilicio et cinere lacrymabundum dies exegisse et exigere usque in hodiernum. Aliam preterea mulierem commemorat, Etecusam nomine, que non sacrificauerat, sed tamen ascenderat usque ad Tria Fata, et inde descenderat; dona enim numerauerat ne sacrificaret. Harum »iam causa audita, preceperunt  eas prepositi tantisper sic esse donec episcopus constituatur.« Rogat ergo Lucianum Celerinus ut ceteris confessoribus referat et ab eis petat »ut qui prior coronatus fuerit, istis sororibus tale peccatum remittant.« Atque id petit non suo tantum nomine, sed etiam sexaginta quinque confessorum, ad quos Carthagine Romam uenientes iste mulieres »in portum descenderunt et in urbem leuauerunt, eisque ministrauerunt et in omnibus fouerunt.« Sperabat Celerinus »secundum earum penitentiam et opera« que penes confessores fecerant, »Christum eis, martyribus petentibus, indulturum.« Liquet hanc epistolam diebus paschalibus scriptam esse, ex his uerbis que Baluzius ex antiquis codicibus eruit, »In hac die letitie Pasche.« Existimant eruditi uiri Celerinum scripsisse aliis etiam confessoribus; sed uidetur probabilius uoluisse eum ut hanc epistolam Lucianus aliis confessoribus legeret, ac sibi communem esse cum illis existimaret. Non enim aliud designant hec Celerini uerba: »Nam hoc scire debes me et dominis meis fratribus tuis scripsisse litteras, quas peto pro illis sic legere digneris.«

Necesse non erat Lucianum precibus fatigare, qui nullum in hoc genere modum tenebat. Itaque sic respondet Celerino, ut lapsis mulieribus nichil eximium concedere uideatur, sed profuso in uniuersos lapsos beneficio eas comprehendere. Narrat enim uniuersos confessores »ex compacto uniuersis pacem« dimisisse, ac Paulum martyrem, dum adhuc in corpore esset, sibi dixisse: »Luciane, coram Christo tibi dico, ut si quis post arcessitionem meam abs te pacem petierit, da in nomine meo.« Hinc pacem non iis tantum mulieribus concedit quas Celerinus commendauerat, »sed et quas scias, inquit, ad animum nostrum peruenire,« id est, quarum cura aliqua tangimur. Simili utitur loquendi ratione Traianus in Epist. XXuIII, ad Plinium: »Pertinet ad animum meum, inquit, quali itinere in prouinciam peruenias.« Seuiebat autem nunc, ut cum maxime, persecutio. Narrat enim Lucianus se cum aliis confessoribus ab octo diebus iterato reclusum esse, ac sperare martyrum qui iam coronati fuerant, socium breui cum aliis futurum. Hec epistola in Annalibus Cyprianicis scripta dicitur »mense maio iam affecto,« sed prorsus mendose. Nam in ea Lucianus diserte declarat uniuersos confessores uniuersis lapsis pacem dedisse, quod tamen facinus non tentarunt, nisi post scriptam Cypriani Epist. Xu, ad Romanos, ut ipse Cyprianus testatur in Epist. XXIII.

In his Celerini et Luciani litteris commemoratur Saturninus confessor, quem nonnulli eumdem esse uolunt Saturnino Carthaginensi, quem Cyprianus testatur Epist. XXIII, post tormenta adhuc in carcere positum nullos libellos dedisse, cuique una cum Aurelio inscripta erat epistola Romanorum confessorum. At profecto duo distinguendi sunt Saturnini, Romanus et Carthaginensis. Nam Saturninus cuius nomine Lucianum Celerinus salutat, iam ibi in »pena ungularum fortiter confessus« fuerat; id autem de Carthaginensi  Saturnino intelligi non potest. Nam, cum hec scriberet Celerinus in die letitie Pasche, nondum Carthagine inflicta fuerant tormenta, uel saltem nondum huius rei fama, nedum ipse Saturninus post tormenta in carcerem reductus Romam peruenire potuerat. Hinc Celerinus ignorabat an Carthaginensium confessorum aliqui iam passi aut coronati fuissent. Deinde uero inter molestias Cypriano exhibitas a Luciano, superuenerunt littere confessorum Romanorum Saturnino et Aurelio inscripte: Lucianus eodem tempore, id est paulo post epistolam decimam quintam Cypriani, et concessam licenter lapsis uniuersis pacem, respondet Celerino et Saturninum salutat. Necesse est ergo duos Saturninos distinguere. Ac Carthaginensem quidem iam coronatum fuisse crediderim, cum littere confessorum Romanorum ipsi et Aurelio inscripte uenerunt. Quod enim ait Cyprianus eum post tormenta adhuc in carcere constitutum nullos libellos dedisse, uidetur indicare eum non aliter e carcere, quam martyrio solutum fuisse. Similiter ait »Paulo, cuius excessum commemorat, adhuc in carcere posito, Lucianum nomine illius libellos manu sua scriptos dedisse.« Certe nondum soluti erant confessores e carcere cum scriberet Cyprianus hanc Epistolam XXIII. Corruptum in epistola Celerini insignem locum conabor emendare. Sic legitur in editis: »Peto tamen, carissime, a Domino, ut, si ante cruore illo sancto laueris, si prius passus fueris pro nomine Domini nostri Iesu Christi, quam littere mee te in hoc mundo apprehendant, uel nunc si apprehenderint, mihi ad hec rescribas.« Desudarunt editores in his uerbis, nec quidquam explicare potuerunt. At in codice ms. olim Baluzii, nunc bibliothece Regie, sic legitur: »Peto tamen, carissime, a Domino, ut ante cruore illo sancto laueris pro nomine Domini nostri Iesu Christi, quam te littere mee in hoc mundo apprehendant; uel nunc si apprehenderint, mihi ad hec rescribas.« Preclara sane et digna martyre sententia! Confirmat hanc lectionem codex Gratianopolitanus, qui habet: »Peto tamen, carissime, a Domino, ut a me cruore illo, etc.«



XIu.---SCRIBIT S. CYPRIANUS AD CLERUM DE ORDINATIONE SATURI ET OPTATI.---uARIAE LAPSORUM AD SANCTUM CYPRIANUM LITTERAE.---CLERUS REMOuET A COMMUNIONE SUA GAIUM DIDDENSEM.---QUO TEMPORE LITTERAE XXIII ET XXIX SCRIPTAE?---DE CLERI ROMANI ET CONFESSORUM LITTERIS.

Postquam Saturum et Optatum clericos constituit Cyprianus, eosque Romam cum litteris misit, scribit ad clerum suum Epistolam XXIu, in qua rationem reddit cur nouos clericos, inconsulto clero, creasset; quamquam ne id quidem, inconsulto clero, factum esse demonstrat; siquidem illos »iampridem, inquit, communi consilio clero proximos feceramus, quando aut Saturo die Pasche semel atque iterum lectionem dedimus, aut modo cum presbyteris doctoribus lectores diligenter probaremus, Optatum inter lectores doctorem audientium constituimus, examinantes  an congruerent illis omnia que esse debent in his qui ad clerum parabantur.« Sequentibus seculis non clero solum proximi, sed etiam addicti erant et adscripti qui semel et iterum legerant. Hinc Augustinus Epist. LXIII, conscientiam Seueri implorat »utrum homo qui in ecclesia mee, inquit, dispensationi credita iam legere ceperat, et non semel, sed iterum et tertio, non fuisse lector possit aut debeat iudicari.« Decretum in concilio Mileuitano an. 402, ut quicumque in ecclesia uel semel legerit, ab alia ecclesia non teneatur.

Fatetur se nescire Tillemontius quas litteras designet Cyprianus initio huius Epistole XXIu, ubi sic loquitur: »Ne quid conscientiam uestram lateret, fratres karissimi, quid mihi scriptum sit quidque ego rescripserim, utriusque epistole uobis exemplum misi, et credo uobis id quod rescripsi non displicere.« Sed, cum Cyprianus in Epistola XXuII, que paulo post hanc uigesimam quartam scripta est, testetur nuper sibi scripsisse quosdam »de lapsis humiles et mites, et trementes et metuentes Deum, et qui in Ecclesia semper gloriose et granditer operati sunt;« seque illis gratulatum esse ac Dominum dignatum esse »ostendere quid eiusmodi et tales serui de eius benignitate mereantur;« libenter crediderim hanc lapsorum epistolam et Cypriani responsionem simul ad clerum Carthaginem missas esse cum Epistola XXIu. Non eadem exstitit in omnibus lapsis animi moderatio. Quidam enim ad Cyprianum scripserunt »pacem non dandam sibi postulantes, sed quasi iam datam sibi uindicantes ,« et, quod Cypriani indignationem maxime commouit, sic scribebant ut »Ecclesie nomine litteras facerent.« Scripsit ad eos Cyprianus Epistolam XXuII, ut eorum temeritatem reprimeret.

Circa idem tempus certiorem illum fecit clerus Carthaginensis se ex consilio episcoporum qui aderant, cum Gaio Diddensi, eiusque diacono communicandum non censuisse, quia communicauerant cum lapsis eorumque oblationes obtulerant, et ab episcopis semel atque iterum moniti perstiterant. Laudat Cyprianus cleri sui constantiam, iubet ut epistolam quam ad eos scribebat  episcopis legant, ac si quis de presbyteris aut diaconibus suis, uel etiam de peregrinis communicare cum lapsis audeat, a communione sua arceatur. Cum autem consultus etiam a clero fuisset de Philomeno et Fortunato hypodiaconis et Fauorino acolytho, qui, cum medio tempore discessissent, nuper redierant, tempus huius rei diiudicande nondum esse existimauit, eo quod multi adhuc de clero abessent, ac singulorum tractanda esset et limanda penitus ratio non tantum cum collegis, sed et cum plebe ipsa uniuersa. Itaque statuit ut »interim se a diuisione mensurna tantum contineant, non quasi a ministerio ecclesiastico priuati esse uideantur, sed ut integris omnibus ad nostrum, inquit, presentiam differantur.« Tum Cyprianus his de rebus Romam scribit Epistolam XXIX, per Fortunatum hypodiaconum, simulque  mittit et lapsorum epistolam et responsum suum, et quas postea ad clerum rescripserat.

Sic autem inter se nexe sunt tres ille littere, nempe Xu, XXIII, XXIX, quas Romam misit Cyprianus, ut pene continenter scripte uideantur. Non dubium est quin Epistola XXIII, per Saturum et Optatum missa sit, antequam Clerus Romanus respondisset Epistole Xu; siquidem utique Clerus Romanus eodem exemplo respondit. Quinetiam postrema, que per Fortunatum missa est, ante scripta uidetur quam Cyprianus litteras Romanorum accepisset. Nam procul dubio pro summa sua humanitate gratias illis egisset quod sibi in molestissimis rebus tanto solatio exstitissent. Deinde uero, quemadmodum Cyprianus per Saturum et Optatum scribens dicebat: »Post factas ad uos litteras . . . . . aliud accessit, quod nec ipsum latere uos debuit;« sic etiam in epistola per Fortunatum missa dixit: »Posteaquam ad uos litteras feci, quas misi per Saturum lectorem et Optatum hypodiaconum, fratres nostri de quorumdam prospecta temeritate, qui penitentiam agere et Deo satisfacere detrectant, litteras ad me fecerunt.« Quamobrem, cum sese proxime consecute sint eiusmodi littere, immerito postremas reiicit Pearsonius in mensem octobrem; neque enim tam sero collocande sunt, ut que ante acceptum epistole Iulio ineunte scripte responsum misse fuerint. Atque ipsa etiam Cleri Romani responsio nimis sero collocari uidetur mense septembri. Multa enim concurrebant cur cito Romani responderent: perturbatio ecclesie Carthaginensis celerem medicinam postulabat; detrahenda erat Cypriano molestia, quam illi Romanorum silentium et inique suspiciones attulerant. Probabilius ergo est ipso mense augusto uenisse preclarissimas illas Cleri Romani et confessorum litteras, que sunt apud Pam. XXXI et XXIu, ac tum Epistole Xu, quam Cyprianus purgandi sui causa scripserat, tum etiam illi quam postea per Saturum et Optatum misit, eximiam responsionem continent. Nouatianus, ut perspicitur ex Epist. LII Cypriani , scripsit hanc epistolam XXXI, quacum Clerus Romanus simul ad Cyprianum misit litteras Ecclesie Romane nomine in Siciliam scriptas.

Tantum solatii ex his Cleri Romani et confessorum litteris percepit Cyprianus, easque omnibus adeo utiles fore iudicauit, ut Saturo, qui eas uidetur Roma retulisse, mandauerit ut singulis desiderantibus describendi potestatem faceret. Illas etiam ad clerum suum misit cum iis quas Romam ipse scripserat, simul precipiens  ut et sua scripta et illorum rescripta fratribus innotescant; sed et, si qui de peregrinis episcopi uel presbyteri uel diacones presentes fuerint uel superuenerint, hec omnia audiant, et si exempla epistolarum transcribere et ad suos perferre uoluerint, facultatem transcriptionis accipiant. Discimus ex Epistola LII Cypriani has Cleri Romani litteras per totum mundum missas fuisse, et in notitiam ecclesiis omnibus et uniuersis fratribus perlatas fuisse. Hinc declarat in Ep. XL,  que scripta est initio an. 251, semel placuisse »tam nobis, inquit, quam confessoribus et clericis urbicis, item uniuersis episcopis uel in nostra prouincia uel trans mare constitutis, ut nichil innouetur circa lapsorum causam, nisi omnes in unum conuenerimus, etc.« Non multo post Clerus Romanus in eamdem sententiam respondit litteris Cypriani, que scripte quidem, ut iam diximus, antequam Saturus rediisset, sed tamen postquam ille Roma profectus fuerat, in hanc urbem a Fortunato subdiacono perlate, necessitatem Clero Romano attulerunt iterum scribendi. Hec Epistola apud Pam. est XXX. Sub finem epistole gratias agunt Cypriano quod suo more de iis que ad Priuatum Lambesitanum spectant nuntiauerit. Declarant etiam ante illius litteras fraudem callidi hominis latere non potuisse. »Nam, cum antehac, inquiunt, quidam ex ipsius nequitie cohorte uenisset uexillarius Priuati Futurus et fraudulenter litteras a nobis elicere curaret, nec quid esset latuit, nec litteras quas uolebat accepit.« Scripserat ergo Cyprianus aliquam de hoc Priuato epistolam, de quo nichil prorsus exstat in tribus litteris quas commemorauimus; sed hec epistola cum multis aliis intercidit. Non dubium est quin he Romanorum epistole magno usui Cypriano fuerint in his rerum difficultatibus; atque hec forte causa exstitit cur in epistolis quas reliquo huius anni tempore scriptas recensebimus, non iidem curarum aculei Cyprianum pungere uideantur, compressis uidelicet ad tempus seditiosis et nefaria consilia tacite intendentibus, que anno sequenti ineunte perficere conati sunt.



Xu.---PERSECUTIO RECRUDESCIT: PAX FUTURA S. CYPRIANO REuELATUR.---RES INTERIM AB EO GESTAE ET SCRIPTAE ANNO 250 EXEUNTE RECENSENTUR.

Circa mensem octobrem scriptam coniicio Epistolam XXXuII, in qua Cyprianus presbyteros et diaconos idem admonet quod iam sepe illos admonuerat, ut confessoribus in carcere constitutis omnis diligentia prebeatur, et dies quibus in carcere excedunt, annotentur. Laudat diligentiam Tertulli presbyteri cum in confessoribus omni humanitatis officio iuuandis, tum in diebus quibus in carcere transeunt, sibi significandis. Hanc epistolam, minus commode in maximo persecutionis ardore a Tillemontio et aliis collocatam, referre malui ad illud tempus quo, refrigescente persecutione, et confessoribus magis in carcere quam inter tormenta morientibus, sperabat Cyprianus se cito sacrificia, Domino protegente, cum clero suo celebraturum.

Scripta non multo post uidetur Epistola uIII, cum in uisione diuinitus oblata Cyprianus audiisset: »Dic illi securus sit, quia pax uentura est. Sed quod interim morula est, supersunt adhuc aliqui qui probentur.« Persecutio adhuc gregem populabatur, ut statim addit Cyprianus, et cum interdum mitior, interdum asperior fuisset, uidetur sub ipsum finem, ut obseruat Tillemontius, uiolenter recruduisse. Quod enim ait Cyprianus tormenta uenisse dum confessores  non tenent disciplinam, non uidetur res mense aprili aut maio gestas in memoriam reuocare, sed presentem rerum statum describere, idque ex eius uerbis satis perspicitur. »Quas autem plagas, inquit, que uulnera non meremur, quando nec confessores, qui exemplo ceteris ad bonos mores esse debuerant, teneant disciplinam? Itaque, dum quosdam insolenter extollit confessionis sue timida et inuerecunda iactatio, tormenta uenerunt. Hec patimur delicto et merito nostro.« uidetur ad hoc tempus referendum quod narrat Cyprianus in Epist. XL, de quinque primoribus Carthaginis, »qui edicto nuper magistratibus fuerant copulati, ut fidem  subruerent.« Non enim hic uisionem refert, ut nonnulli existimarunt, sed rem omnibus cognitam et testatam; nec difficile creditu est quinque urbis primores magistratui in edicto aliquo aduersus Christianos aut promulgando aut exsequendo adiunctos fuisse. Quod autem addit Cyprianus, »Eadem nunc ratio, eadem rursus euersio per quinque presbyteros Felicissimo copulatos ad ruinam salutis inducitur,« id profecto non facinus presbyterorum uisione aliqua presignificatum fusise indicat, sed potius idem Ecclesie ab illis periculum creari, quod ei antea a magistratibus et quinque urbis primoribus exstiterat. uiolentam fuissse persecutionis conclusionem illud etiam argumento est, quod, cum clerus Carthaginensis integer hactenus et purus inter tanta malorum contagia fuisset, nonnullorum ruinas Cyprianus in litteris hoc anno exeunte scriptis, nempe uI et XXXu, deploret. Eos autem qui lapsi sunt ex presbyterio fuisse, non ex inferiorum clericorum numero inde coniici potest, quod Cyprianus presbyterum Numidicum, quem Carthaginensium presbyterorum numero adscripsit, mirabiliter seruatum fuisse dicat in Epist. XXXu, ut »eum clero  Dominus adiungeret et desolatam per lapsum quorumdam presbyterorum copiam gloriosis sacerdotibus adornaret.« At idem non dicit de Aurelio et Celerino gloriosis confessoribus, quos circa idem tempus lectores ordinauit. Presbyter ille Numidicus hortatu suo copiosum martyrum numerum lapidibus et flammis necatum ante se miserat, uxorem lateri suo adherentem concrematam simul cum ceteris letus aspexerat. Ipse semiustulatus et lapidibus obrutus et pro mortuo derelictus, a filia sollicite inquirente inuentus, et extractus et refocillatus, remanserat inuitus. Hunc Cyprianus ad episcopatum promouere statuerat cum Carthaginem rediisset; sed interim admonitus et instructus dignatione diuina, eum presbyterorum Carthaginensium numero adscripsit, ac huius letitie nuntium ad presbyteros et diaconos et plebem prescripsit .

Circa idem tempus duo eximii confessores a Cypriano et episcopis qui aderant ordinati sunt lectores, Aurelius et Celerinus, prior quidem Aurelius, ac paucis post diebus Celerinus, quem Cyprianus Aurelio adiungere uoluerat, sed is honorem constanter recusauit, ac tandem uisione noctu oblata coactus est  cedere. De his ordinationibus Cyprianus presbyteros et diaconos ac plebem uniuersam certiores facit per Epist. XXXIII et XXXIu. Hec autem contigere inter prima pacis affulgentis gaudia, ut patet ex his Cypriani uerbis de Aurelio, in Ep. XXXIII: »Dominico legit interim nobis, id est, auspicatus est pacem dum dedicat lectionem.« Erat Aurelius illustris adolescens, in annis adhuc nouellus, sed in uirtutis ac fidei laude prouectus: bis confessus fuerat, et coram magistratibus, qui eum exsilio damnarunt, et coram proconsule, cuius iussu acerrime cruciatus est. Dubitat Cyprianus utrum in eo plus predicet gloriam uulnerum, an uerecundiam morum et eximiam humilitatem. Celerinus quoque grauissimos cruciatus pertulerat, ac ipsum Decium, cuius sub oculis torquebatur, uirtutem suam laudare et admirari cegerat. Domestica illum exempla hortabantur; nam auia eius Celerina, patruus et auunculus Laurentinus et Egnatius martyrii coronam reportauerant. Egregium illud par adolescentium Cyprianus non altius euexit, quam ad lectoris munus, sed presbyterii honorem iam tum illis designauit, »ut et sportulis iisdem cum presbyteris« honorarentur, »et diuisiones mensurnas equatis quantitatibus« partirentur.

Celerinus Roma in Africam adueniens, cum se ad Cyprianum contulisset, demonstrauit ei quanti illum facerent, quantumque diligerent Romani confessores. Hanc causam habuit Cyprianus scribende ad illos Epistole XuI, in qua quidem sic describit quatuor anni tempestates, quas in carcere confessores traduxerant, ut non dubium sit quin hec epistola hoc anno 250 exacto aut saltem exeunte scripta sit. Postquam morula quam predixerat Cyprianus, effluxit, initium aliquod pacis degustauit ecclesia Carthaginensis, ac confessores e carcere soluti sunt. Horum maxima pars confessionis gloriam optimis moribus tuebatur; sed nonnulli tante laudi dedecores fuerunt, quibus Cyprianus ebrietatem et lasciuiam, arrogantiam, contentionem et promiscua cum mulieribus cubilia exprobrat in Epistola uII. Idem etiam tangit in Epistola uI, quam circa idem tempus, cum adhuc inuitus in secessu teneretur, ad presbyteros et diaconos scripsit, ut eis pauperum et maxime confessorum curam commendaret. Quamuis enim confessores dimissi fuissent, nondum tamen plena et firma pax illuxerat. Quamobrem Cyprianus, etsi Carthaginem mente et animo ferebatur, tum ut suos reuiseret, tum ut res ecclesie componeret, tamen obsequi coactus est sapienti presbyteri Tertulli consilio, qui auctor ei fuerat ne in eum locum ubi toties postulatus fuerat, tam cito prodiret. Nondum extorres redeundi licentiam impetrauerant, et cum nonnullos tranquillior rerum status inuitasset ut iniussi redirent, uehementer eos reprehendit Cyprianus in eadem epistola uII. Quinetiam paulo ante festum Pasche adhuc orabat »pacem plenissimam prius matri, tum filiis eius.« 



XuI.---uICARIOS PRO SE MITTIT CYPRIANUS.---MINAE FELICISSIMI.

Dum Cyprianus in secessu moratur, ne auctor esset  rumpende pacis, qui consulere omnibus debebat; interim scribit ad presbyteros et diaconos suos Epistolam XXXuI, in qua ait se ad eos uenturum quando scripserint, »rebus compositis, ipsum uenire debere, aut si ante dignatus fuerit Dominus ostendere.« Deinde hortatur ut »uiduarum et infirmorum et omnium pauperum curam diligenter« habeant, »sed et peregrinis, si qui indigentes fuerint, sumptus« suggerant »de quantitate mea propria, inquit, quam apud Rogatianum compresbyterum nostrum dimisi; que quantitas ne forte iam uniuersa erogata sit, misi eidem per Naricum acolythum aliam portionem, ut largius et promptius circa laborantes fiat operatio.« Obseruat Tillemontius uideri ex his uerbis Cyprianum, cum Carthagine discederet, pecunie summam apud Rogatianum reliquisse. In quo quidem plurimis se difficultatibus implicari fatetur. Nam primo Rogatianus ante secessum Cypriani confessus est, sic enim existimat uir eruditus. Deinde uero, etiamsi prius discessisset Cyprianus, cum Rogatianus tamdiu in carcere iacuerit, non uidetur pecunie summa in tuto apud eum fuisse. Denique, cum hec Epistola XXXuI, anno 250 exeunte aut 251 ineunte scripta sit, cur dubitat Cyprianus an pecunia quam tanto ante dederat, uniuersa erogata fuerit? His incommodis permotus Tillemontius, pro his uerbis, »apud Rogatianum dimisi,« legendum coniicit, »ad Rogatianum misi:« sed necesse non uidetur immutare contextum; neque enim hec uerba necessario demonstrant Cyprianum Carthagine discedentem Rogatiano pecuniam commisisse, sed significare possunt S. Martyrem, cum ad eum in secessu latentem propria ipsius quantitas mitti soleret, noluisse ut hec pecunie summa de more ad se perferretur, eamque apud Rogatianum reliquisse. Porro, cum parum temporis effluxisset ex quo Rogatianus ac ceteri confessores e carcere exierant, non immerito dubitabat Cyprianus an uniuersa hec pecunia esset erogata.

Preter Rogatianum, duos episcopos Caldonium et Herculanum ac presbyterum Numidicum pro se uicarios miserat Cyprianus, ut expungerent »necessitates fratrum sumptibus, si qui etiam uellent suas artes exercere, additamento quantum satis esset, desideria eorum iuuarent; simul etiam et etates eorum et conditiones et merita« discernerent, ut omnes optime nosset Cyprianus, »et dignos quosque et humiles et mites ad ecclesiastice administrationis officia« promoueret. Sed, cum episcopi illi et presbyteri mandata Cypriani facesserent, superuenit Felicissimus, uir proiecta temeritate et summa audacia, ac intercessit »ne quis possit expungi, neue ea que« desiderauerat Cyprianus, »possent diligenti examinatione discerni; comminatus etiam fratribus qui primi expungi accesserant, potentatu improbo et terrore uiolento, quod secum in morte non communicarent.« Postea proripuit se »cum plurimis ducem se factionis et seditionis principem temerario furore contestans.« Certior factus his de rebus Cyprianus a Caldonio et Herculano episcopis  et Rogatiano ac Numidico presbyteris, scripsit ad eos Epistolam trigesimam octauam, in qua Felicissimum excommunicat, tum ob nefarium schisma, tum quod »ad fraudes eius et rapinas, quas, inquit, dilucida ueritate cognouimus: adulterii etiam crimen accedit, quod fratres nostri, graues uiri, deprehendisse se nuntiauerunt, et probaturos sese asseuerauerunt.« Augendo autem, qui se Felicissimo sociauerat, idem minatur Cyprianus si ultra cum eo perseuerauerit. Non facile explicatur quid sibi uellet Felicissimus cum »potentatu improbo et terrore uiolento« minaretur secum in morte non communicaturos qui Cypriano obtemperassent. Pro eo quod Baluzius posuit »in morte,« ueterum codicum auctoritate nixus, habent alie editiones »in monte,« sed siue legatur »in monte,« siue »in morte,« an intentata ab eiusmodi homine excommunicatio uiolentum terrorem incutere potuit? nonne tunc potius terruisset si minatus esset sese Catholicos coacturum ut secum communicarent? an hominibus episcopo suo affixis et Felicissimum detestantibus graue incommodum uideri potuit, communione hominis nequissimi carere? Equidem, quantum in re perobscura coniicere possum, suspicor Felicissimum non excommunicationem solum, sed etiam mortem ipsam minatum esse, ita ut secum in morte, quam intentabat, non communicaturos diceret qui Cypriano obtemperassent. Cum Cornelius territus fuisse uideretur »minis parricidalibus« Felicissimi, declarat Cyprianus in Ep. Lu, sua nichil interesse »aut a quo aut quando perimatur, mortis et sanguinis premium de Domino recepturus.« Quod si in Cornelium et Cyprianum parricidales mine Felicissimi proruperunt, quis miretur plebeculam eiusmodi minis ab eo exterritam fuisse?

Cypriano diligenter paruerunt episcopi et presbyteri quorum uicaria opera absens utebatur, et Felicissimum eiusque precipuos sectatores excommunicarunt, ut patet ex Epistola inter Cyprianicas XXXIX, que tamen non tam uidetur esse epistola, quam libellus excommunicationis publice propositus.



XuII.---SCHISMA FELICISSIMI ANNO 251 INEUNTE.---NOuATUS UNUS EX QUINQUE SCHISMATICIS PRESBYTERIS.---DE EPISTOLA XL CYPRIANI.

Non est opere pretium refellere que de Felicissimi sacerdotio minus belle opinatus est Baronius. Hunc enim laicum fuisse cum schisma conflauit, testis est locuples Cyprianus, qui Nouatum illi diaconatum iisdem machinationibus quibus et Nouatiano episcopatum, conciliasse declarat: »Ipse est, inquit Ep. XLIu, qui Felicissimum satellitem suum diaconum, nec permittente me, nec sciente, sua factione et ambitione constituit . . . . . Qui istic aduersus ecclesiam diaconum fecerat, illic episcopum constituit.« Porro hec ordinatio fieri non potuit nisi post apertum schisma; nec ulla prorsus ratione eam Pearsonius ante schisma collocat, cum Cyprianus, ut obseruat Tillemontius, hoc facinus non recenseat inter scelera Felicissimi . Ipse etiam Nouatus,  etsi fax erat illius incendii, suam tamen nequitiam initio schismatis obscure ferebat, nec sese cum Felicissimo palam et aperte coniungebat. Quod si id ausus fuisset, eamdem subiisset excommunicationem ac alii Felicissimi sectatores. Nec citius anno 251 ineunte, nec serius collocari potest hoc schisma. Nam, ut demonstrat Tillemontius aduersus Pearsonium qui illud refert ad annum 258, nullum prorsus exstat schismatis uestigium in epistolis anno 250 scriptis; nec huius rei nuntium ullum Cyprianus acceperat cum scriberet Epistolam XXXuI, que schismaticis erumpendi occasionem dedit. Neque etiam serius ab Ecclesia defecit Felicissimus; nam quinque presbyteri, qui circa Pascha sese nudarunt, iam illius partes aliquamdiu occulte fouerant.

Statuerat Cyprianus Pascha huius anni 251 in ecclesia sua celebrare: pungebat enim illum »exsilium iam biennii, et a uultibus atque oculis  lugubris separatio, dolor iugis et gemitus qui eum solum continua lamentatione discruciabat, lacryme diebus ac noctibus profluentes, quod sacerdoti necdum complexibus  inherere« contingeret . Sed huic dolori, quem spes maturi reditus leniebat, cumulus accessit quinque presbyterorum perfidia, qui in apertum schisma, quod dudum improbis animis parturiebant, tandem ante Pascha huius anni eruperunt, et Cyprianum minis et insidiis suis eo redegerunt ut redire ante Pascha non auderet, ne ipso adueniente »tumultus illic maior oriretur, et cum paci et tranquillitati episcopus prouidere in omnibus debeat, ipse materiam seditioni dedisse et persecutionem denuo exacerbasse uideretur.« 

Quinque illi presbyteri, cum iam antea coniurassent contra episcopatum Cypriani, confessores nonnullos a debita episcopo reuerentia auocassent et in uitia impegissent prorsus inhonesta, palam »se ad lapsorum perniciem uenenata sua deceptione uerterunt, eosque a medela uulneris sui« auocarunt, et »intermissis precibus et orationibus, quibus Dominus longa et continua satisfactione placandus, ad exitiosam temeritatem mendacio captiose pacis« inuitarunt. His etiam Cyprianus Felicissimi schisma, ut occultis auctoribus, attribuit. Quamuis tot mala ab eiusmodi hominibus orta essent, non optabat tamen Cyprianus, ut se ultro eiicerent, sed sententiam, quam illius indulgentia effugerant, de se ipsi tulerunt, et »de Dei prouidentia«, hoc nec uolente nec optante Cypriano, immo et ignoscente et tacente, »penas quas meruerant rependerunt.«  Miror sane Nouatum in Annalibus Cyprianicis ex numero quinque presbyterorum eximi, cum Cyprianus de eo in Ep. XLIX, sic loquatur: »Idem est Nouatus qui apud nos primum discordie et schismatis incendium seminauit, qui quosdam istic ex fratribus ab episcopo segregauit, qui in ipsa persecutione ad euertendas fratrum mentes alia quedam persecutio nostris fuit. Ipse est qui Felicissimum satellitem suum diaconum, nec permittente me nec sciente, sua factione et ambitione constituit, etc.« Erat etiam ex eodem numero,  ut testatur Cyprianus in Epist. Lu, Fortunatus, quem schismatici pseudepiscopum Carthaginensem postea crearunt. Duo alii non improbabiliter in eumdem numerum ueniunt Donatus et Gordius, de quibus agitur in Epist. uI, ac forte etiam quinto loco Gaius Diddensis, quem Cyprianus a communione sua remouet per Epistolam XXuIII. Quatuor presbyteri, Donatus et Fortunatus, Nouatus et Gordius, scripserant ad Cyprianum paulo ante schisma Felicissimi: qua de re scripserint non indicat Cyprianus, sed declarat se illis rescribere solum non potuisse, quando a primordio episcopatus statuerat nichil sine consilio cleri et sine consensu plebis sua priuatim sententia gerere. 

Postquam de quinque presbyterorum scelere didicit Cyprianus, scripsit uniuerse plebi Epistolam XL, in qua schismaticorum nequitiam natiuis coloribus describit, unitatem Ecclesie demonstrat, et stantes et lapsos hortatur, istos quidem ut comparatam in persecutione laudem tueantur, hos uero ut »in secunda hac tentatione spei et paci sue fideliter« consulant; tandem declarat persecutionis nouissimam hanc esse et extremam tentationem, »que et ipsa cito, inquit, Domino protegente transibit, ut representer uobis post Pasche diem cum collegis meis.« Obseruat Tillemontius scripsisse etiam ea de re Cyprianum ad clerum, sed epistolam ad nos non peruenisse. Commemorat enim Cyprianus in Epist. XLII litteras ad clerum et ad plebem de Felicissimo ac de eius presbyterio a se scriptas, que et ordinationem et rationem rei geste loquebantur.



XuIII.---REDIT CYPRIANUS PERSECUTIONE SOPITA, ET CUM COLLEGIS DELIBERAT DE CAUSA LAPSORUM; SED ANTE CONCILIUM SCRIBIT LIBRUM DE LAPSIS.

Pax diuinitus promissa cum ecclesie Africane tandem aliquando affulsisset, prodiit post Pascha Cyprianus e secessu, in quo annum iam et quatuor circiter menses latebat. Persecutionem sopitam tunc fuisse ait in Epist. LII, omnino sedatam fuisse non dicit. Reuera, quamdiu uixit Decius, eius crudelitas semper metuenda fuit Christianis. Hinc Cornelius papa, mense Iunio electus, sedebat »intrepidus«, teste Cypriano Ep. LII , »Rome in sacerdotali cathedra, eo tempore cum tyrannus infestus sacerdotibus Dei fanda atque infanda comminaretur.« Non uidetur ergo hanc pacem alia res conciliasse, quam iniectus Decio metus a Lucio Prisco, qui cum Macedonie preesset, imperium occupauerat in hac prouincia, et uires suas cum Gothis aduersus Decium coniunxerat. Redeunti Cypriano letissimum spectaculum fuit, et plurimos confessores, in quibus et femine et uirgines et pueri enitebant, et ceteram stantium multitudinem, quibus nichil tanti fuerat ut imperatoris edictis parerent, in ecclesia congregatos intueri. Sed eum sollicitudine distringebant lapsi, non illi quidem qui uere et ex animo penitentiam amplexi fuerant, nam istis mirum in modum gratulatus uerat, eique ostenderat Dominus »quid eiusmodi et  tales serui de eius benignitate mereantur«; sed qui se apostatis et perfidis iunxerant, aut peccatum suum furto quodam abscondere, aut cognitum penitentie legibus subducere tentabant. Paulo post reditum Cypriani, multa Deus exempla in eos constituit qui, cum peccata sacerdotibus confessi non fuissent, ad communionem accedere ausi fuerant: »Multi quotidie penitentiam non agentes, nec delicti sui conscientiam confitentes, immundis spiritibus adimplebantur, multi usque ad insaniam mentis excordes dementie furore« quatiebantur. Multe alie iracundie diuine ostensiones in eiusmodi homines, ut discimus ex libro de Lapsis, tum uigente persecutione, tum etiam post Cypriani reditum, edite fuerunt; a quibus immunem non fuisse narrat puellam quamdam, quam, a nutrice ad simulacra deductam, imprudens et insciens huius rei mater, sacrificante Cypriano, in ecclesiam intulerat.

Promiserat Cyprianus se de lapsorum causa, statim ac rediisset, cum collegis suis inita subductaque ratione iudicaturum, »ut prepositi cum clero conuenientes, presente stantium plebe, quibus et ipsis pro fide et timore suo honor habendus, disponere omnia consilii communis religione« possent . Non defuit promissis; sed uidetur, antequam concilium haberetur, librum de Lapsis scripsisse, ut lapsorum animos ad concilii decreta, ut par erat, suscipienda prepararet. Hunc tamen librum Pearsonius post Decii mortem et auctor Obseruationum in Bibliothecam Dupini post concilium Carthaginense compositum existimant. Negat utrumque Tillemontius grauissimis de causis. Ac primo quidem hoc argumento utitur aduersus Pearsonium, quod, cum Romani confessores eodem mense quo cesus est Decius, in ecclesiam redierint, liber iste de Lapsis, qui ad eos ante reditum in Ecclesiam simul cum libro de Unitate Ecclesie missus est, post mortem Decii reiici non possit. Repugnat enim ut in unum et eumdem mensem tot insignes euentus coniiciantur, cedes Decii, nuntius huius rei in omnes prouincias, pax Ecclesie, duo libri a Cypriano scripti et Romam missi, ac confessorum reditus in Ecclesiam his libris perlectis. Pearsonium mouerunt que initio libri leguntur, »Ope atque ultione diuina securitas nostra reparata est.« Ex quibus concludit iam tum Decium uexate religionis christiane penas dedisse. Obseruat Tillemontius Decium Lucii Prisci defectione et Gothorum progressibus sic impeditum fuisse, ut iam tum Deus sanguinem Christianorum manifeste ulcisceretur, et pacem in ecclesia saltem Africana constitueret. uerum indignum existimat Cypriano, ut qui pro imperatore quotidie precabatur, in illius calamitate exsultaret. Quare hec uerba aut a Cypriano post Decii mortem addita, aut ad proconsulis supplicium, aut alium quemuis euentum referenda suspicatur. Sed non uideo cur Cypriani uerba de ipso Decio nondum imperio et uita spoliato, sed iam oppugnato interpretari metuamus. Nihil uetabat quominus Cyprianus, etsi pro imperatore quotidie precabatur, illius tamen calamitatem ex  ultione diuina repeteret, cum presertim ipsum Decium non appellet, nec in eum quidquam dicat asperius. Mortuo Decio longe uehementior fuit, ut uidere est in Epistola ad Antonianum, ubi tyrannum illum uocat eiusque crudelitatem depingit, adeo ut quod una uocula in libro de Lapsis contentus fuit, eaque tam leni, id argumento esse debeat Decium adhuc regnasse.

Non difficilius probatur librum de Lapsis ante concilium Carthaginense scriptum fuisse. Concilii decreta nusquam in hoc libro memorantur; Libellaticis concessa pax in concilio. At non solum Libellaticos Cyprianus in hoc libro, sed eos etiam »qui de hoc uel cogitauerunt,« hortatur ut non cessent in »agenda penitentia atque in Domini misericordia deprecanda, ne quod minus esse in qualitate delicti uidetur, in neglecta satisfactione cumuletur.« Scriptum esse librum inter prima reddite pacis gaudia ex initio patet: »Pax ecce, dilectissimi fratres, Ecclesie reddita est, et quod difficile nuper incredulis et perfidis impossibile uidebatur, ope atque ultione diuina securitas nostra reparata est . . . : exoptatus uotis omnium dies uenit . . . . Confessores, preconio boni nominis claros et uirtutis ac fidei laudibus gloriosos, letis conspectibus intuemur, sanctis osculis adherentes, desideratos diu inexplebili cupiditate complectimur. Adest militum Christi cohors candida, etc.« uidetur ergo liber de Lapsis uiam strauisse concilio Carthaginensi, quod paulo post reditum Cypriani habitum est. Mense maio huius anni 251 collocatur a Pearsonio, idque cum uerbis Cypriani quadrat: »Secundum quod tamen ante fuerat destinatum, inquit Epist. LII , persecutione sopita, cum data esset facultas in unum conueniendi, copiosus episcoporum numerus, quos integros et incolumes fides sua et Domini tutela protexit, in unum conuenimus.« Adfuisse presbyteros et diaconos patet ex Epist. Lu. Quod ait Cyprianus in eadem Epist. LII et in Epist. Lu, episcopos scripsisse ad Cornelium et de lapsis »participato inuicem consilio« statutum fuisse, id prima specie uidetur concilium serius habitum probare; nam Cornelius mense iunio electus est, nec statim litteras accepit ab episcopis Africanis, qui non ad eum aliquamdiu, sed ad ipsius ecclesiam litteras suas mittebant, donec legati quos Romam miserant, certum de dissensione ibi exorta nuntium referrent. Sed, ut obseruat Tillemontius, fieri potuit ut ex episcopis qui concilio interfuerant, multi adhuc Carthagine uersarentur cum de legitima Cornelii electione constitit; qui, cum ad Cornelium suo et aliorum nomine scripserint, non immerito uisi sunt coniunctis cum Cornelio consiliis statuisse quidquid de lapsis statuerunt. Hec autem uerba ex Epistola Lu, »concilio frequenter acto,« sic post Pearsonium interpretatur Tillemontius, quasi concilium sepe repetitum fuerit, ita ut quibusdam episcopis Carthagine abeuntibus, quibusdam succedentibus, continuatum quodammodo uideri posset.

Precipua concilii deliberatio in lapsorum causis diiudicandis  uersata est; et cum summa esset circumstantiarum uarietas, omnia singulari prudentia, tamquam aurificis statera, examinata sunt. Alii enim nefando sacrificio, alii solis libellis contaminati, uel etiam crimen sola cogitatione susceperant. Non equandi erant, ait Cyprianus Ep. LII , »ille qui ad sacrificium nefandum statim uoluntate prosiliuit, et qui reluctatus et congressus diu ad hoc funestum opus necessitate peruenit; ille qui et se et omnes suos prodidit, et qui ipse pro cunctis ad discrimen accedens, uxorem et liberos et domum totam periculi sui perfunctione protexit; ille qui inquilinos uel amicos suos ad facinus compulit, et qui inquilinis et colonis pepercit, fratres etiam plurimos qui extorres et profugi recedebant, in sua tecta et hospitia recepit, ostendens et offerens Domino multas animas uiuentes et incolumes, que pro una saucia deprecentur.« Alii denique serius lapsi fuerant, alii citius; alii ad penitentiam statim confugerant, alii, nimia libellorum a martyribus acceptorum fiducia, hoc remedium effugere conati fuerant. Itaque examinate sunt in concilio Carthaginensi »cause et uoluntates et necessitates singulorum, et in libello singulorum placita conscripta sunt.«  Hunc libellum non absimilem fuisse canonibus penitentialibus merito obseruauit Baronius, nec ulla prorsus ratione librum de Lapsis intelligit editor Oxoniensis in notis ad hunc locum. uideri possunt que de concilii decretis in prefatione diximus.

Suspicatur Tillemontius decretum in eodem concilio fuisse ut, si qua instaret persecutio, lapsis ante prescriptum tempus communio daretur. In hanc illum suspicionem induxerunt hec Cypriani uerba ex Epist. LII : »Nec ad penitentiam quis a nobis compelli potest, inquit, si penitentie fructus subtrahatur. Si prelium prius uenerit, corroboratus a nobis inuenietur armatus ad prelium. Si uero ante prelium infirmitas urserit, cum solatio pacis et communicationis abscedit.« Sed huius loci ea uidetur esse sententia, spem pacis post penitentiam consequende id habere commodi, ut lapsorum animos erigat et ad acrius pugnandum, si qua redierit occasio, corroboret, quia, ut paulo ante dixerat Cyprianus, »ad fidem et uirtutem de penitentia robur armatur; quod armari non poterit si quis desperatione deficiat, si ab Ecclesia dure et crudeliter segregatus ad gentiles se uias et secularia opera conuertat, uel ad hereticos et schismaticos reiectus ab Ecclesia transeat.« Preterea, si decretum in hoc concilio fuisset ut lapsis urgente persecutione communio daretur, non id omisissent Cyprianus et alii episcopi in Epist. LIu, in qua quod decreuerant de lapsis ob instantem persecutionem in Ecclesiam colligendis, id Cornelio approbare non conantur ex concilii prioris auctoritate, sed »Spiritu sancto suggerente« ita se statuisse declarant. Memorat Cyprianus in Epistola Lu, aliud de episcopis lapsis eiusdem concilii decretum; eiusmodi homines ad penitentiam »quidem agendam posse admitti, ab ordinatione  autem cleri, atque sacerdotali honore prohiberi.« Prodiit coram episcopis in concilio congregatis Felicissimus cum presbyteris ipsi affixis, ut perspicitur ex Ep. XLII; sed eos auditos episcopi condemnarunt et abstinuerunt. »Sed et Iouinus et Maximus episcopi, ob nefanda sacrificia et crimina in se probata sententia nouem episcoporum condemnati, iterato in concilio abstenti« sunt, ait Cyprianus in Epist. Lu .

Quemadmodum in hoc concilio »non consensione« tantum episcoporum »sed et comminatione«, ut ait Cyprianus ep. Lu , decretum est »ut penitentiam non agentibus nemo temere pacem daret:« ita iustis martyrum petitionibus aliquid honoris causa, ut ferebat Ecclesie consuetudo, delatum fuisse crediderim. Nam in libro de Lapsis, quem Cyprianus in Ep. LI, nuper legisse se Carthagine testatur, unde etiam nonnulli in ipso concilio lectum fuisse colligunt; in hoc, inquam, libro, ut nimiam martyrum nonnullorum »in remittendis passim donandisque peccatis« licentiam refellit Cyprianus, ita eorum mandatis aliquid fatetur posse concedi, »si iusta, si licita, si non contra ipsum Dominum a Dei sacerdote facienda, si obtemperantis facilis et prona consensio, si petentis fuerit religiosa moderatio« . Fatetur etiam  Deum in acceptum referre posse quidquid pro ueris penitentibus »et petierint martyres et fecerint sacerdotes.« Quare uerisimile est Mappalico martyri, qui matrem suam atque, ut in nonnullis editionibus legitur, sororem domestica pietate commotus commendauerat, aliquid concessum fuisse, et aliis etiam qui Lucianum imitati non fuerant, sed, ut precipit Cyprianus Ep. XI, diligenter inspexerant »et actum et opera et merita singulorum, ipsorum quoque delictorum genera et qualitates«, et quos ipsi nouerant, »quorum penitentiam satisfactioni proximam« conspiciebant, eos nominatim libello designauerant.



XIX.---PRUDENTIA SANCTI CYPRIANI IN COMPRIMENDO SCHISMATE NOuATIANI, ET CONFIRMANDO EPISCOPATU S. CORNELII.

Defuncto grauissimis molestiis Cypriano, quas ei nonnullorum martyrum intemperans indulgentia et impia schismaticorum temeritas exhibuerant, noue difficultates superue nerunt, exorta Rome dissensione, ac Nouatiani heresi aditum in uarias ecclesias tentante. Post Fabianum, qui die 20 ianuarii, anno 250, martyr obiit, episcopo caruerat Ecclesia Romana, nec pastoris eligendi locum reliquerat Decii crudelitas. Sed tandem, tyranno absente, imperio in urbe Iulio ualenti delato, cum tempus commodissimum oblatum esset, electus est »de clericorum pene omnium testimonio, de plebis que tunc adfuit suffragio et de sacerdotum antiquorum et bonorum uirorum collegio,« S. Cornelius, uir omni laude cumulatus, de quo quanta iudicia fecerit Cyprianus ex pluribus illius epistolis perspicitur, presertim ex Ep. LII. Constat hanc electionem factam fuisse post Pascha  huius anni 251, si quidem Cyprianus, qui Carthaginem, elapsis diebus festis, rediit, concilium habebat cum collegis cum huius electionis nuntius allatus est. Quinetiam usque ad diem quartum iunii electio differenda est, si Pearsonii coniecturas sequamur, que probabiles Tillemontio uise sunt. Nam, cum ex duobus pontificalibus, alter a Bucherio promulgatus Cornelium duos annos, tres menses et decem dies sedisse dicat, alter a Bollando editus unum S. Pontifici annum, duos menses et tres dies attribuat, Pearsonius, ex utroque excerpens que conuenire uisa sunt, et que minus quadrabant emendans, Cornelium sedisse annum unum, tres menses et decem dies existimat, sicque electionem refert ad diem quartum iunii anni 251, ut eam cum ipsius morte conciliet, quam idibus septembris, anno 252, contigisse multis magnisque indiciis patet.

Nouatus, qui in Africa »primum discordie et schismatis incendium seminauerat,« ut ait Cyprianus in Epist. XLIX, »Romam quoque ad euertendam Ecclesiam nauigans, similia illic et paria molitus est.« Dedit se Nouatiano, cique suas artes et fecundum ingenium dicauit. Nouatianus hoc administro confisus, quinque presbyteros, nonnullos confessores ac partem plebis ad usus suos adiunxit, ac Cornelii intercessit electioni, uariis illum criminibus accusans, in his quod libello sese contaminasset. Cum utraque pars scripsisset in Africam, Cyprianus et plurimi alii episcopi qui ad eum uenerant, rem tanti momenti omni animi prouisione tractandam intellexerunt. Itaque Cyprianus precepit ut clero et plebi legerentur littere Cornelii »que religiosam simplicitatem sonabant« illiusque »episcopatus ordinationem singulorum auribus intimauit;« que uero ex diuerso aduersus Cornelium eiusque presbyteros in librum Carthaginem »transmissum congesta fuerant acerbationibus criminosis,« ea penitus respuit Ep. XLII; sed tamen cum episcopis compluribus qui in unum conuenerant, statuit ut »legatis cepiscopis Caldonio et Fortunato Romam missis, omnia interim integra suspenderetur, donec iidem college, rebus illic aut ad pacem redactis aut pro ueritate compertis, redirent.« Non ignorabant episcopi Africani satis fuisse, ex ueteri more, ut se Cornelius episcopum factum per litteras nuntiaret; sed, ut illius aduersariis omnem perturbande Ecclesie causam precluderent, litteras episcoporum a quibus ordinatus fuerat desiderarunt, et legatos miserunt qui has litteras referrent, et totam rem diligenter exploratam narrarent, »ut tum demum, scrupulo omni de singulorum pectoribus excusso, per omnes omnino in Africa positos episcopos littere fierent, et Cornelium uniuersi college, illiusque communicationem, id est catholice Ecclesie unitatem pariter et caritatem probarent firmiter ac tenerent.«  Hec autem a Cypriano ea mente eiusque collegis prouisa esse, ut Cornelii electionem stabilirent, non quod eam in suspicionem uocarent, inde etiam perspicitur, quod Cyprianus »singulis nauigantibus, ne cum  scandalo ullo nauigarent rationem reddebat,« eosque hortabatur »ut Ecclesie catholice radicem ac matricem agnoscerent ac tenerent,« id est, cum Cornelio communicarent. Sed tamen littere ad presbyteros et diaconos, non ad Cornelium dirigebantur; et cum Cyprianus ac Cerealis Hadrumetum ante reditum legatorum uenissent, ac presbyteros et diaconos illius ciuitatis, absente Polycarpo episcopo, docuissent quid in concilio decretum fuisset; ipsi quoque quod et ceteri obseruare ceperunt, et litteras presbyteris et diaconis Romanis inscripserunt, quamuis antea ad ipsum Cornelium Polycarpi nomine littere dirigerentur .

Antequam redirent legati, uenerunt Carthaginem missi a Nouatiano Maximus presbyter et Augendus diaconus, et Macheus quidam et Longinus: cumque ex litteris quas secum ferebant, et ex eorum sermone atque asseruatione Nouatianum episcopum factum Cyprianus eiusque college comperissent, a communione eos statim cohibendos esse censuerunt, refutatis interim ac retusis que obstinate ac pertinaciter asserere tentabant.

Postquam reuersi sunt legati cum litteris episcoporum qui ordinationi Cornelii interfuerant, superuenerunt Roma duo alii episcopi Africani, Pompeius et Stephanus, qui, cum totam rem oculis suis uidissent, »ipsi quoque ad instruendos  manifesta secundum grauitatem ac fidem suam indicia ac testimonia protulerunt .« Duos illos episcopos Romam missos fuisse existimat Pearsonius, ut electioni episcopi Romani interessent; sed, ut obseruat Tillemontius, preterquam quod nullum exstat exemplum eiusmodi legationum, nec de futura electione Africani quidquam uidentur cognouisse, certe si legati Romam ad hoc munus missi fuissent, necesse non fuisset Caldonium et Fortunatum postea mittere, sed commodius multo fuisset istorum, qui totam rem oculis suis explorauerant, reditum expectare. Hos tamen Caldonius et Fortunatus occuparunt. Adeo uerum est non a collegis missos fuisse, sed aut persecutione seuiente fugisse, aut negotiorum causa Romam profectos esse. Horum testimonio cum legatorem narratione et litteris collegarum Cornelii consentiente, sic de legitima istius ordinatione apud omnes constitit, »ut nec necesse fuerit ultra audiri eos qui a Nouatiano uenerant missi.« 



XX.---QUO TEMPORE ERUPIT SCHISMA NOuATIANI.

Sed non parui interest ad rerum a Cypriano gestarum ordinem, quo tempore schisma conflauerit Nouatianus, quo tempore ordinationem susceperit inquirere. Opinati sunt ualesius et Pearsonius eadem schismatis initia fuisse ac anni 251. Tillemontius ante ordinationem Cornelii id contigisse negat. Magni est momenti in utraque sententia testimonium Cornelii in epistola ad Fabium Antiochenum, ubi S. Pontifex testatur S. Moysem martyrem, dum adhuc  in uiuis esset, Nouatiano et quinque presbyteris communionem denegasse. Unde, cum inter utrosque conueniat S. Moysem sic egisse cum Nouatiano palam et aperte schismatico, ualesius et Pearsonius concludunt schisma cum anno 251 incepisse, quia S. Moyses initio huius anni in carcere obiit, ut est in uetusto Bucherii Pontificum catalogo: Tillemontius uero, cum certo teneat schisma ante ordinationem Cornelii non erupisse, mortem Moysis, quem Cornelius nuper martyrio perfunctum fuisse dicit, in mensem nouembrem reiicit eiusdem anni 251. Sic mediam inter utrosque uiam inibo, ut ex utraque sententia aliquid assumam, aliquid etiam refellam. Etsi enim schisma ante Cornelii ordinationem erupisse non credam, uidetur tamen multo ante occultis molitionibus informatum et preparatum, ita ut necessitatem non afferat S. Moysis martyrii cum Tillemontio differendi, nec mors S. Moysis schisma ad initium anni 251, cum ualesio et Pearsonio referre cogat.

Necessariis rationibus pugnat Tillemontius nullum Rome schisma ante Cornelii ordinationem exstitisse. 1o S. Pacianus Ep. II  et auctor libri ad Nouatianum hereticum, declarant Nouatianum concepta ex Cornelii episcopatu inuidia in schisma impulsum fuisse. 2o Nouatum, qui schisma Carthagine conflabat mense martio aut saltem februario, perabsurde Pearsonius mense ianuario, ualesius februario Romam transferunt. Denique repugnat ut schisma Rome exortum ecclesia Africana tamdiu ignorauerit, nec ante ad sedandam dissensionem miserit legatos, quam de Cornelii electione certior facta fuisset. Difficile est profecto his rationibus non assentiri.

uerum nec Tillemontio nec ipsius aduersariis fauet Cornelii testimonium, sed potius probat S. Moysem in Nouatiano non apertum schisma, sed occultas machinationes multis improbe factis coniunctas condemnasse. Sic loquitur S. Pontifex apud Euseb. : , , , . »Quem etiam  Moses, inquit, beatissimus martyr, qui nuper apud nos egregio et admirando martyrio perfunctus est, dum adhuc in uiuis esset audaciam eius ac furorem perspectum habens, a communione sua separauit cum quinque presbyteris, qui se pariter cum illo ab Ecclesie corpore abruperant.« Frustra uir eruditus ex his uerbis, »nuper martyrio functus,« rem ante unum aut alterum mensem contigisse colligit, cum eiusmodi loquendi ratio his que ante decem menses uel etiam ante annum contigerunt, aptari possit. His autem uerbis, »cum quinque presbyteris, qui se pariter cum illo ab Ecclesie corpore abruperant,« fateor negatam apertis schismaticis communionem indicari. Sed grece uoces sic optime redduntur, »cum quinque presbyteris  qui se pariter cum illo ab Ecclesia abruperunt.« Sic autem interpretando, non uidetur schisma precessisse negatam a Moyse communionem, sed potius subsecutum esse.

Multa in eodem testimonio hanc interpretationem confirmant. 1o Factum Moysis sic narrat Cornelius, sic eius testimonio utitur, ut et laudem ei tribuat, que ipsi communis non sit cum omnibus, et Nouatiano ignominiam non leuem inurat. Porro nec sancto martyri magna laus fuisset homines aperto schismate implicatos, et tot episcopis, tot presbyteris ac plebi pene uniuerse detestatos, ad communionem suam non admittere; nec ipsis schismaticis totius orbis communione exclusis magnum opprobrium fuisset unius martyris amissa communio. Deinde uero cum Nouatianus schismaticos conuentus cum suis ageret, an tunc eum cum S. Moyse communicare uoluisse et repulsam tulisse dicemus? Non uidetur aptum ad eam rem tempus. 2o Non dicit Cornelius communionem Nouatiano negatam fuisse ob apertum schisma, sed quod eius audaciam et furorem perspiceret Moyses. Satis multa improbe fecerat Nouatianus, ut cum eo sic ageret Moyses, in primis quod in persecutione a diaconis monitus ut fratribus succurreret, non iam amplius presbyterum se esse uelle dixerat. Hec illa fuit audacia Nouatiani, hic furor: ad quem cum accederet nefaria consiliorum coniunctio cum quinque presbyteris, non difficile fuit S. Moysi quid ad Ecclesie perniciem meditarentur prospicere, nec mirum si cum eis communicare noluit. 3o Si communionem manifestis schismaticis S. Moyses denegasset, non solum quinque presbyteros, sed etiam confessores qui Nouatiano sese dederant, eadem sententia notasset. Nam quatuor confessores »de carcere prodeuntes schismaticus et hereticus error« exceperat, ut ait Cyprianus Ep. LI, eosque sibi ab initio sociauerat.« Nouatianus, teste Cornelio apud Euseb. , in hos Nouatiani gregales idem esse debuit qui in quinque presbyteros erat; sed tamen quinque tantum presbyteris communionem negat. Quod argumento est eum in Nouatiano non apertum schisma, non manifestum cum Cornelio et omnibus episcopis Cornelio adherentibus bellum condemnasse, sed nefarias molitiones, et inita cum quinque presbyteris Ecclesie perturbande consilia, que, pluribus Nouatiani uitiis addita, Moysem deterruerunt quominus cum eo communicaret. 4o Martyrium Moysis non uidetur mense nouembri, ut existimat Tillemontius, sed potius ante ordinationem Cornelii contigisse. Constat martyres e carcere solutos fuisse cum Cornelius ordinatus est. Cur ergo solus Moyses particeps illius pacis non fuisset, que tam diu negatam eligendi episcopi copiam fecit? Deinde uero Moyses non in carcere obiit, ut est in Bucherii catalogo, sed sanguinem pro Christo profudit, ut demonstrat Tillemontius ex uerbis Cornelii, qui eum preclaro et admirando martyrio perfunctum declarat. Porro ab ordinatione Cornelii usque ad mensem nouembrem, non uidetur Christianorum sanguis Rome  fusus fuisse. Sedebat intrepidus Cornelius »Rome in sacerdotali cathedra eo tempore, cum tyrannus infestus sacerdotibus Dei fanda atque infanda comminaretur, cum multo patientus et tolerabilius audiret leuari aduersus se emulum principem, quam Rome constitui Dei sacerdotem,« ait Cyprianus, Epist. LII . Quamobrem, aut Decius per totum illud tempus crudelitatis sue satietatem capere non potuit, aut id in reditum suum differebat. Cum ergo Cornelius euaserit, cui tamen potissimum infensus erat Decius, non uidetur Moyses preclaro et admirando martyrio perfunctus mense nouembri, sed potius mense ianuario, ut est in uetusto Bucherii catalogo, uel certe ante finem persecutionis, ante ordinationem Cornelii et apertum schisma Nouatiani.



XXI.---QUO TEMPORE ORDINATUS NOuATIANUS.

De ordinatione Nouatiani non una est criticorum sententia. Pearsonius ipso mense iunio ordinatum fuisse Nouatianum putat, eiusque legatos iulio ineunte Carthaginem uenisse: Tillemontius id contigisse contendit post comprobatam uniuerse Africe iudicio ordinationem Cornelii. Non leues rationes persuadent facinus admissum fuisse antequam Africa ordinationem Cornelii testimoniis suis confirmaret. Sed, antequam id probare incipiam, obiter obseruabo Pearsonium in his que ad Cornelii ordinationem spectant dispensandis minus accurate uersari. Ait enim »mense iunio iam affecto Cyprianum accepisse Cornelii et collegarum litteras.« Sed ex his que iam diximus ac deinceps dicemus, perspicitur episcopos Afros, acceptis Cornelii litteris, desiderasse ipsius collegarum litteras, ac tum demum ad firmandam Cornelii ordinationem incubuisse, cum has collegarum litteras legati retulerunt. Cum autem ordinatus fuerit mense Iunio Cornelius, legati post acceptum huius rei nuntium ab Afris missi, redire mense iunio cum litteris non potuerunt.

Quod autem spectat ad ordinationem Nouatiani, facile probatur aduersus Tillemontium hoc scelus commissum fuisse paulo post ordinationem Cornelii, ac forte etiam ipso mense iunio exeunte, ut uisum est Pearsonio. Nam legati a Nouatiano missi in Africam uenerunt antequam Roma rediissent Caldonius et Fortunatus, quos episcopi Africani in hanc urbem ad pacandas dissensiones miserant. Res est in promptu ex Epistola XLI, ubi narrat Cyprianus legatos Nouatiani, statim atque Carthaginem uenerunt et Nouatianum episcopum factum nuntiarunt, a communione prohibitos fuisse, »refutatis interim ac retusis que obstinate ac pertinaciter asserere tentabant.« Deinde hec addit: »Nam et ego et college plurimi qui ad me conuenerant, expectauimus aduentum collegarum nostrorum Caldonii et Fortunati, quos ad te nuper et cepiscopos nostros qui ordinationi tue affuerant, legatos miseramus, ut, eis aduentantibus et rei geste ueritatem reportantibus, maiore auctoritate et lucida per eos probatione, partis aduerse improbitas frangeretur.« Liquet ergo Nouatiani legatos  reditum Africanorum presulum celeritate superasse, eosque interim communione prohibitos fuisse dum legatorum reditus exspectatur. Qui postquam redierunt, iisque superuenerunt duo alii episcopi Pompeius et Stephanus, qui Cornelii ordinationi interfuerant, tum uero et litteris Italorum episcoporum quas legati attulerant, et Pompeii et Stephani testimoniis sic illustrata et confirmata res est, »ut nec necesse fuerit audiri ultra eos qui a Nouatiano uenerant missi.« Similiter in Epistola XLII narrat Cyprianus episcopos Africanos, postquam diuersa pars episcopum sibi constituit, acceptis litteris tam Cornelii quam collegarum, »item aduentantibus bonis uiris, Pompeio et Stephano, a quibus hec omnia cum letitia communi asserta sunt firmiter et probata,« tum demum litteras ad Cornelium direxisse. Ergo Nouatiani legati ante Carthaginem missi sunt quam Caldonius et Fortunatus Roma profecti fuissent, uel forte etiam antequam Romam peruenissent. Nam, si res oculis suis uidissent, cur litteris tantum quas attulerunt, ac non potius eorum quoque testimonio niteretur Cyprianus, quemadmodum Pompeii et Stephani testimonio nititur? Preterea testatur Cyprianus in Ep. XLI se »ex litteris, quas secum ferebant legati Nouatiani et ex eorum sermone atque asseueratione, Nouatianum episcopum factum« comperisse. Unde patet primum huius rei nuntium a legatis Nouatiani allatum fuisse, nec quemquam in Africa horrendum scelus ante eorum aduentum suspicatum fuisse. Ex quo etiam confirmatur quod iam diximus, eos aduenisse non solum ante Pompeium et Stephanum a »quibus hec omnia asserta et probata,« nempe episcopum constitutum esse a seditiosis »contra sacramentum semel traditum diuine dispositionis et catholice unitatis,« sed etiam ante Caldonium et Fortunatum. Nam in litteris quas Caldonius et Fortunatus a Cornelio eiusque collegis attulerunt, scripta erant, ut testatur Cornelius Epist. XLuI, multa que precesserant a confessoribus Nouatiano adherentibus designata, queque redeuntes ad Ecclesiam non sine lacrymis confessi sunt, in his »circumuentos commisisse se schismatica et heresis auctores fuisse, ut paterentur ei  manus quasi in episcopum imponi.« At si eiusmodi littere aduentum legatorum Nouatiani occupassent, non ex his legatis Cyprianus et alii episcopi primum episcopatus a Nouatiano arrepti nuntium accepissent.

Non potest ergo defendi sententia Tillemontii, nec ulla prorsus ratione accuratissimus scriptor ordinationem Nouatiani post reditum legatorum Africe collocat. Illud autem multo improbabilius, quod Ecclesiam, saltem Africanam, in comprobando Cornelii episcopatu iam consensisse ait cum Nouatianus ordinatus est. Hec Africane ecclesie consensio tum demum enituit cum episcopia Cypriano eiusque collegis qui Carthagine aderant, de tota re admoniti litteras ad Cornelium scripserunt. Sed, antequam Cyprianus episcopos Africanos de rebus Romane Ecclesie certiores faceret, Primitiuum presbyterum Romam misit cum  Epistola XLI, ut quomodo excepti essent Carthagine legati Nouatiani nuntiaret. De suis enim in uniuersam Africam litteris non loquitur nisi in Epistola XLII, per Mettium hypodiaconum, et Nicephorum acolythum, qui Primitiuum subsecuti sunt, perlata. »Sed et per prouinciam nostram, inquit, hec eadem collegis singulis in notitiam perferentes, ab his quoque fratres nostros cum litteris dirigendos esse mandauimus.« Tum cum autem Africani episcopi a Cypriano admoniti scriberent ad Cornelium, iam redierat Primitiuus presbyter cum litteris Cornelii, quibus respondens Cyprianus ait : »Placuit ut per omnes omnino istic positos littere fierent, sicuti sunt, etc.« Igitur ab ordinatione Nouatiani ad consessum Africe in comprobando episcopatu Cornelii multa intercesserunt, aduentus legatorum Nouatiani, reditus legatorum Africe, itus et reditus Primitiui presbyteri.

Nititur 1o Tillemontius his Cypriani uerbis ex Ep. LII: »Quo  occupato de Dei uoluntate, atque omnium nostrum consensione firmato, quisquis iam episcopus fieri uoluerit, foris fiat necesse est.« Unde concludit iam ab omnibus episcopis aut saltem ab Africanis iura Cornelii fuisse firmata cum Nouatianus ordinatus est. Sed minus animaduertit doctissimus criticus Cyprianum loqui de eo rerum statu qui tum erat. Cum enim consensus uniuersi orbis ad defensionem Cornelii conspiraret, nec tamen conatibus suis desisteret Nouatianus, merito Cyprianus hunc illi consensum opponit, atque hoc argumento non tam illius ordinationem quam obstinatum in illa retinenda animum oppugnat. Hic in eadem Epistola LII, de Nouatiani ordinatione loquens, hoc tantum ei obiicit, quod »episcopo in Ecclesia a sexdecim episcopis facto adulter atque extraneus episcopus fieri a desertoribus per ambitum« conatus sit. Similiter legatis Nouatiani non totius orbis consensum obiiciebat Cyprianus, sed testimonium collegarum a quibus ordinatus fuerat Cornelius, litteris a Caldonio et Fortunato allatis consignatum, ut perspicitur ex Ep. XLI.

Querit 2o Tillemontius cur ordinatio Nouatiani statim ab Africanis reiecta sit »ut illicita et contra Ecclesiam facta,« eiusque legati communione prohibiti, si nondum ordinationem Cornelii episcopi Africani comprobauerant. Sed facilis et expedita responsio. Nam Cyprianus, ut modo uidimus, numquam dubitauit quin legitima esset ordinatio Cornelii; sed, acceptis ex utraque parte litteris, omnia ad reditum legatorum integra seruari uoluit, ut nullum discordie locum relinqueret. Quare minime mirum si maxima indignatione commotus est statim atque de nefaria Nouatiani ordinatione cognouit.

3o Existimat Tillemontius ex Epistola LXuII colligi posse Nouatianum, cum in Africam legatos misit, iam Ecclesie hostem iudicatum fuisse, aut saltem Cornelium iam tum in uniuersa Africa pro legitimo Rome episcopo habitum fuisse. At nichil eiusmodi legere est in Epistola LXuII. Ait quidem Cyprianus  Nouatianum olim hostem Ecclesie iudicatum, et cum in Africam legatos misisset, hinc a concilio plurimorum sacerdotum sententiam retulisse. Addit cum nuper retusum et refutatum et per totum orbem a sacerdotibus Dei abstentum. At ei non exprobrat quod ordinatus fuerit cum iam Cornelii episcopatus totius orbis auctoritate confirmatus esset, sed quod, »Cornelio in catholica Ecclesia de Dei iudicio et cleri ac populi suffragio ordinato, profanum altare erigere et adulteram cathedram collocare, et sacrilega contra uerum sacerdotem sacrificia offerre tentauerit.«

4o Denique obseruat Tillemontius Antonianum, ad quem scripsit Cyprianus Epistolam LII, iam ex consilio Cypriani amplexum fuisse communionem Cornelii antequam litteris Nouatiani commotus iniquas de Cornelio ac Cypriano suspiciones acciperet. uerum hoc Antoniani exemplo sententia Tillemontii prorsus euertitur. Scripserat enim Antonianus ad Cyprianum non solum se »cum Cornelio unum tenere consensum, sed etiam cum Nouatiano non communicare.« Simul ergo et Cornelii ordinationem comprobauit, et Nouatianum illius emulum reiecit. Quod autem Nouatiani litteras serius uidetur legisse, postquam uidelicet hortatu Cypriani iam suam cum Cornelio communionem declarauerat, id facile conciliatur. Nam legati Nouatiani cum Carthagine reiecti fuissent, oppidatim per ciuitates discurrere ceperunt; ac proinde fieri potuit, ut tardius ad Antonianum uenirent. Preterea aliam postea legationem aliasque litteras misit Nouatianus, de quibus Cyprianum loqui non repugnat.



XXII.---ORDO RERUM A SANCTO CYPRIANO GESTARUM IN CAUSA CORNELII.

Sic ergo totam hanc rerum gestarum seriem texere possumus. Statim atque legatorum reditu ueritas tanta luce circumfluxit, ut iterum Nouatiani legatos audiri necesse non esset, scripsit Romam Cyprianus per Primitiuum presbyterum, cui in mandatis dederat ut Cornelio narraret que in epistolam congerere longius fuisset. Hec est quadragesima prima epistola apud Pamelium. Scribunt deinde episcopi qui Carthagine aderant ad alios uniuerse Africe episcopos, eosque de Cornelii rebus et Nouatiani schismate certiores faciunt, ac fratres cum litteris Romam dirigendos esse mandant. Quod autem alios hortabantur, id ipsi in primis perfecerunt, ac communiter scripserunt ad Cornelium. uix dubium est quin ipse ille sint littere Cypriani eiusque collegarum, in quibus testatur Eusebius , decretum fuisse ut lapsis subueniretur ac nefarie heresis auctor ab Ecclesia eiiceretur. Erant in iisdem litteris multa de Felicissimo eiusque sociis, de quibus quid sensissent episcopi illis auditis, quidque pronuntiassent, Cornelio narrabant. Utreque ille concilii et ad episcopos Africanos et ad Cornelium littere commemorantur a Cypriano in Ep. LXII, per Mettium acolythum hypodiaconum et Nicephorum  missa. Per eosdem clericos misit Cyprianus exempla litterarum quas a se de Felicissimo eiusque presbyterio ad clerum et plebem Carthaginensem scriptas, iam antea per Caldonium et Fortunatum ad Cornelium miserat. Hortatur Cornelium ut eas fratribus legi iubeat. Missa est hec Epistola XLII antequam rediisset Primitiuus presbyter; nondum enim didicerat Cyprianus ex litteris quas ille attulit molestum accidisse Cornelio quod auctor Adrumetinis fuisset ne ad Cornelium nominatim, sed ad Ecclesiam Romanam scriberent. Suspicans tamen aliquid Cyprianus, ac metuens ne qua offensio mentem Cornelii subiisset, demonstrat in eadem Epistola XLII se pacis et unitatis studio adductum fuisse ut omnia integra seruarentur, dum littere ab episcopis Italie uenirent.

Preter hanc Epistolam XLII, alia breuior Mettio commissa est ad Cornelium, que est XLIII. Certiorem illum facit Cyprianus se ad confessores schismaticos scripsisse, sed mandasse Mettio ut has litteras Cornelio legeret, nec eas redderet nisi Cornelius reddendas esse iudicaret. Non uerisimile est Mettium a Cypriano bis missum fuisse Romam, semel quidem cum Nicephoro ad Epistolam XLII, iterum ad quadragesimam tertiam de confessoribus schismaticis perferendam. Hoc, inquam, uerisimile non fit; nam Nicephorus, quem cum Mettio probabile est rediisse, nuntium Cypriano de reditu confessorum optatissimum attulit. Sed cur Cyprianus duas simul ad Cornelium litteras dedit? Rem soluit Tillemontius. Cum probe sciret Cyprianus litteras suas Rome publice legi solere, prudenter breuiori epistole commisit, que in uulgus efferri nolebat. Preter Epistolam ad Confessores, que est XLIu, mittebat illis Cyprianus libros suos de Lapsis et de Unitate Ecclesie. Ex quo facilis est coniectura hunc librum de Unitate Ecclesie circa hoc tempus scriptum fuisse, idque confirmatur Pontii testimonio, qui eum statim post librum de Lapsis recenset.

Antequam has litteras acciperet Cornelius, scripsit Cypriano per Primitiuum presbyterum, ac sibi displicuisse significauit consilium Adrumetinis a Cypriano datum. Respondet ei Cyprianus per Epistolam XLu, que tum scripta est cum undique Africani episcopi Romam scriberent, ut se Cornelio adherere testarentur. In rebus tanti momenti nec Cyprianum, nec clericos quos Romam mittebat uerisimile est cessasse; nec uidetur multum effluxisse temporis inter illas Epistolas XLI, XLII, XLu. Scripta est enim quadragesima prima per Primitiuum presbyterum paulo post reditum legatorum, quadragesima secunda paulo post litteras concilii ad Cornelium, ante reditum Primitiui, antequam ex uariis Africe prouinciis ad Cornelium scriberetur, quod tunc fiebat cum allatis a Primitiuo litteris Cyprianus per Epistolam XLu responderet.



XXIII.---NOuI CONATUS NOuATIANI.---REDITUS CONFESSORUM ROMANORUM IN ECCLESIAM HORTATU CYPRIANI: ID ANTE CONCILIUM ROMANUM ANNI 251 CONTIGISSE OSTENDITUR.


Cum Maximus, Longinus et Macheus, Nouatiani legati, a Cypriano eiusque collegis expulsi fuissent, alios in Africam misit Nouatianus, nempe Nicostratum et Nouatum et Euaristum et Primum et Dionysium. Cyprianum ea de re monuit Cornelius litteris per Augendum confessorem missis, que non exstant. Non multo post, alia occasione oblata, iterum per Nicephorum acolythum scripsit ad Cyprianum epistolam inter Cyprianicas XLuIII, in qua rogat ut ipsius opera omnibus cepiscopis et fratribus innotescat Nicostratum multorum criminum reum, et non solum patrone sue carnali, cuius rationes gessit, fraudes et rapinas fecisse, uerum etiam ecclesie deposita non modica abstulisse; Euaristum uero auctorem schismatis fuisse, et successorem plebi cui ante prefuerat, Zetum in locum eius episcopum esse constitutum. Postridie quam uenerant legati Nouatiani, superuenit Nicephorus acolythus cum litteris Cornelii, ex quibus Cyprianus didicit et alios episcopos docuit que ad Nicostratum et Euaristum attinebant. Postea gratias egit Cornelio per Epistolam XLIX.

Sed idem Nicephorus alias litteras multo letiores attulit, quibus Cyprianum Cornelius de reditu quatuor confessorum Maximi, Urbani, Sidonii et Macarii certiorem faciebat. Cum quidam fratres nuntiassent confessores ad sanitatem reuerti, ac postea Urbanus et Sidonius ad presbyteros uenissent, affirmantes Maximum presbyterum et confessorem secum pariter cupere in Ecclesiam redire, placuit Cornelio ut ex ipsorum ore et confessione que per legationem mandauerant audirentur. Qui cum uenissent et a presbyteris que gesserant exigerentur, circumuentos se esse affirmauerunt, nec quid in litteris ipsorum nomine per omnes ecclesias missis inesset se scisse, atque ut abolerentur et e memoria tellerentur que precesserant deprecati sunt. Omni actu ad Cornelium perlato, iussit contrahi presbyterium: adfuerunt episcopi quinque, et re ad deliberandum proposita, sententie a singulis dicte, quas Cornelius suis ad Cyprianum litteris subiecit. His ita gestis, uenerunt in presbyterium quatuor confessores et plerique fratres, qui se eis adiunxerant, summis precibus desiderantes ut ea que ante fuerant gesta in obliuionem caderent. Cum autem magnus fraternitatis concursus factus fuisset, una uox erat omnium gratias Deo agentium, ait Cornelius, gaudium pectoris lacrymis exprimentes, complectentes eos quasi eo die pena carceris fuissent liberati. Confessores declararunt se Cornelium sanctissime Ecclesie catholice episcopum agnoscere, confessi sunt se imposturam passos ac circumuentos esse, sed tamen sinceram mentem suam semper in Ecclesia fuisse; quippe cum non ignorarent unum Deum esse, unum Christum  Dominum ac unum Spiritum sanctum, unum Episcopum in Ecclesia catholica esse debere. His rebus permotus Cornelius Maximum presbyterum locum suum iussit agnoscere, ceteros cum ingenti populi suffragio recepit, ac omnia remisit Deo omnipotenti. Hec autem eadem hora, eodem momento ad Cyprianum per scripta transmisit, nempe per epistolam inter Cyprianicas XLuI, ac Nicephorum acolythum descendere ad nauigandum destinantem statim dimisit. Carthaginensem ecclesiam letitia perfuderunt littere Cornelii; nec dubium quin eas Cyprianus ad ceteras Africe ecclesias miserit, ut rogauerat Cornelius, cui respondit per Epistolam XLuII. Scripserunt etiam confessores ad Cyprianum, eorumque epistola est inter Cyprianicas L. His respondit Cyprianus per Epistolam LII. Que autem ex litteris Cornelii desumpta narrauimus, ea probant non solos confessores rediisse. uenerunt cum illis in presbyterium »plerique fratres qui se eis adiunxerant;« quod quidem non uidetur de plebe catholica pro confessoribus deprecante intelligi posse. Postea enim narrat Cornelius fraternitatis concursum; quem tum demum factum indicat fuisse cum omnem hunc actum populo insinuandum iudicauit; difficile est sane ut confessores qui multos auctoritate sua abstraxerant, nullos in redeundo socios et imitatores haberent. Cornelii uerba non aliter interpretatus est Cyprianus: »Quanto maius est gaudium, inquit , et in terris pariter et in celo super confessoribus ad Ecclesiam Dei cum gloria sua et cum laude redeuntibus, et redeundi uiam ceteris exempli sui fide et probatione facientibus! Hic enim quosdam fratres nostros error induxerat, quod sibi communicationem confessorum sequi uiderentur. Quo errore sublato, lux omnium pectoribus infusa est, et Ecclesia catholica nec scindi nec diuidi posse monstrata est.« Unde mirum uidetur cur Cyprianum Tillemontius de solis confessoribus locutum existimet. Tota res ab eodem erudito scriptore sic narratur, quasi uno et eodem die transacta fuerit. Sed tamen ex his Cornelii uerbis, »adfuerunt etiam episcopi quinque, qui et hodie presentes fuerunt,« duos dies insumptos fuisse patet, quorum prior deliberationem habuit de recipiendis confessoribus, postridie uero absoluta et perfecta, magno fraternitatis concursu, que pridie constituta fuerant.

Insignem hunc euentum Tillemontius et Pearsonius ad mensem nouembrem huius anni 251 referendum putant, post concilium Romanum, quod hoc anno 251 Cornelius cum sexaginta episcopis habuit mense octobri, ut placet Pearsonio, uel etiam multo citius, ut existimat Tillemontius, ac ante Nouatiani ordinationem. Sed non tam sero quatuor illi confessores, aut saltem ante concilium Romanum, rediisse in Ecclesiam uidentur.

Reditus confessorum paucis diebus subsecutus est nouam legationem Nouatiani. »Nouato enim illinc a uobis discedente, ait Cyprianus , id est,  procella et turbine recedente, ex parte illic quies facta est.« Porro a prima legatione ad hanc nouam non multum intercessit temporis: nam »prostratus uirtutibus Dei« Nouatianus, ut ait Cornelius , »cum Maximus et Longinus et Macheus fuissent expulsi a Cypriano eiusque collegis, denuo resurrexit.« Quibus ex uerbis patet Nouatianum non a iulio mense ad nouembrem feriatum esse, sed accepta damna protinus reparare uoluisse, missis peritioribus magisque industriis legatis. Ergo reditus confessorum, qui noue legationis profectionem proxime contingit, non potest in mensem nouembrem reiici. Deinde uero Nicephorus, ille acolythus qui utramque epistolam et de noua legatione et de reditu confessorum attulit, non uidetur clericus fuisse Romanus, sed potius ipse ille Nicephorus acolythus quem Cyprianus iulio exeunte, uel augusto ineunte cum Mettio subdiacono Romam miserat. Sic enim de illo Cornelius loquitur Ep. XLuI: »Hec igitur, frater carissime, eadem hora, eodem momento ad te per scripta transmisimus, et Nicephorum acolythum, descendere ad nauigandum destinantem, ad uos statim dimisi.« Quibus ex uerbis patet hunc clericum non data opera a Cornelio missum fuisse, sed potius, cum, pefectis rebus quarum causa uenerat, rediret, sanctum Pontificem oblata occasione usum esse. Hinc iam ei perferendam epistolam dederat de nouis tentamentis Nouatiani, sed minime necessariam, aut que clericum mitti postularet, siquidem iam missus ea de re fuerat Augendus confessor, nec necesse erat alium postea mittere qui idem nuntiaret. Porro, si is est Nicephorus acolythus qui cum Mettio Epistolam XLII Cypriani pertulit, frustra illius reditus ad mensem nouembrem differtur. Parui refert quod in litteris Cornelii nulla fiat mentio de Mettio subdiacono, quocum Nicephorus acolythus profectus fuerat Carthagine; nam similiter Mettius, ut supra uidimus in Epistola XLIII, solus nominatur, quamuis socius ei adiunctus esset Nicephorus.

Quod spectat ad concilium Romanum, reditu confessorum omnino posterius uidetur. Nullum prorsus huius concilii uestigium in litteris Romam aut Carthaginem missis intra illud tempus quod a Cornelii ordinatione ad reditum confessorum effluxit. Legati Caldonius et Fortunatus, qui Carthaginem post Nouatiani ordinationem rediere, non amplius quam sexdecim episcoporum litteras attulerunt. Quis ergo credat iam tum ordinationem Cornelii in concilio LX episcoporum confirmatam fuisse, ut suspicatur Tillemontius? Preterea hoc concilium, teste Eusebio , decreuit »Nouatum quidem et eos qui una cum ipso sese insolenter extulerant, et quicumque inhumanissime et a fraterna caritate aliene eius opinioni consentire presumserant, alienos ab Ecclesia habendos esse.« At confessores sic se ante reditum gessere, sic redeuntes excepti sunt, ut excommunicati fuisse non uideantur a concilio sexaginta episcoporum: nam, si ab hac synodo  in iudicium uocati et excommunicati in schismate obduruissent, an dicere potuissent circumuentos se esse et imposturam passos, ac mentem suam semper in Ecclesia fuisse? quis credat Cornelium sic eos recepturum fuisse, ut omnia remitteret Deo omnipotenti? non sic agi solet cum hominibus iam iudicatis et excommunicatis. Posterius ergo concilium reditu confessorum: sed tamen non multo posterius; nam grauissime cause suberant cur cito haberetur, tum ut Nouatiani partes penitus frangerentur, tum ut lapsorum causa, que ad concilium reiecta fuerat, diiudicaretur.



XXIu.---DE GESTIS ET SCRIPTIS S. CYPRIANI ANNO 252, ANTE PERSECUTIONEM.

Damnatus toto orbe Nouatianus non despondebat animum, sed per plurimas ciuitates nouos apostolos suos mittebat, ut quedam recentia institutionis sue fundamenta constitueret, et super legitimos episcopos crearet alios pseudepiscopos. Id testatur Cyprianus in Epistola ad Antoniamum, scripta anno 251 exeunte aut 252 ineunte. Iamdudum litteras acceperat Cyprianus ab hoc Numidie episcopo, quibus se cum Nouatiano non communicare, sed Cornelio affixum esse significabat, atque ut earumdem litterarum exemplum ad Cornelium mitteretur, postulabat. Sed postea alie littere superuenerunt, in quibus nutare uidebatur, Nouatiani litteris motus, et quam iste heresim introduxisset, qua ratione Cornelius cum Trophimo et thurificatis communicaret, sciscitabatur, ac ne ipsius quidem Cypriani humanitatem in lapsos equo animo accipiebat. Sic ei respondet Cyprianus in hac Epistola LII, ut se et Cornelium mirifice defendat, et cum Nouatiano neminem communicare posse demonstret, nisi qui totius Ecclesie communionem reiiciat. Liquet scriptam esse epistolam post reditum confessorum quos in Ecclesia cum Cornelio iunctos esse dicit, post mortem Decii, quem tyrannum appellat, sed tamen ante concessam lapsis hoc anno 252 indulgentiam, siquidem Cypriani defensio in iis tantum uersatur que Libellaticis anno superiore et ceteris in mortis periculo constitutis concessa fuerant. Non immerito Antonianus ille idem uidetur esse qui in titulo Epistole LXX, inter episcopos Numidas recensetur; quod etiam argumento est eum Cypriani monitis non restitisse.

Emissarii Nouatiani circa hoc tempus Maximum pseudepiscopum Carthaginensem fecerunt: sed hoc facinus tam ignobile et obscurum fuit, ut Cyprianus ne scribendum quidem ea de re Romam iudicaret. Nam paulo ante de collegarum consilio miserat Cornelio nomina integrorum et catholicorum in Africa episcoporum, ut scirent Cornelius eiusque college quibus scribere et a quibus litteras mutuo accipere oporteret; si quis autem preter eos quos Cyprianus epistola sua complexus fuerat, scribere auderet, scirent eum uel sacrificio uel libello esse maculatum, uel unum de hereticis, peruersum scilicet et profanum.

 Scriptum existimatur hoc anno prestantissimum Cypriani opus de Oratione Dominica. Recensetur a Pontio post librum de Unitate Ecclesie; et cum multa in eodem libro aduersus schismaticos uehementer et copiose dicantur, non male concluditur iam prodiisse Felicissimi et Nouatiani schismata cum hec scriberet Cyprianus.

Circa Pasche prima solemnia scripsit Cyprianus Epistolam LIII ad episcopos Fortunatum, Ahymnum, Optatum, Donatianum, Fortunatum et Felicem, qui, cum essent in ciuitate Capsensi propter ordinationem episcopi , consulti fuerant a Superio an ad communionem iam admittendi essent Ninus, Clementianus et Florus, qui, Christum confessi coram magistratu et plebe, postea inter tormenta coram proconsule superati, penitentiam agere non destiterant per hoc triennium, non illud quidem exactum sed inchoatum. Rem decidere non ausi, ad Cyprianum detulerant, et scripserant »ut cum pluribus collegis de hoc ipso plenissime« tractaret. Respondet Cyprianus reddendam eiusmodi hominibus communionem, seque ea de re cum episcopis deliberaturum promittit »quando solemnitati apud suos celebrande satisfecerint,« et Carthaginem »uenerint.«

uix dubium est quin promissum perfecerit in concilio quod Carthagine habitum hoc anno idibus maii, ut ipse testatur Ep. Lu . Scribit ibidem »Priuatum, ueterem hereticum in Lambesitana colonia ante multos fere annos ob multa et grauia delicta nonaginta et episcoporum sententia condemnatum, et Fabiani« pape ac Donati Carthaginiensis episcopi »litteris seuerissime notatum, cum causam in hoc concilio agere uelle se diceret,« admissum non fuisse. Huic concilio interfuerunt episcopi sexaginta sex, si ibi, ut uersimillimum est, propositis a Fido episcopo questionibus responsum fuit. Is per litteras questus fuerat quod Therapius episcopus Bulle et confessor, ut coniicit Pamelius ex concil. Carth. an. 256, uictori quondam presbytero, antequam penitentiam plenam egisset, pacem immaturo tempore dedisset. Preterea nouam quamdam de infantibus opinionem Fidus proposuerat, in quibus morem antique circumcisionis tenendum putabat, ut infra octauum diem non baptizarentur. Inter alias rationes hanc afferebat: »uestigium infantis in primis partus sui diebus constituti mundum non esse, quod unusquisque illud horreat exosculari.« Respondent sexaginta sex episcopi per Epist. LIX, obiurgatum fuisse Therapium, nec tamen ablatam uictori communionem. De infantibus autem propositam ab eo opinionem uno ore uniuersi reiiciunt, et baptisma infantium »in primo statim natiuitatis sue ortu« preclarissimis rationum momentis defendunt. Hoc autem concilium sexaginta sex episcoporum idem prorsus esse perspicitur ac illud quod idibus maii habitum hoc anno 252. Quod enim concessa uictori quondam presbytero laica communio reprehensionem  nem effugit, argumento est nichil adhuc detractum ac limatum fuisse de superioris anni decreto, ac nondum pacem pentientibus redditam fuisse; que tamen illis indulgentia perpaucis mensibus post concilium idibus maii habitum concessa est.

Lombertum merito castigat Pearsonius, quod hoc concilium sexaginta sex episcopornm non multo post concilium anni superioris collocauerit. Non uerisimile est post concilium, quod tamdiu in causis lapsorum diiudicandis occupatum fuit, aliud eodem anno tam frequens conuocatum fuisse, cum presertim nullum huius rei uestigium exstet in litteris anno superiore scriptis. At idem Pearsonius hoc concilium in quo responderunt Fido sexaginta sex episcopi, in anni 253 mensem septembrem reiicit, cum episcopi, ut ipse existimat, restituta pace, de rebus ecclesiasticis consiliarentur. Non quadrat hec opinio cum his episcoporum uerbis: »Que res, inquiunt, satis nos mouit recessum esse a decreti nostri auctoritate, ut ante legitimum tempus et plenum satisfactionis, et sine petitu et conscientia plebis, nulla infirmitate urgente ac necessitate cogente, pax ei concederetur.« Hec optime congruunt idibus maii anni 252. Iam penitentie partem non mediocrem adimpleuerat uictor, unum reprehenditur quod plenum tempus non exegisset; quinetiam nichil reprehendetur, si plebis rogatu concessa pax fuisset. At profecto numquam episcopi tam leniter egissent anno 253 inter prima pacis initia. Nam qui, sopita Decii persecutione, tantam pre se seueritatem tulerant, ut excommunicationem minarentur si quis lapsos ad communionem admitteret, ii, finita Galli et uolusiani persecutione, cum adhuc manus lapsorum sacrificiis nefandis fumarent, an adeo remissi fuere ut pacem concessam non reprehensuros se dicerent si »sine petitu et conscientia plebis« concessa non fuisset? Preterea non uidentur post persecutionem Galli et uolusiani necessaria fuisse concilia, quia ex his que in priore concilio statuta de lapsis fuerant, facilis fuit totius rei deliberatio; uel potius quia aut nulli in hac persecutione, aut saltem paucissimi uidentur cecidisse. Testatur Cyprianus in Epistola LuII eos qui Rome sub Decio ceciderant, confessionis laudem in hoc secundo prelio adeptos fuisse. Idem testimonium saltem Africe tribuit auctor libri ad Nouat. . Hinc Cyprianus in Ep. LXXXI ad Martyres, non plangit clades et funera suorum, ut in Ep. IX sub Decio fecerat. Nec mirum si uictores in hac pugna fuere, quos tanto animi ardore ad pugnandum paratos fuisse perspicimus ex Epist. LIu.

Scripta est circa idem tempus, ut obseruat Tillemontius, Epistola LXIu ad Epictetum et plebem Assuritanam aduersus Fortunatianum, quondam huius ciuitatis episcopum, qui sacerdotio ob simulacrorum cultum deiectus »pro integro agere uolebat,« et episcopatum sibi ceperat uindicare. uidetur Epictetus, quem Cyprianus fratrem appellat, Fortunatiani loco constitutus fuisse. Non solus Fortunatianus ex lapsis episcopis eiusmodi facinus tentabat, sed obseruat Cyprianus nonnullos alios idem agressos esse, dum  stipes, et oblationes, et lucra desiderant, quibus prius insatiabiles incubabant, et cenis atque epulis etiam nunc inhiant, quarum crapulam nuper superstite in dies cruditate ructabant.« Cum autem lapsos omnes hortetur ut, »magnitudinem delicti sui cognoscentes, a deprecando Domino non recedant, sed satisfactionibus immorantes ad Ecclesiam pulsent,« non immerito hec epistola ante concessam generatim lapsis indulgentiam scripta existimatur.

Reiectus, ut modo diximus, a concilio Carthaginensi Priuatus pseudepiscopum Carthagine constituit Fortunatum, qui erat »unus ex quinque presbyteris iampridem de Ecclesia profugis, et sententia cepiscoporum, ait Cyprianus Ep. Lu , multorum et grauissimorum uirorum, qui super hac priore anno« ad Cornelium litteras fecerant. Operam ad hoc scelus nauarunt, ut ibidem ait S. Martyr, Felix quidam, qui cum illo uenerat, quem ipse extra Ecclesiam in heresi pseudepiscopum olim constituerat; Iouinus et Maximus, ob nefanda sacrificia et crimina in se probata, sententia nouem episcoporum condemnati, et iterato quoque a pluribus aliis in concilio anno priori abstenti; Repostus Saturnicensis, qui non tantum in persecutione ipse ceciderat, sed et maximam partem plebis sue sacrilega persuasione deiecerat. Hi quinque cum paucis uel sacrificatis uel male sibi consciis Fortunatum sibi pseudepiscopum cooptarunt. Sed illis scelus ex sententia non successit. Nam cum dictitassent uiginti quinque episcopos Carthaginem uenturos, non sine mendacii infamia quinque tantum reperti sunt. Deinde uero, quos antea decipiebant et falsa se spe redeundi in Ecclesiam producebant, hi ubi uiderunt pseudepiscopum, fraude comperta, ad Ecclesiam redierunt. Itaque plures erant qui de nefariis illis hominibus iudicauerant, si presbyteri et diaconi numerentur, quam qui tunc cum illis coniuncti uidebantur. Probabat tamen Cyprianus et diligenter examinabat quinam admitti et recipi in Ecclesiam deberent. Quidam enim recipi non poterant »sine scandalo et periculo plurimorum.« Fremebat enim plebs et reluctabatur »quoties inemendabiles et proterui, et uel adulteriis uel sacrificiis contaminati, et post hec adhuc insuper de schismate ad Ecclesiam« redibant. uix plebi persuadebat, imo extorquebat ut tales admitti consentirent; et iustior factus erat fraternitatis dolor ex eo quod unus atque alius, obnitente plebe et contradicente, Cypriani facilitate suscepti, peiores exstiterant quam prius fuerant .

Fortunati ordinatione adeo non mouebatur Cyprianus ut ea de re protinus ad Cornelium scribendum esse non iudicaret. Nactus tamen occasionem familiarissimi hominis et clerici, per Felicianum acolythum, quem Cornelius in Africam cum Perseo episcopo miserat, etiam de Fortunato isto scripserat ad Cornelium; sed, dum Carthagine Felicianus uel uento retardatur, uel accipiendis aliis epistolis detinetur, Felicissimo Romam properante preuentus est. Is enim Romam mittebatur cum litteris Fortunati ad Cornelium, cum nefaria illa factio, undique exclusa et in  Africa ob scelerum infamiam ubique nota, Romam nauigandum iudicasset. uenit itaque Romam Felicissimus stipatus caterua et factione desperatorum, sed reiectus est a Cornelio, et »uigore pleno quo episcopos agere oportet,« pulsus de Ecclesia. uerum, cum dictitarent nefarii homines Fortunatum a uiginti quinque episcopis ordinatum esse, cumque Cornelium »aggressi essent comminantes quod, si litteras quas attulerant non accepisset, publice eas recitarent, et multa turpia et probrosa et ore suo digna proferrent,« Cornelius, cui molestum erat Cypriani silentium, »minis atque terroribus eorum aliquantum commotus«, duas simul epistolas Cypriano per Saturum acolythum scripsit, quarum prima pulsum constanter Felicissimum, altera commotum et exterritum ipsius Cornelii animum significabat.

Permolestum accidit Cypriano quod, cum in defendendo episcopatu Cornelii summam animi fortitudinem declarasset, idem sibi in re simillima a Cornelio non referretur. Quapropter ad eum scripsit Epistolam Lu, dolorem suum minime dissimulans, quod Cornelius aures prebuisset schismaticis omni sceleris macula notatis et in concilio damnatis, contra episcopum populi uniuersi suffragio in pace delectum, Dei auxilio in persecutione protectum, collegis omnibus fideliter iunctum, plebi sue in episcopatu quadriennio iam probatum, in quiete seruientem discipline, in tempestate proscriptum applicito et adiuncto episcopatus sui nomine, toties ad leonem petitum, in circo, in amphitheatro Dominice dignationis testimonio honoratum, ac nuper etiam clamore popularium ad leonem denuo postulatum. Demonstrat nefas fuisse schismaticis »ad Petri cathedram atque ad Ecclesiam principalem, unde sacerdotalis unitas exorta est,« litteras ferre, »cum statutum sit omnibus nobis, inquit, et equum sit pariter ac iustum, ut uniuscuiusque causa illic audiatur ubi est crimen admissum . . . , nisi si paucis desperatis et perditis minor uidetur esse auctoritas episcoporum in Africa constitutorum, etc.« Sic episcopatus sui iura defendit Cyprianus, ut exordium unitatis in Ecclesia Romana, ut ecclesia principali, agnoscat; et, quemadmodum alibi parem inter Apostolos potestatem admittens, exordium unitatis in Petro constitutum agnoscit, ita hoc loco, etsi negat minorem esse Afrorum episcoporum auctoritatem, immerito pronuntiat editor Oxoniensis primatum ab eo negari: sed de his iam diximus in prefatione. Quamuis autem de Cornelii prudentie et constantie existimatione hec epistola aliquid detrahere posse uideretur, eum tamen admonere et rogare non dubitat Cyprianus ut de more suo has litteras clero secum presidenti et sanctissime atque amplissime plebi legat, adeo cognita erat Cypriano et explorata uirtus Cornelii. Constat hanc epistolam hoc anno 252 scriptam fuisse; commemorat enim Cyprianus concilium anni prioris, tum etiam aliud proximis idibus maii habitum: hinc se plebi sue quadriennio iam probatum esse dicit. Scripta autem non uidetur nisi mense iunio exeunte, aut ineunte iulio.



XXu.---PERSECUTIO REuELATUR CYPRIANO.---HORTATUR THIBARITANOS AD CERTAMEN.---LAPSIS PeNITENTIBUS PACEM RESTITUIT IN CONCILIO, QUOD AB ALIO IDIBUS MAII HABITO DISTINGUI DEBET.


Cum a concilio Carthaginensi, quod idibus maii habitum diximus, satis multa usque ad persecutionem intercesserint, perspicuum est imperatores Gallum et uolusianum, qui anno 251 exeunte imperium adepti fuerant, per totum illud tempus nichil iracunde in Christianos egisse, nec suum in illos furorem incitasse ante mediam huius anni estatem. At uiolenta fuit persecutio, nec alium finem habuit quam ipsa imperatorum uita. Iam nonnulle scintille emicuerant cum Cyprianus ad Cornelium scriberet Epistolam Lu. Ait enim »his ipsis diebus« quibus scribebat, »ob sacrificia que edicto proposito celebrare populus iubebatur, clamore popularium ad leonem denuo postulatum« se »in circo« fuisse. uidetur indicendorum sacrificiorum causam attulisse pestis illa que sub Gallo et uolusiano ac ceteris deinceps principibus horrendum in modum seuiit. Non multo post subsecuta imperatorum Galli et uolusiani aduersus Christianos edicta, quorum precognitionem cum accepisset Cyprianus, multis uisionibus diuinitus oblatis, scripsit Epistolam LuI ad Thibaritanos, quos cum antea inuisere statuisset, consilium tunc perficere non potuit, sed uicarias pro se litteras misit, in quibus eos admonet se »Domini instruentis dignatione« cognouisse, idque sciendum esse ac pro certo credendum et tenendum grauiorem nunc quam antea et ferociorem pugnam imminere; deinde uero ex Scripturis sanctis et ex christiane religionis principiis colligit quidquid ad persecutionem constanter sustinendam incitare poterat.

uidetur Cyprianum detinuisse quominus Thibaritanorum uotis satisfaceret, imposita necessitas rebus ecclesie sue, imminente persecutione, prouidendi. Nihil autem prius sibi faciendum arbitratus hoc molestissimo tempore, quam ut omnes omnino milites Christi qui arma desiderabant et prelium flagitabant, intra castra Domini colligeret; decreuit in concilio cum episcopis XLI, ut, examinatis singulorum causis, pax lapsis daretur qui penitentiam agere a primo lapsus die non destiterant. Episcopi certiorem ea de re faciunt Cornelium per Epistolam LIu, seque ita »sancto Spiritu suggerente« statuisse dicunt, ac sanguinem Christi iis non denegandum demonstrant qui suum pro Christo fusuros se et acriter pugnaturos promittebant. Addunt sese idem Cornelio »paterne misericordie contemplatione placiturum« sperare. Miror hoc concilium a Pearsonio confundi cum eo quod idibus maii habitum est. Nam 1o de rebus idibus maii deliberatis nulle ad Cornelium synodi nomine scripte sunt littere; quippe, cum de Priuato, quem synodus non admiserat, tum demum Cyprianus ad Cornelium suo nomine scripserit, cum facultas oblata est Feliciani acolythi. 2o In Epistola Lu, ex qua concilium idibus maii habitum fuisse dicimus, nullum exstat uestigium concesse lapsis indulgentie  sed tantummodo necessitas penitentie aduersus Felicissimum eiusque satellites defenditur. Atque hinc patet hanc epistolam in editione Oxoniensi immerito preponi quinquagesime quarte, per quam Cornelius de concessa lapsis communione certior factus est. 3o Concilium episcoporum XLI, in quo lapsis data communio est, instante persecutione habitum fuit, et hoste certamen indicente, cum lapsis arma desiderarent et flagitarent, ut est in Epist. LIu, seque »ad pugnam paratos esse et pro Domini sui nomine ac pro sua salute stare fortiter et pugnare« profiterentur. Quamobrem hoc consilium statim subsequi debuit Cornelii confessio, qui primus Rome confessus est. Sed a concilio idibus maii habito multa intercesserunt usque ad persecutionem et Cornelii confessionem: Fortunati ordinatio, missa ab eo Romam legatio, Cornelii ad Cyprianum littere ac Cypriani responsio.



XXuI.---S. CORNELIO GRATULATUR CONFESSIONIS LAUDEM S. CYPRIANUS.---CONFESSORES CARTHAGINENSES COHORTATUR PER EPIST. LXXXI, QUAM IN HAC PERSECUTIONE SCRIPTAM FUISSE OSTENDITUR ANNO 252.

uana non fuit Cypriani predictio future persecutionis, nec adhibite ab eo cautiones ad Christianos corroborandos optato exitu caruerunt. Rome prosiluit aduersarius terrore uiolento Christi castra turbare: sed uirtus illic precedentis episcopi publice comprobata est, ac quodammodo ecclesia omnis Romana confessa est: ad pugnam non singuli milites, sed tota castra prodierunt, accurrit properanter et uenit quisquis audiuit. Plurimi ex his qui sub Decio lapsi fuerant, gloriosa confessione restituti sunt, ipso dolore penitentie facti ad prelium fortiores, ita ut appareret eos in prima persecutione noue atque insuete rei pauore trepidasse. Hec discimus ex Epist. LuII Cypriani, in qua Cornelio Centumcellis exulanti gloriam confessionis gratulatur, et cum eo communicat quod prouidentia Domini monentis instructus cognouerat, »appropinquare iam certaminis et agonis nostri diem,« inquit. Rogat denique ut uter ad Dominum prior migrauerit, Deum pro altero et pro fratribus ac sororibus precetur. Hec predictio non multo post in Cornelio exitum sortita est, qui martyr obiit Centumcellis die 14 septembris huius anni 252, ut inter doctissimos quosque conuenit. Interim Nouatianus, ut Cyprianus obseruat, ut nec unitatis Ecclesie, ita nec eius triumphorum particeps, quiescebat, nec eum omnino tetigit persecutio. Lucius, qui Cornelio successit, eodem fere tempore sacerdotii et exilii gloriam adeptus est; sed paulo post reuocatus, martyr obiit die quarto aut quinto mensis martii anno 253 cum quinque mensibus ac paucis diebus prefuisset. Huic Cyprianus cum sacerdotium et confessionem gratulatus fuisset per litteras, que ad nos non peruenerunt, reditum etiam gratulatus est per Epistolam LuIII suo et collegarum nomine. Sed, preter hoc litterarum officium, quibus ad commune gaudium Ecclesie Romane suum quoque accedere testatur, ait se non  cessare »in sacrificiis atque in orationibus Deo Patri et Christo Filio eius Domino nostro gratias agere et orare pariter atque petere ut qui perfectus est atque perficiens custodiat et perficiat  confessionis gloriosam coronam,« etc.; et quasi preuideret id quod postea euenit, Lucium idcirco reuocatum fuisse ab exilio suspicatur, ut in oculis ecclesie sue uitam pro Christo profunderet. Decreta Cornelii de lapsis Lucium confirmasse discimus ex Cypriano, qui Lucium et Cornelium beatos martyres appellat, seque eorum memoriam honorare dicit, ac illos spiritu Dei plenos, et in glorioso martyrio constitutos dandam esse pacem lapsis censuisse, et penitentia acta fructum communicationis et pacis negandum non esse litteris suis signasse testatur .

Quamuis erumpentibus persecutionis scintillis postulatus fuerit ad leonem Cyprianus, non tamen secessit, ut in persecutione sub Decio, nec pulsus aut proscriptus fuit. Primus Carthagine impetum ferocientis populi sustinuit, ut uidere est in Epist. LXXXI, gloriosus senex Rogatianus presbyter, qui in persecutione Decii confessus fuerat, et, e carcere solutus, duobus episcopis et Numidico presbytero in regenda ecclesia Carthaginensi adiunctus a Cypriano fuerat. Is cum primus in hac Galli et uolusiani persecutione coniectus in carcerem fuisset cum Felicissimo, quem Cyprianus quietum semper et sobrium fratrem appellat, cum eodem coronatus est. Ceteros confessores in carcere inclusos hortatur Cyprianus  ut Rogatianum imitentur, seque Dominum assidue precari ait ut eamdem ac ille coronam assequantur. Inter hos confessores enitebant pueri et femine, id quod etiam in persecutione Decii contigisse perspicimus ex libro de Lapsis , et in persecutione ualeriani ex Epist. LXXuII. Eamdem confessionis laudem adepti, ut capite 24 obseruauimus, qui sub Decio lapsi fuerant. Quod quidem de plurimis intelligi debet, non tamen de omnibus; nam auctor libri ad Nouatianum, alios ex eorum numero adhuc penitentie addictos commemorat. Sed quia Epistolam LXXXI alii ualeriani, alii Decii persecutioni adscribunt, exponendum nobis est cur ad hanc potius sub Gallo et uolusiano persecutionem referenda uideatur.

Hanc epistolam Pamelius et Baronius inter postremas Cypriani numerant, et in persecutione ualeriani scriptam putant. Hac potissimum ratione ducuntur, quod Rogatianus presbyter et confessor, quem post Decii persecutionem superfuisse constat, in hac Epistola LXXXI uitam pro Christo cum Felicissimo dicatur profudisse. Atque id quidem tabulis ecclesiasticis consentaneum est, in quibus, inquit Baronius, Rogatiani et Felicissimi »una die passorum natalis solemnitas consignata est uII cal. nouembris.« Contra Pearsonius hanc epistolam sub Decio scriptam esse contendit, cum lateret Cyprianus, idque probat ex primis epistole uerbis: »Saluto uos, fratres karissimi, optans ipse quoque conspectu uestro frui, si me ad uos peruenire loci conditio permitteret.« Sed autem loqui solet Cyprianus e suo secessu, ut in  Epist. u: »Et quoniam mihi interesse nunc non permittit loci conditio;« et in Epist. XXXuII ad eumdem clerum: »Utinam loci et gradus mei conditio permitteret ut ipse nunc presens esse possem!« Unde concludit Pearsonius his uerbis non exilium Cypriani sui ualeriano, sed illius sub Decio secessum denotari. Locum autem ex quo mortuum Rogatianum fuisse iudicatur, in aliam prorsus sententiam accipiendum esse existimat, ac errorem in tabulas ecclesiasticas irrepsisse, dum Bedam, qui has Cypriani litteras laudat, et ex illis docet Rogatianum et Felicissimum martyrio coronatos esse, Usuardus, Ado et alii sine examine sequuntur.

Pearsonii sententia arridet Tillemontio; sed tamen multis rebus perspicitur hanc epistolam non in secessu scriptam esse, sed Carthagine, cum iam obiisset Rogatianus, non tamen sub ualeriano, sed sub Gallo et uolusiano. Nimium apertus est Cypriani contextus, quam ut Rogatianum et Felicissimum martyrio coronatos negemus antequam hanc epistolam scriberet Cyprianus. Locum inspiciamus. »Quam fidem, inquit, uos quoque retinentes et die ac nocte meditantes, toto corde ad Deum prompti, contemptu presentium futura tantummodo cogitatis, ut ad fructum regni eterni et ad complexum et osculum Domini et conspectum uenire possitis, ut sequamini in omnibus Rogatianum presbyterum gloriosum senem, uiam uobis ad gloriam temporis nostri religiosa uirtute et diuina dignatione facientem, qui cum Felicissimo fratre nostro quieto semper et sobrio, excipiens ferocientis populi impetum, primum hospitium uobis in carcere preparauit, et metator quodam modo uester, nunc quoque uos antecedit. Quod ut consummetur in uobis assiduis orationibus Dominum deprecamur, ut initiis ad summa pergentibus quos confiteri facit, faciat et coronari.« Nulla fere uox hoc in loco que non Rogatianum pro Christo passum indicet. uocat eum Cyprianus »gloriosum senem,« quod eum argumento est ad gloriam peruenisse. Confessores laudat quod futura tantum cogitent, ut ad complexum Domini perueniant, ut sequantur in omnibus Rogatianum, quem iam in multis rebus imitati fuerant. Iam ergo peruenerat ad conspectum Domini Rogatianus siquidem peruenire ad conspectum Domini idem est ac Rogatianum in omnibus sequi. Parauerat illis Rogatianus primum hospitium in carcere. Ubi secundum parabat, nisi in celo, antecedens eos ueluti metator quidam? Denique Deum precatur Cyprianus ut id in quo antecedebat eos Rogatianus, in ipsis consummetur et ad coronam perueniant. Ergo iam ad hanc coronam Rogatianus peruenerat, quam cum in Decii persecutione adeptus non sit, sed ante e carcere egressus sit quam Cyprianus e suo secessu, necesse est hanc epistolam ad aliud tempus referri. Nititur Tillemontius his uerbis, »uiam facientem, uos antecedit,« ut Rogatianum probet non obiisse cum hec epistola scriberetur. At quis nescit lingue latine sterilitatem sepe cogere ut eiusmodi uoces usurpentur? Martyres in Ep. LXXuIII laudant Cyprianum  quod, cum primus confitendi signum extulerit, ipsius anima »non tantum martyrum de seculo iam excedentium socia esse ceperit, sed et cum futuris celestem amicitiam« copulauerit. Simili prorsus modo confessores hortatur Cyprianus in Ep. IX, ut Mappalicum martyrem sequantur. »Istum nunc beatissimum martyrem, inquit, et alios participes eiusdem congressionis et comites in fide stabiles, in dolore patientes, in questione uictores, ut ceteri quoque sectemini et opto pariter et exhortor, ut, quos uinculum confessionis et hospitium carceris simul iunxit, iungat etiam consummatio uirtutis et corona celestis.«

Non belle accepit Pearsonius hec uerba, »si me ad uos peruenire loci conditio permitteret.« Ait enim Cyprianum his uerbis designare »locum in quo presens esse et conspectu confessorum frui maxime concupiuit, sed loci, hoc est Carthaginis, ubi persecutio iam feruebat, conditionem non permisisse.« uerum hac uoce non Carthaginem, sed episcopalem auctoritatem designari perspicitur ex pluribus Cypriani testimoniis; sic in Ep. XI: »Sollicitudo loci nostri et timor Domini compellit.« »Cum illi  memores loci nostri ad me litteras direxerint« . »Congruit ipsi loco et officio sacerdotii nostri« . uid. Ep. LXu. Quamobrem, cum ait Cyprianus in hac Ep. LXXXI: »Saluto uos, fratres karissimi, optans ipse quoque conspectu uestro frui, si me ad uos peruenire loci conditio permitteret. Quid enim mihi optatius et letius posset accidere, quam nunc uobis inherere, ut complectemini me manibus illis que pure et innocentes et Dominicam fidem seruantes, sacrilega obsequia respuerunt? Quid iucundius et sublimius quam osculari nunc ora uestra, conspici etiam presentem ab oculis uestris?« cum hec, inquam, ait Cyprianus, indicat se hac una re detineri quominus inuisat martyres, quod metuat ne dignitate conspicuus oculos gentilium effugere non possit. Nec necesse est eum abfuisse Carthagine ut sic scriberet: sua enim illum dignitas, etiamsi adfuisset Carthagine, detinere potuit quominus sanctos martyres inuiseret. Nam qui prouidebat ut martyres »non glomeratim nec per multitudinem simul iunctam inuiserentur, sed ut presbyteri quoque qui illic apud confessores« offerebant, singuli cum singulis diaconis alternarent , multo minus ipse commisisset, ut in oculos gentilium incurrens noua incendia commoueret. Quinetiam hec consuetudo ante Cyprianum in Africa uigebat, ut episcopus confessores non inuiseret. Testatur enim Cyprianus in Epp. X et XXI, id semper in preteritum sub antecessoribus suis factum esse, ut presbyteri et diaconi plenissime circa Euangelii legem martyres et confessores instruerent, et diaconi ad carcerem commeantes martyrum desideria consiliis suis et Scripturarum preceptis gubernarent. Nihil ergo uetat quominus Cyprianum in ipsa urbe necessariis rebus et antecessorum exemplo a confessorum conspectu distentum hec scripsisse existimemus. Neque etiam dicere uerebor non sic  locuturum fuisse si abfuisset Carthagine. Quomodo enim absentem et in abdito loco latentem sola dignitas a complexu martyrum arceret, quem in ipsa urbe necessarie cautiones ab hoc gaudio et antecessorum exempla remouissent? Hinc in Ep. IX, quam ad martyres et confessores in secessu scriptam esse constat, non ait secessum suum in hoc sibi molestum esse, quod eos non possit inuisere. Significat urbis desiderium in Ep. XXXuII, at nequaquam ut in martyrum complexibus hereat, sed potius »ut promptus et libens solemni ministerio cuncta circa fortissimos fratres dilectionis obsequia compleat.«

Nec congruit ergo hec epistola Decii temporibus, neque etiam ualeriani persecutioni, cuius primum impetum sustinuit Cyprianus; nec ei Rogatianus et Felicissimus, sed ipse aliis omnibus, ut infra uidebimus, facem ad confitendum Christi nomen pretulit. Multo commodius referetur Epistola LXXXI ad persecutionem Galli et uolusiani, in qua Cyprianus nec Carthagine expulsus est, nec sponte cessit; at minime dubium est quin pro se ad aures et ad oculos confessorum uicarias litteras miserit, cum eos inuisere exposita omnium oculis dignitas non sineret. Mense octobri anni 252, quo Rogatianus et Felicissimus passi dicuntur in tabulis ecclesiasticis, persecutio seuiebat; cuius rei testis est Cornelius, qui mense septembri huius anni martyr obiit. Pearsonius ex populi ferocientis impetu, quem Rogatianus excepisse dicitur, Epistolam LXXXI ad persecutionem Decii pertinere concludit, quia sepe in hac persecutione popularis temeritas in Cyprianum erupit. At in persecutione Galli eamdem populi temeritatem expertus est Cyprianus, ut ipse narrat in Epistola Lu. Deinde uero horrenda illa pestis que cum Galli persecutione coniuncta fuit, multo aptior uidetur fuisse ad ciendos populares motus, cum calamitatis causa in Christianos reiiceretur.



XXuII.---MIRA CHARITAS S. CYPRIANI IN PESTIS CALAMITATE.---RELIGIONEM DEFENDIT ADuERSUS DEMETRIANUM.---TOTIUS ECCLESIAE CARTHAGINENSIS PROLIXA IN REDIMENDIS CAPTIuIS LIBERALITAS.

Ad persecutionem accedebat lues horrenda que, sub ipsis Deciis, ut uerisimile est, incepta, maiorem in modum sub Gallo et uolusiano grassata est. Hic Cypriani caritas in ipsis ethnicorum oculis enituit, et ad summam reipublice utilitatem redundauit. Nam cum ethnici omnes horrerent et fugerent contagia ac suos impie exponerent, ac, iacentibus tota ciuitate cadaueribus, nemo aliud quidquam respiceret nisi lucra crudelia, tum uero Christi et Dei Pontifex plebem uno in loco congregatam uiuido hortatu adduxit ut pietatis officia non solum in domesticos fidei, sed in ipsos etiam ethnicos conferrent; ac caritate inflammatus ea dixit que, si »gentiles audire potuissent, ait Pontius, forsitan statim crederent.« Distributa sunt ergo continuo pro qualitate hominum atque ordinum ministeria. Multi qui angustia paupertatis beneficia sumptus exercere non poterant, plus  sumptibus exhibebant; compensantes proprio labore mercedem diuitiis omnibus cariorem. Fiebat itaque exuberantium operum largitate quod bonum est ad omnes, non ad solos domesticos fidei.

Inter has persecutionis et pestis calamitates, scripsit Cyprianus librum aduersus Demetrianum, quem Pontius his uerbis designat: »Per quem gentiles, repercussis in se iis que nobis ingerunt, uincerentur?« uentitabat ad Cyprianum Demetrianus, eumque Cyprianus, »oblatrantem aduersus Deum et uerbis impiis obstrepentem,« minime idoneum iudicabat quocum congrederetur, »cum nec docere indocilem posse sibi uideretur, nec impium religione comprimere, nec furentem lenitate cohibere.« Sed, cum idem Demetrianus dictitaret »quod bella crebrius surgant, quod lues, quod fames seuiant, quodque imbres et pluuias serena longa suspendant,« Christianis imputari, tacere ultra noluit Cyprianus; ac, ne silentium diffidentie non uerecundie tribueretur, huic homini respondendum esse duxit, »pariter et ceteris quos ipse forsitan concitauerat, et aduersum Christianos odia maledictis uocibus seminando comites sibi plures radicis atque originis« sue »pullulatione« fecerat. Demonstrat igitur calamitates non inde oriri quod Deum Christiani colant, sed quod eum gentiles non colant, eiusque cultores omni cruciatus genere torqueant: quamuis autem he calamitates ipsos etiam Christianos attingant, eas tamen solis gentilibus nocere, non Christianis quos ad eterna gaudia perducunt. Lactantius  minus commode factum a Cypriano existimauit, ut ad frangendum et conuincendum Demetrianum Scripture potius quam petarum et philosophorum testimonia citaret. Sed, preterquam quod adhibende erant Scripture, ut quid Christiani sentirent, quid sperarent, in promptu esset, inest profecto sancti Spiritus testimoniis tanta uis ac tanta maiestas, ut uel eos qui maxime obduruerunt, permouere possint. 

Hunc librum in persecutione Galli et uolusiani scriptum esse patet ex testimonio Pontii, qui eum recenset inter libros de Lapsis et de Unitate Ecclesie post Decii persecutionem scriptos, et librum de Patientia, qui persecutionem ualeriani antecessit. Idem etiam effici potest ex his uerbis Cypriani : »Ut memorias taceamus antiquas, et ultiones pro cultoribus Dei sepe repetitas nullo uocis preconio reuoluamus, documentum recentis rei satis est, quod sic celeriter quodque in tanta celeritate sic granditer nuper secuta defensio est, ruinis rerum, iacturis opum, dispendio militum, diminutione castrorum.« Legebatur in superioribus editionibus, »ruinis regum,« quibus uerbis Decios designari existimarunt eruditi. Sed, quamuis Baluzius ex ueterum codicum auctoritate posuerit »ruinis rerum,« non minus manifesta descriptio est eorum que Deciis ob uexatos Christianos euenerunt, nec referri potest ad Gordianos aut Philippos, qui Christianos non sunt persecuti.

 Demetrianum quem Cyprianus refellit, alii proconsulem Africe, alii unum ex iudicibus fuisse opinati sunt. Crediderim potius unum aliquem ex sophistis fuisse; idque satis persuadent crebre cum Cypriano disputationes, calumnie in Christianos et criminationes quas ei exprobrat Cyprianus, nequaquam indicans potestatem cum mala hac mente coniunctam fuisse. Decepisse eruditos homines uidentur hec uerba : »Qui alios iudicas, aliquando et tu esto tui iudex.« Sed hec ad iudicium forense non pertinent, nec Demetrianum nominatim petit Cyprianus, sed generatim gentiles, quibus, ut ibidem ait, uacabat »inter ipsa aduersa malos esse, et in periculis tantis non de se magis sed de altero iudicare.« Neque etiam ad Demetrianum proprie spectant hec uerba : »Innoxios, iustos, Deo charos domo priuas, patrimonio spolias, catenis premis, carcere includis, gladio, bestiis, ignibus punis, etc.,« sed generatim ad omnes ethnicos, quos, ut fieri solet in eiusmodi orationibus, nunc singulari numero, nunc plurali alloquitur. Paulo ante dicebat: »Adhuc insuper Dei seruos et maiestati ac nomini eius dicatos iniustis persecutionibus fatigatis. Satis non est quod ipse tu Deum non colis, adhuc insuper eos qui colunt sacrilega infestatione persequeris.«

Cypriani hortatibus accensa plebs Carthaginensis libenter arripiebat, si qua se daret occasio caritatis exercende. Quod tum maxime declarauit cum octo Numidie episcopi grauissimo casu perculsi quod plures Christianos et Numidia, in his uirgines Christo dicatas, barbari abduxissent, opem Cypriani implorarunt. Tum uero communis ecclesie Carthaginensi iniectus »meror atque cruciatus de periculo uirginum, pro quibus non tantum libertatis sed et pudoris iactura deflenda« uidebantur. Quapropter »prompte omnes et libenter ac largiter subsidia nummaria fratribus contulerunt, semper quidem secundum fidei sue firmitatem ad opus Dei proni, nunc tamen, ait Cyprianus, magis ad opera salutaria contemplatione tanti doloris accensi.« Scripsit itaque Cyprianus Epistolam LX ad episcopos Numidie, ac misit »sestercia centum millia nummorum, cleri et plebis collatione collecta.« Rogat eos sanctus Martyr ut, si quid tale deinceps acciderit, id sine mora per litteras nuntient, »pro certo habentes ecclesiam  et fraternitatem uniuersam ne hec ultra fiant precibus orare; si facta fuerint, libenter et largiter subsidia prestare.« Subdidit etiam Cyprianus nomina singulorum qui ad hoc opus tam necessarium prompte ac libenter operati fuerant, ut eis episcopi uicem boni operis in sacrificiis et precibus representarent; sed et collegarum et consacerdotum, qui et ipsi, cum presentes essent, et suo et plebis sue nomine quedam pro uiribus contulerant, nomina addidit, eorumque summulas significauit et misit. Hec Pearsonius contigisse putat initio anni 253, cum Galli negligentia barbaris nationibus in Romanorum fines  aditus pateret. Illud saltem uidetur statui posse, hanc epistolam post persecutionem Decii scriptam fuisse. Si quis enim librum de Lapsis cum hac epistola conferat, facile intelliget Carthaginenses sic et persecutione expurgatos, et curis ac laboribus Cypriani immutatos fuisse, ut eosdem esse uix agnoscas. Nam, cum antea plurimos in hac ecclesia diuturnitas pacis corrupisset, et patrimonii amor sacrificare simulacris adegisset, nunc omnes, accepto rei in Numidia geste nuntio, captiuitatem fratrum suam computant, omnes periculo uirginum merent et excruciantur, omnes ad redimenda Dei templa certatim opes suas effundunt, omnes precantur ne hec ultra fiant; sed, si facta fuerint, libenter et largiter subsidia promittunt.



XXuIII.---DE LIBRIS ET EPISTOLIS POST PERSECUTIONEM SCRIPTIS SUB uALERIANO ATQUE IN PRIMORDIIS STEPHANI PAPAE, ANNO 253 ET 254.

Non multo post Lucii martyrium, quod contigit die quinto martii huius anni 253, electus est Stephanus, forte quia iam tum Christianos respirare sinebant motus in imperio excitati. Nam mense maio, ut doctissimis criticis uidetur, ultio sanguinis Christianorum in Gallo enituit, quem sui milites, cum repellendo Aemiliano, qui iam Italiam occupauerat, imparem uiderent, imperio et uita spoliarunt. Cum autem Aemilianus ipse circa augustum mensem a militibus, qui imperium detulerant occisus fuisset, imperio potitus est nemine interpellante ualerianus, cuius equitate et eximio fauore summa pax Ecclesie affulsit. Sed, sedata persecutionis procella, pestis ingrauescebat. Quamobrem Cyprianus, cum animaduerteret »in plebe quosdam uel imbecillitate animi, uel fidei paruitate, uel dulcedine secularis uite, uel sexus mollitie, uel, quod maius est, ueritatis errore, minus stare fortiter, nec pectoris sui diuinum atque inuictum robur exerere,« non pretermisit occasionem docende ueritatis, ac prestantissimum de Mortalitate librum scripsit, in quo demonstrat eius esse mortem timere qui ad Christum ire nolit, eos autem qui uere in Christum credunt, letari debere cum ad Christum uocantur. Narrat episcopum quemdam, qui petebat ut e morbo euaderet, increpitum esse in uisione: »Nobis quoque ipsis, inquit , minimis et extremis quoties reuelatum est, quam frequenter et manifeste de Dei dignatione preceptum est ut contestarer assidue et publice predicarem fratres nostros non esse lugendos accersitione Dominica de seculo liberatos!« Hunc librum sic designat Pontius post opus aduersus Gentiles et ante libros de Opere et Eleemosyna ac de Patientia: »A quo Christiani mollioris affectus circa amissionem suorum aut, quod magis est, fidei paruioris consolarentur spe futurorum.« Scriptus uidetur in pace sub ualeriano: nulla enim inest significatio persecutionis cum peste coniuncte; quinetiam Cyprianus hac calamitate Christianos armari et preparari declarat, ut fortiter se gerant cum persecutio uenerit. »Excedunt  ecce in pace, inquit, tute cum gloria sua uirgines . . . . . , accenduntur tepidi, constringuntur remissi, excitantur, ignaui, desertores compelluntur ut redeant, gentiles coguntur ut credant, uetus fidelium populus ad quietem uocatur, ad aciem recens et copiosus exercitus robore fortiore colligitur, pugnaturus sine metu mortis cum prelium uenerit, qui ad militiam tempore mortalitatis accedit.« Hinc etiam nonnulli metum suum hoc nomine pretexebant, quod sibi pestis occasionem martyrii preriperet; qua excusatione uti non potuissent, si qua tunc persecutio aditum ad martyrium aperuisset.

Hunc tamen librum sub Gallo scriptum existimat Pearsonius, anno 252, »quia argumentum ab instante persecutione et antichristo ueniente ductum late persequitur« Cyprianus. Sed, cum S. martyr iamdudum crederet mundi finem et antichristi aduentum instare, hanc opinionem in ipsa etiam pace retinere debuit, cum presertim lues que tum grassabatur, una esse uideretur ex rebus mundi finem antecessuris. Hinc eadem mundi pereuntis et antichristi appropinquantis suspiciones in libris et epistolis post persecutionem scriptis, ut in libro de Unit. Eccles. , et in Epistola LXuIII, de Basilide et Martiale . Probabilius ergo est librum de Mortalitate sub ualeriano scriptum esse anno 253 aut 254.

Liber de Opere et Eleemosyna post librum de Mortalitate a Pontio proxime recensetur, ac proinde sub ualeriano scriptus est. Pacis tempus designat hec libri conclusio: »Si expeditos, si celeres, inquit Cyprianus, si in hoc operis agone currentes dies nos uel redditionis uel persecutionis inuenerit, nusquam Dominus meritis nostris ad premium deerit. In pace uincentibus coronam candidam pro operibus dabit, in persecutione purpuream pro passione geminabit.«

Ad initium anni 254 refertur Epistola LXIX, quam ad Florentium Pupianum scripsit Cyprianus, cum iam sex annis ecclesiam Carthaginensem gubernaret. Pupianus ille ante persecutionem in Ecclesia fuerat et communicauerat cum Cypriano; sed postea, schismaticis se adiungens, »infanda, turpia, etiam gentilibus exsecranda,« de Cypriano temere crediderat. Quin etiam litteras ad eum scribere ausus est, in quibus iudicem se episcopi sui constituens, dicebat sacerdotes humiles esse debere, scrupulum sibi esse tollendum de animo in quem inciderat, Ecclesiam propter Cyprianum portionem sui in disperso habere, omnes qui cum eo communicabant, polluto illius ore pollutos esse, et spem uite eterne communicationis illius contagione perdidisse. Cyprianus innocentiam suam ea que episcopum decebat grauitate et constantia defendit, et impudenti obtrectatori, si temeritatis et superbie atque insolentie uel sero penitentiam agere ceperit, ueniam offert; »Manente tamen, inquit, apud nos diuine censure respectu et metu, ut prius Dominum meum consulam an tibi pace in  dari et te ad communicationem Ecclesie sue admitti sua ostensione et admonitione permittit.« Ex his patet hunc hominem non episcopum fuisse, ut nonnulli sibi finxerunt, sed laicum Cypriani iurisdictioni subiectum; cui tamen sese nefario schismate subtraxerat. Nec uerisimilior eorum opinio qui Pupianum aliquid in persecutione passum esse contendunt, quia dicit ei Cyprianus : »Ne forte claritatis et martyrii tui dignitas nostra communicatione maculetur.« Et p. 122: »Persecutio enim ueniens te ad summam martyrii sublimitatem prouexit, me autem proscriptionis onere depressit cum publice legeretur: Si quis tenet uel possidet de bonis Cecilii Cypriani episcopi Christianorum.« Sed in his uerbis manifesta est ironia; nec absimili modo Dionysius Alexandrinus Germani calumnias refellit: »Sed fortasse Germanus,« inquit apud Euseb. , »multis fidei confessionibus gloriatur, multa predicare potest aduersus se gesta.« Quinetiam indicat Cyprianus non defuturam reprehensioni materiam, si de rebus a Pupiano in persecutione et in pace gestis inquiratur. »De iis autem, inquit , que tu egisti uel in persecutione uel in pace, stultum est ut uelim te iudicare, quando tu magis iudicem te nostri constitueris.«

Non dubium est quin in Stephani pape primordiis, ac pace sub ualeriano uigente Cyprianus epistolas LXuII et LXuIII scripserit. Sexagesime septime hec fuit occasio: Marcianus, Arelatensis episcopus, cum se Nouatiano adiunxisset atque ab Ecclesie catholice unitate discessisset, seruis Dei penitentibus et dolentibus et Ecclesiam lacrymis et gemitu et dolore pulsantibus diuine pietatis subsidia claudebat; et cum ab episcopis nondum abstentus uideretur, iactabat se et predicabat quod, Nouatiano studens et eius peruicaciam sequens, a communione se episcoporum segregasset. Scripsit ea de re semel et iterum ad Cyprianum Faustinus Lugdunensis. Eius litteris acceptis, Cyprianus scribit ad Stephanum papam, eumque etiam atque etiam hortatur ut plenissimas litteras in prouinciam et ad plebem Arelate consistentem dirigat, quibus abstento Marciano alius in eius locum substituatur; et cum multi ex fratribus annis superioribus sine pace excesserint, uel ceteris subueniatur qui supersunt, qui et diebus ac noctibus ingemiscunt. Rogat etiam ut sibi significet quis in locum Marciani Arelate fuerit substitutus, ut sciat ad quem fratres dirigere et cui scribere debeat. Hanc epistolam Cypriano Launoius abiudicauit, sed eius opinio sic inter eruditos explosa est, ut actum agat qui eam refellere uelit.

Circa idem tempus alia res in Hispaniis gesta caritatem Cypriani, que Africe finibus non continebatur, ad succurrendum exteris ecclesiis commouit. Duo episcopi, Basilides et Martialis, ob grauissima delicta depositi sacerdotium iure ablatum sibi uindicare audebant. Uterque nefando idololatrie libello contaminatus; Basilides adhuc insuper, preter libelli maculam, cum in infirmitate decumberet in Deum  blasphemauerat, et se blasphemasse confessus fuerat, et episcopatum pro conscientie sue uulnere sponte deponens, ad agendam penitentiam conuersus fuerat, Deum deprecans, et satis gratulans si sibi uel laico communicare contingeret. Martialis quoque, preter gentilium turpia et lutulenta conuiuia in collegio diu frequentata, et filios in eodem collegio exterarum gentium more apud profana sepulchra depositos et alienigenis consepultos, actis etiam publice habitis apud procuratorem ducenarium obtemperasse se idololatrie et Christum negasse contestatus fuerat. Cum uterque ob hec et multa alia delicta depositus fuisset, Basilides, cuius in locum Sabinus de uniuerse fraternitatis suffragio et de episcoporum iudicio substitutus fuerat, Romam pergens, Stephanum longe positum et geste rei ac ueritatis ignarum fefellit, ut exambiret reponi se iniuste in episcopatum de quo fuerat iure depositus. Nominatim non dicit Cyprianus Martialem quoque Romam contendisse, sed id satis indicat cum ait: »Sed nec Martiali potest profuisse fallacia, quominus ipse quoque delictis grauibus inuolutus episcopatum tenere non possit.«

uidentur episcopi nonnulli in Hispania depositis illis episcopis fauisse, sed Ecclesie Legionis et Asturice et Emerite scripserunt ea de re ad episcopos Africanos, ac legatos miserunt Sabinum et Felicem, quos probabile est in Basilidis et Martialis locum substitutos fuisse. Alius Felix de Cesaraugusta, quem Cyprianus fidei cultorem ac ueritatis defensorem uocat, litteris suis confirmauit quiquid ecclesie ille scripserant ac legatis mandauerant. Lecte sunt littere et auditi legati in concilio XXXuII episcoporum. Cyprianus qui preerat et alii episcopi responderunt per epistolam LXuIII, Basilidis non tam abolita esse quam cumulata delicta, nec rescindi posse ordinationem iure perfectam; neque etiam Martiali fallaciam prodesse posse; frustra tales episcopatum sibi usurpare conari, cum manifestum sit eiusmodi homines nec Ecclesie Christi preesse posse, nec Deo sacrificia offerre debere. Indignationem suam significant aduersus episcopos qui depositis collegis fauebant, ac plebi ipsi denuntiant cum talibus communicandum non esse, eorumque contactibus pollui qui cum illis illicita communicatione miscentur. Que quidem sententia non modo habenas non laxat licentie populari, sed etiam eam refrenat, ne arbitratu suo iudicium de episcopo suo ferat, aut legitime ordinatum ab aliis episcopis reiiciens, aut legitime depositum retinens.



XXIX.---DISSENSIONES DE BAPTISMO EXORTAE ANNO 253 EXEUNTE: AC S. STEPHANUS ANTE CUM ORIENTALIBUS QUAM CUM AFRIS CERTAuIT.

Tandem disserendo peruenimus ad celeberrimam illam de hereticorum baptismo controuersiam, in qua non parua hereticorum aut schismaticorum manus uniuerse Ecclesie bellum indixit, sed insignes ecclesie, Africa, Cappadocia, Cilicia et finitime prouincie de re longe grauissima cum aliis ecclesiis  decertarunt. Etsi autem in ipso dissensionis incendio luctuosa rerum facies exstitit, tamen ex commodis que in Ecclesiam ex hac controuersia fluxerunt, facile perspicitur eam Christo prouidente et dispensante natam fuisse, non solum ut res tanti momenti conflato et conspiranti omnium consensu aliquando firmaretur, sed etiam ut haberent posteri quid in eiusmodi dissensionibus imitarentur. Nam baptismi hereticorum defensores fraterne caritatis fedus non ruperunt cum iis, a quibus maximam sacramentis iniuriam fieri uidebant isti autem et cum iis quos ne Baptismo quidem initiatos putabant, et cum iis qui Baptismum morientibus infantibus denegare, et Eucaristiam non baptizatis porrigere uidebantur, communicare non dubitarunt. Initium dissidii refert Tillemontius ad annum 256, quamuis non improbet Pearsonium, qui primum Carthaginense concilium autumno anni 255 habitum putat. Uterque prius in Africa quam in Oriente pugnatum opinatur. Qui Stephanum anno 255 obiisse uolunt, dissidium citius exarsisse contendunt. Quamuis autem grauibus de causis Stephanum Tillemontius et Pearsonius anno 257 obiisse existiment, uidentur tamen dissensionis primordia nimium sero collocare. Probare aggrediar controuersiam anno 253 exeunte cepisse agitari, citiusque Stephanum cum Orientalibus quam cum Afris decertasse.

1o Cur de baptismo disputari ceptum esse putem anno 253, auctor est Eusebius qui conceptis uerbis declarat  Dionysium in litteris ad Stephanum de Baptismo scriptis indicasse »omnes ubique ecclesias, mollito iam persecutionis furore, Nouati turbulentam nouitatem detestantes inter se pacem iniisse.« uix ergo desierat persecutio cum exortam de Baptismo controuersiam sedare Dionysius conaretur. Porro, cum persecutio anno 253, sedata fuerit mense maio, Dionysius de Baptismo ad Stephanum serius hoc anno exeunte scripsisse non uidetur. Censet Pearsonius, non improbante Tillemontio, erratum esse Eusebii, qui quod dixerat Dionysius de pace post dissensiones a Nouatianis excitatas constituta, id de pace persecutionibus ethnicorum succedente dictum crediderit. Sed, ut Eusebius tam oscitanter hallucinatus dicatur, grauem aliquam causam subesse oportet. Distinguit accurate persecutionis furorem a turbulenta nouitate, et pacem inter ecclesias initam a mollito persecutionis furore. Quis ergo credat in epistola Dionysii nichil omnino de sedata persecutione dictum fuisse, quamuis id Eusebius legisse se testetur? 2o Dionysius in eadem de Baptismo epistola nuntiabat Stephano, ut euentum omnino recentem, sedatos esse motus quos Nouatiani heresis in Oriente excitauerat. Sed, si cum huius dissensionis fine coniuncta sunt controuersie de Baptismo primordia, serius anno 253 poni non debent. Sic enim de sedata dissensione loquitur Dionysius, ut id non multo post persecutionem contigisse uideatur. Quod enim ait, »omnes ubique antistites unum idemque sentire, et ob pacem insperato  factam incredibiliter letari,« satis indicat malum antequam radices ageret compressum fuisse, et pacem sancitam cum metueretur ne dissensio ingrauesceret. At, si usque ad annum 256 decertatum fuisset in Oriente de Nouatianorum sententia, non uidetur incendium multa die confirmatum sic exstingui potuisse, ut nichil omnino ne fumi quidem superesset. Huc accedit auctoritas Cypriani, qui in epistola ad Stephanum, circa an. 254 scripta, testatur Nouatianum »semper retusum et refutatum et per totum orbem a sacerdotibus Dei abstentum.« Si ergo totus orbis in damnando Nouatiano iam tum consenserat, epistola Dionysii que hunc episcoporum antea dissidentium consensum nuntiabat, ad annum 256 reuocari non potest. Aliud argumentum in eamdem sententiam suppeditat, quod secundo loco probandum suscepimus, citius in Oriente quam in Africa decertatum. Neque enim si dissensio ante in Oriente quam in Africa exorta est, serius collocari poterit anno 254 aut exeunte 253.

Illud autem dissidium prius in Cappadocia, Cilicia et finitimis prouinciis quam in Africa exarsisse patet ex his Firmiliani in Stephanum dictis: »Quid humilius aut lenius quam cum tot episcopis per totum mundum dissensisse; pacem cum singulis uario discordie genere rumpentem, modo cum Orientalibus, quod nec uos latere confidimus, modo uobiscum qui in meridie estis?« . Preclare obseruat Tillemontius dissidium Stephani cum Orientalibus, quod Firmilianus commemorat, non de Nouatiani schismate, ut existimauit Lombertus, sed de Baptismo natum fuisse. Nam compressum fuit in Oriente hoc schisma initio pontificatus Stephani; nec Orientales, in his Firmilianus, minus studii quam ipse Stephanus adhibuere in hoc exstinguendo schismate, nedum pax inter eos et Stephanum rumperetur. Perpauci huic schismati fauebant, idque Antiochie, ut patet ex Epistola Dionysii ad Cornelium apud Euseb. . Loquitur ergo Firmilianus de Baptismo. Illud autem ex eius uerbis colligitur non eodem tempore Stephanum cum Orientalibus et Afris decertasse, sed uariis temporibus et modis; ac res Orientis lenius se habuisse tum cum in Africa maiorem in modum turbarentur. Hinc idem Dionysius in epistola quam, mortuo Stephano, ad Philemonem presbyterum Romanum scripsit, deprecatorem se pro Afris solis interponit; atque, ut Romanos demitiget, demonstrat  »non ab Afris solis hunc morem tunc primum inuectum fuisse,« sed idem antea ab Orientalibus in conciliis statutum; quod quidem perabsurdum uideretur si istis Roma placatior quam Afris non fuisset. In epistola autem ad Xystum de Stephano eiusque cum Afris concertatione disserens aiebat »prius illum ad se scripsisse de Heleno et de Firmiliano, ac de omnibus denique sacerdotibus per Ciliciam, Cappadociam cunctasque finitimas prouincias constitutis; sese ob eamdem causam ab illorum communione discessurum, eo quod, aiebat, hereticos  rebaptizarent.« Illud prius argumento est Stephanum ante de eodem hereticorum baptismo cum Cilicia et finitimis prouinciis quam cum Africa pugnasse; et cum apud Dionysium de Heleno et Firmiliano grauiter quereretur, nondum Cyprianum et Africanos episcopos illi in offensionem uenisse. Quod autem addebat Dionysius, »de his omnibus ego ad illum scripsi orans atque obtestans;« quis ex his uerbis non colligat epistolam illam quam, teste Eusebio, unam ad Stephanum scripsit, non Afrorum, ut opinati sunt Tillemontius et Pearsonius, sed eorum causa scriptam fuisse de quibus Stephanus scripserat, nempe Heleni et Firmiliani, qui proinde illius opera et commendatione prius usi sunt quam Afri. Illud etiam in ea quam refellimus opinione occurrit incommodi, quod nimium multi euentus a Tillemontio et Pearsonio intra annum concluduntur: tres synodi Carthaginenses, tot Cypriani epistole, Stephani littere ad Dionysium et ad Cyprianum, eiusque modo cum Orientalibus, modo cum Afris dissensiones. Longe satius est hanc rerum gestarum uarietatem temporibus distinguere.

Sed forte obiicietur quod ait Eusebius lib. uII, c. 3, , etc. »Primus eorum qui tunc exstitere, Cyprianus, Carthaginensis episcopus, hereticos nonnisi per baptismum ab errore prius purgatos admittendos esse censuit.« Gerardus, Ioannes uossius et ualesius Eusebium erroris accusant; sed Pearsonius, etsi recte obseruat aduersus ualesium hec Eusebii uerba ita reddenda esse, »primus eorum qui tunc exstitere,« non autem ut ualesius, »primus omnium,« parum tamen in Eusebio purgando promouit. Nam, cum Firmilianus Cypriani equalis hereticorum baptisma longe ante Cyprianum reiecerit in concilio Iconiensi, cui se interfuisse testatur in epistola ad Cyprianum, eque Eusebius erroris arguetur, siue omnium, siue equalium primum hec statuisse Cyprianum dixerit. Longe ergo probabilius idcirco primas Cypriano deferri, quia plurimum ponderis huic sententie addidit, eique multo celebrior exstitit quam Orientalibus cum Stephano controuersia.



XXX.---ORDO ET SERIES RERUM IN AFRICA GESTARUM ANNO 255 ET 256, USQUE AD CONCILIUM TERTIUM CARTHAGINENSE.

De initiis huius dissensionis in Africa non ualde laborandum; nam tota res in coniecturis posita. Pearsonius primum concilium Carthaginense reuocat ad autumnum anni 255. Tillemontius, qui omnia intra spatium anni 256 concludit, non improbat Pearsonium; nec forte improbetur si quis ab ipso anni 255 initio controuersiam deducat. Hoc tantum statuere possumus prius inter se decertasse Afros quam cum Stephano. In Epistola ad Numidus refelluntur »qui hereticos asserunt.« Tangit eosdem Cyprianus in Epistola ad Quintum. »Nescio etenim, inquit, qua presumptione ducuntur quidam de collegis nostris, ut putent eos quid apud hereticos  tincti sunt, quando ad nos uenerint, baptizari non oportere.« Nec tamen hac institutorum uarietate pax et gratia dissiluere, ut ex Epistola ad Stephanum perspicitur. »Ceterum scimus, inquit Cyprianus, quosdam quod semel imbiberint nolle deponere,« nec propositum »suum facile mutare, sed saluo inter collegas pacis et concordie uinculo quedam propria, que apud se semel sint usurpata, retinere.« Nonnullos ex Africa episcopos petere uidentur hec Cypriani uerba in Ep. ad Iubaianum: »Et nunc apud quosdam de nostris hereticorum baptisma occupatum asseritur.« Per eumdem Iubaianum uenit in Cypriani manus epistola aduersus rebaptizantes scripta. Sed ea nec a Stephano papa, nec ab ullo ex transmarinis episcopis , sed ab Afrorum aliquo uidetur elucubrata. Ipse etiam Iubaianus non omnino assentiebatur Cypriano, sed auersum rebaptizationi animum significabat, quia Nouatianenses, si quos ex Catholicis in partes suas allicerent, horrendo eos scelere rebaptizabant.

Decem et octo episcopi Numide occasionem Cypriano primi dederunt sententie sue palam et aperte predicande. Etsi enim baptisma ab hereticis administratum reiicere solebant, tamen cum synodus Carthagine haberetur, consulendam illam duxerunt »de iis qui apud hereticos et schismaticos baptizari uidentur, an ad Ecclesiam catholicam, que una est, uenientes baptizari debeant.« Cyprianus et alii episcopi, numero XXXI, ut patet ex titulo Epistole LXX, laudant Numidas quod »et ipsi ueritatem et firmitatem catholice regule teneant, seque illis assentiri profitentur neminem foris baptizari extra Ecclesiam posse.« Non multo post consultus eadem de re Cyprianus a Quinto in Mauritania episcopo per Lucianum presbyterum, scripsit ad eum Epistolam LXXI atque ut sciret »quid in concilio cepiscopi cum compresbyteris qui aderant,« censuissent, eiusdem epistole exemplum illi misit.

Neque etiam multum effluxit temporis inter hanc epistolam et concilium secundum Carthaginense, »in quo multa quidem prolata atque transacta sunt,« sed illud in primis, quod Stephano pape Cyprianus LXX episcoporum qui cum ipso sederant nomine perscribit eos qui apud hereticos uel schismaticos tincti sunt, redeuntes ad Ecclesiam baptizari oportere. Id Cyprianus testatur »diligenter nuper expressum« fuisse, cum in epistola ad Quintum, tum in litteris ad episcopos Numidas. Utriusque epistole exemplum mittit Stephano cum Epistola LXXII. Addit in eodem concilio statutum esse consensu et auctoritate communi »ut etiam si qui presbyteri aut diaconi, qui uel in Ecclesia catholica prius ordinati fuerint, et postmodum perfidi ac rebelles contra Ecclesiam steterint, uel apud hereticos a pseudepiscopis et antichristis contra Christi ordinationem profana ordinatione promoti sint, et contra altare unum atque diuinum sacrificia foris falsa ac sacrilega offerre conati sint, eos quoque  hac conditione suscipi cum reuertuntur, ut communicent laici, et satis habeant quod admittuntur ad pacem qui hostes pacis exstiterint, nec debere eos reuertentes ea apud nos ordinationis et honoris arma retinere quibus contra nos pugnauerint.«

Ad hoc tempus referre cogor legationem episcoporum quos concilium Africanum ad Stephanum misit. Hos legatos episcopos, ait Firmilianus, sic suscepit Stephanus, »ut eos nec ad sermonem saltem colloquii communis admitteret, adhuc insuper . . . . preciperet fraternitati uniuerse ne quis eos in domum suam reciperet, ut uenientibus non solum pax et communio, sed et tectum et hospitium negaretur« . Queritur etiam Firmilianus quod Cyprianum Stephanus »pseudochristum et pseudoapostolum et dolosum operarium« diceret . Hec profecto incredibilia essent, nisi niterentur duorum hominum testimonio, quibus fides derogari non possit, Firmilianum dico et Cyprianum, qui Firmiliani epistolam latine reddidit, aut saltem auctoritate sua euulgauit. Sed examinanda nobis sunt singula Firmiliani uerba, tum ne illius querelis, que sua sponte satis graues sunt, aliquid addatur, tum ut quo tempore et modo hec acta sint diiudicemus.

Illud primo perspicere mihi uideor, hos legatos non maxima celeritate uenisse, sed famam eorum aduentus prenuntiam fuisse. uetuit enim Stephanus ne quis eos domo exciperet, »ut uenientibus non solum pax et communio, sed et tectum et hospitium negaretur.« Nondum ergo uenerant cum hec Stephanus ediceret, cui spatium dederunt tum de ipsorum aduentu, tum de rebus in concilio gestis cognoscendi. Atque inde colligo hanc legationem non posse ad tertium concilium Carthaginense referri, quamuis Tillemontio secus uideatur. Constat enim Rogatianum a Cypriano in Cappadociam missum non fuisse nisi postquam legati episcopi Roma reuersi sunt. Sed cum concilium tertium Carthaginense calendis septembris celebratum fuerit, ac Rogatianus, teste Firmiliano, redire festinauerit, quia hibernum tempus urgebat, quomodo fieri potuit ut post concilium episcopi legati Romam irent ac redirent, ac post eorum reditum Rogatianus in Cappadociam missus, redeundi ante hiemem spatium haberet? Fatetur Tillemontius hec non facile fieri potuisse; sed tamen non repugnare contendit, posito uidelicet utramque legationem itum et reditum accelerasse. At uidemus episcoporum qui Romam missi sunt, aduentum non ualde celerem sed potius tardum extitisse; quod quidem si animaduertisset Tillemontius, credo aliter iudicaturum fuisse. Preterea, cum Stephanus in Epistola ad Cyprianum, que ante concilium tertium missa est, abstinendos putet rebaptizantes, ualde dubito an hoc concilium legatos episcopos eiusmodi periculo exposuisset, ut eis Rome communio negaretur. Probabilius ergo est legationem post secundum concilium missam fuisse.

Illud etiam ex uerbis Firmiliani deduci potest, edictum  Stephani non omnino in rem collatum fuisse. 1o Incredibile est in tam sancta Ecclesia commissum, ut legati episcopi negatum a fratribus hospitium apud infideles quererent. 2o Distinguit Firmilianus tectum et hospitium a pace et communione et sermone colloquii communis: declarat conceptis uerbis episcopos »nec ad sermonem saltem colloquii communis« admissos fuisse: quod autem spectat ad tectum et hospitium, minas tantum et iussa exprobrat, non rem ipsam, quam tamen non uidetur omissurus fuisse si hoc etiam humanitatis officio caruissent. 3o uerisimile est in Ecclesia Romana, que sanctis presbyteris abundabat, aliquos tunc exstitisse qui se Stephanum inter et Cyprianum medios interponerent; ac si minus impetrarent a Stephano ut legatos ad communionem et colloquium admitteret, saltem eum deterrerent quominus hospitio eos excipi uetaret. Neque enim aptiori tempore collocare possumus quod ait Dionysius  in epist. ad Xystum: , , , . »Sed et karissimis fratribus et compresbyteris Dionysio ac Philemoni, qui prius Stephano assensi fuerant, deque iisdem rebus ad me scripserant, antea quidem breuiter, nunc uero pluribus uerbis scripsi.« Liquet ex his uerbis Dionysium et Philemonem, cum antea in omnibus Stephano assentirentur, postea ab eo aliqua in re dissensisse. Perabsurde autem Launoius  ex his concludit hos duos presbyteros, cum antea Baptismum ab hereticis datum non reiicerent, postea in Cypriani sententiam concessisse. Perpaucos fore arbitror qui Launoii coniecturam non explodant. Non enim hic tam agitur de dogmate quam de dogmatis defendendi ratione: nec Stephani doctrinam improbat Dionysius, quippe cum illam ipse sequeretur, sed in eo lenitatem et animi moderationem requirit. Quapropter, cum ait Dionysium et Philemonem Stephano prius assensisse, deque iisdem rebus ad se scripsisse; id accipi debet de hac Stephani sententia, non communicandum esse cum Heleno et Firmiliano, et aliis rebaptizantibus; que precipua fuit et discordiarum origo, et curarum ac sollicitudinum Dionysii materia. Quod si Stephani agendi rationem Dionysius et Philemon probare aliquando desierunt, tum maxime uidentur id fecisse cum eum ad extremas illas discordie significationes efferri uiderunt; nec immerito eorum sapientia mitigatum existimamus edictum Stephani, quod ne ipse quidem Firmilianus ad exitum perductum fuisse dicit, ut legatis episcopis tectum et hospitium negaretur.

Iam uero Tillemontii rationibus non difficile est respondere. uerisimile esse non putat Stephanum ad primum decreti Africani nuntium tam uehementer exarsisse. Sed hec difficultas, que Tillemontio, dissensionem in Africa incepisse existimanti, magna uidebatur, ex his que de Oriente diximus euanescit. Nec iam mirum est si Stephano, his que ipsi  cum Asiaticis intercesserant accenso, nouas faces doloris Africana decreta admouerunt.

Querit etiam Tillemontius cur Stephanus ad Cyprianum scripserit, si legatos, nec ad communionem nec ad colloquium admisit. At minime repugnat ut duo illi quos diximus presbyteri a sancto Pontifice impetrarent ut saltem ad Cyprianum scriberet; quamquam Stephanus, cum his in litteris rebaptizantes abstinendos putet, non multum uidetur a sua in legatos agendi ratione discedere.

Illud etiam argumenti loco sumit Tillemontius, quod Cyprianus in concilio tertio Carthaginensi nichil de his in legatos iniuriis dixerit: unde scriptor doctissimus concludit legationem post concilium tertium collocandam esse. Sed hoc silentium lenitati, que summa fuit in Cypriano, tribuendum. In litteris autem ad Pompeium, in quibus Stephani epistola refellitur, nonnulla S. Martyri durius in Stephanum dicta exciderunt, que in tanta animi moderatione conceptum ex maximis contumeliis dolorem indicant. Idem probant hec uerba ex Epist. ad Iubaianum, que ante concilium tertium ac non multo post secundum scripta est: »Cur preuaricatores ueritatis,« inquit , »cur proditores unitatis existimamur?«

Legationem proxime secuta est epistola ad Iubaianum episcopum. Is consuluerat Cyprianum de baptismo ab hereticis dato, simulque miserat epistolam non a se sed ab alio scriptam aduersus sententiam Cypriani. Refellit hanc epistolam Cyprianus, et summo studio colligit quidquid ad cause sue defensionem ualere existimabat, seruata semper animi moderatione et caritate, qua nichil antiquius habebat. Mittit etiam Iubaiano exemplum epistole ad Numidas et ad Quintum, ac forte etiam proxime synodi decreta, de qua sic loquitur: »Et nunc quoque cum in unum conuenissemus tam prouincie Africe quam Numidie episcopi numero septuaginta et unus, hoc idem denuo sententia nostra firmauimus« . Ex quibus patet hanc epistolam non multo post concilium scriptam fuisse, sed tamen postquam a Stephano littere uenissent: nam in Ep. ad Stephanum testatur Cyprianus nonnullos a se dissentire, »sed saluo inter collegas pacis et concordie uinculo.« Contra in Ep. ad Iubaianum ait : »Cur preuaricatores ueritatis, cur proditores unitatis existimamur« . Iam tum ergo desiderabat in aduersariis suis pacis et concordie studium quod scribens ad Stephanum laudauerat.

Misit Iubaiano aliud munus, libellum de bono Patientie, de quo sic loquitur : »Seruatur a nobis patienter et leniter caritas animi, collegii honor, uinculum fidei et concordia sacerdotii. Propter hoc etiam libellum de bono Patientie, quantum ualuit nostra mediocritas, permittente Domino et inspirante, conscripsimus, quem ad te pro mutua dilectione transmisimus.« Preclare obseruarunt eruditi uiri tam attemperate scriptum esse hunc librum, ut controuersiam que tunc feruebat, non magis attigerit  Cyprianus, quam si nulla prorsus exstitisset. Non multo post alium librum de Zelo et Liuore scripsit eodem consilio. Uterque recensetur a Pontio post librum de Opere et Eleemosyna.

Cum littere Stephani in Africam perlate fuissent, Pompeius Sabratensis episcopus, idem, ut uerisimile est, qui ordinationi S. Cornelii interfuerat, significauit Cypriano cupidum se esse epistole Stephani uidende. Morem ei gerit Cyprianus, atque hanc epistolam refellit paulo commotior, quod Stephanus »sacerdotes Dei ueritatem Christi et Ecclesie unitatem tuentes abstinendos« putaret . Simul Pompeio misit exempla aliarum epistolarum in quibus de baptizandis hereticis disseruerat.

Liber de Baptismo hereticorum, cuius auctor episcopus erat, ut alias probabimus, tam indignis conuiciis Cyprianum appetit, ut scriptum esse non dubitem post illud tempus quo Cyprianus ad Stephanum scribens, iis a quibus dissentiebat, seruate caritatis et concordie testimonium tribuebat.

Scripta etiam Epistola LXXu ad Magnum, postquam disputationis estus nonnullos ex Cypriani aduersariis in conuicia et maledicta abripuerat. Quod enim eos »pertinaces et indociles« uocat; quod ait »preuaricatores fidei atque Ecclesie proditores intra ipsa septa Ecclesie contra Ecclesiam stare,« declarat hec oratio illius dolorem, quod animi moderationem et unitatis studium, cui maxime consultum uolebat, in omnibus aduersariis non reperiret. Hanc tamen epistolam Baronius et Pearsonius primam omnium de Baptismo scriptam uolunt, quia in ea Cyprianus priores epistolas non commemorat. Sed ne hec quidem epistola in litteris ad Quintum et Iubaianum et alios memoratur. Preterea uidetur Magnus, ut obseruat Tillemontius, priores epistolas Cypriani notas et perspectas habuisse; assentiebatur enim ei in omnibus, ac unus tantum illius animo scrupulus insidebat, an inter ceteros hereticos ii qui a Nouatiano ueniebant, baptizandi essent.

Quesierat etiam Magnus quid Cypriano de illis uideretur »qui in infirmitate et languore gratiam Dei consequuntur, an habendi sint legitimi christiani,« eo quod aqua salutari non loti sint, sed perfusi. Respondet Cyprianus eiusmodi homines legitimos esse christianos, ac parui referre quod perfusi aut aspersi fuerint. Sic autem eos carpit qui baptisma hereticorum probant, et Baptismo ecclesiastico maiestatem suam et sanctitatem derogabant, ut Romanam Ecclesiam non obscure designet, in qua notum est clinicos a clero exclusos fuisse.



XXXI.---DE CONCILIO TERTIO CARTHAGINENSI---MITTIT CYPRIANUS ROGATIANUM DIACONUM AD FIRMILIANUM.---DE EPISTOLA FIRMILIANI AD CYPRIANUM.

Immoderata aduersariorum studia iustissimam metuendi causam attulerant Cypriano ne quid uulneris unitati Ecclesie inureretur. Quare, ut tanto malo occurrat,  frequentius quam antea concilium cogit, et cum episcopis nonnullis exterarum gentium consilia fouende pacis et unitatis coniungit.

Quo autem anno habita sit hec synodus opere pretium est inquirere. Tota res pendet ex morte Stephani pape; nam, cum nemo dubitet quin die secunda Augusti obierit, necesse est ut concilium Carthaginense tertium, quod eo adhuc uiuente calendis septembris habitum est, uno ante illius mortem anno habitum dicatur. Satis autem inter omnes conuenit Stephanum ordinatum fuisse anno 253, sed alii duos tantum annos sedisse, et anno 255 mortuum esse existimant: alii quatuor ei pontificatus annos tribuunt, eiusque mortem referunt ad annum 257. Posterior sententia, quam Tillemontius et Pearsonius secuti sunt, solutior et explicatior uidetur. Nam, si mors Stephani referatur ad an. 255, concilium tertium Carthaginense referendum erit ad calendas septembris anni 254, simulque concurrent Stephani cum Afris et cum Orientalibus concertationes, quas temporibus diuisas esse probauimus. Huc accedunt rationum momenta, quibus Tillemontius et Pearsonius nituntur; illud inprimis, quod Firmilianus in Epistola ad Cyprianum testetur »ante uiginti et duos fere annos temporibus post Alexandrum imperatorem multas accidisse calamitates per Cappadociam et per Pontum, ut ex hoc persecutio quoque grauis aduersum nos Christiani nominis fieret.« Quamobrem, cum Alexander mortuus sit anno 235, annus ab eius morte uigesimus secundus idem prorsus ac 256, ac proinde hoc maxime anno feruebat dissidium de Baptismo nondumque Stephanus obierat. 2o Si mortuus fuisset Stephanus anno 255, quomodo Cyprianus, qui anno 258 idibus septembris uitam pro Christo profudit, tamdiu conticuisset in re tanti momenti? Nihil enim per totum illud tempus assignari posset quod ab eo aut ad cause sue defensionem, aut ad rerum pacificationem factum diceretur. Sed, si controuersia de Baptismo ad annum 256 referatur, non ualde mirum uidebitur quod Cyprianus post tertium Carthaginense concilium, post scriptas ad Firmilianum litteras, conticuerit, quia persecutio, que cum anno 257 incepit, his rebus agitandis locum non relinquebat. 3o Pluribus argumentis probat Tillemontius S. Stephanum martyrem obiisse; et cum persecutio non exarserit nisi anno 257, inde concludit sancti illius pape mortem ad mensem augustum eiusdem anni referendam esse, ac proinde concilium Carthaginense tertium, quod eo adhuc uiuente celebratum est, et litteras Cypriani ad Firmilianum, que pariter sub hoc Pontifice scripte sunt, ad annum 256 pertinere.

Precipue difficultates que hanc Tillemontii et Pearsonii sententiam obstruebant, solui posse uidentur ex his que modo obseruauimus de dissensione serius in Africa quam in Oriente exorta. Hac enim notata distinctione, nichil iam officit auctoritas Eusebii, nec necesse est accurato scriptori neuum absurdum affingere. Fatetur Tillemontius non facile explicari  posse cur Dionysius Alexandrinus, si Xystus ne toto quidem anno prefuit, tres tamen ad eum litteras dederit, idque persecutionis et exsilii molestiis detentus, cum ad Stephanum illius decessorem, sub quo acriores erant discordie, semel tantum scripsisset. Hec difficultas, que prima specie de Stephani annis aliquid demendum et Xysto addendum suadet, non leuiter imminuitur si Dionysius de rebus Orientalibus ad Stephanum ac postea de Africanis ad Xystum scripsisse dicatur. Nam, cum dissidium Stephani cum Orientalibus non illud quidem compositum fuisset, sed tamen demitigatum, ac istis consuetudinem suam pacifice retinentibus bellum, ut ita dicam, in Africam postea translatum fuisset; minime mirum si Dionysius non amplius ad Stephanum scripsit, nec ante studium suum ad res pacificandas exsuscitauit quam de rebus Afrorum, qui illius opem fortasse serius implorarunt, certo cognouisset.

Exstant acta huius tertii concilii Carthaginensis, cui adfuerunt ex prouincia Africa, Numidia et Mauritania episcopi LXXXu, uel etiam LXXXuII si numerentur duo absentes, Pompeius Sabratensis et Dioga Leptimagnensis, qui uices suas Natali ab Oea commiserant. Cum ergo in unum conuenissent calendis septembris cum presbyteris et diaconis, presente etiam plebis maxima parte, lecte sunt littere Iubaiani ad Cyprianum, item Cypriani ad Iubaianum et quas post modum Cypriano Iubaianus rescripserat. Tum Cyprianus hortatus est ut sententiam libere ac pacifice dicerent, »neminem iudicantes, aut a iure communionis aliquem, si diuersum senserit, amouentes. Neque enim quisquam nostrum, aiebat, episcopum se esse episcoporum constituit, aut tyrannico terrore ad obsequendi necessitatem collegas suos adigit:« quibus uerbis Stephanum notari obseruat Baronius. Idem omnes uno ore pronuntiarunt, ac ultimus omnium Cyprianus sententiam suam in Epistola ad Iubaianum plenissime expressam fuisse declarauit.

Stabilitam hoc consilio inter Afros unitatem nouis presidiis communire statuit Cyprianus. Rogatianum diaconum misit cum litteris ad Firmilianum, quibus eum de dissensione cum Stephano certiorem faciebat. uidetur etiam misisse que de baptismo hereticorum ad alios scripserat; nam Firmilianus laudat illius aduersus Stephanum responsa, ac nonnulla refert que in epistola ad Iubaianum leguntur. Pergrata acciderunt Firmiliano scripta Cypriani, que quidem se quasi sua propria suscepisse testatur, nec in transcursu legisse, sed sepe repetita memorie mandasse. Sic autem respondet Cypriano, ut que ab ipso dicta fuerant, retexat ad confirmandam ueritatem, et quedam addat ad cumulandam probationem. Sed raptim scribenti multa in Stephanum iracundius dicta exciderunt, que fortasse pro eximia animi moderatione Firmilianus emendasset, nisi spatium relegende, ut par erat, epistole Rogatianus more impatiens eripuisset. Hec autem Firmiliani epistola, que latine reddita exstat inter Cyprianicas LXXu, sic Cypriani  stylum redolet, ut non alium interpretem habuisse uideatur.

Fidus interpres grece lingue ingenium nonnullis in locis retinuit. Paulo post initium : »Contristantur  quando uident diuersas quorumdam mentes et scissas uoluntates, quasi non tantum unum et eumdem Deum simul inuocent, sed separatis et diuisis ab inuicem nec confabulatio iam possit esse aut sermo communis,« id est, quasi non tantum unum et eumdem Deum simul non inuocent; que postrema negatio nonnumquam omittitur apud Latinos sed sepius apud Grecos. : »Nisi si his episcopis quibus nunc minor fuit Paulus;« legendum putauit Pamelius »de quibus nunc:« sed manifestus est hellenismus, , »his episcopis nunc existentibus.« Facilius hellenismus deprehenditur in his uerbis : »Idem error est, demonum fallacia ipsa est,« id est eadem.

Narrat Firmilianus , historiam mulieris a demone afflate, que »etiam hoc frequenter ausa est, ut et inuocatione non contemptibili sanctificare se panem et Eucaristiam facere simularet, et sacrificium Domino  sine sacramento solite predicationis offerret,« etc. Legit Rigaltius, cuius nota in edit. Oxon. apponitur, »solite precationis«. At nichil prorsus mutandum; hec enim accurate de grecis expressa sunt. Preces in sacrificio fieri solite uocantur apud Basil.  , »predicationes ecclesiastice.«

Cum existimaret Firmilianus aduersarios suos in baptismo foris ab adultis suscepto Christi gratiam agnoscere, sic eos refellit : »Nam si non mentitur Apostolus dicens: Quotquot in Christo tincti estis, Christum induistis, utique qui illic in Christo baptizatus est, induit Christum: si autem induit Christum, accipere potuit et Spiritum sanctum, qui a Christo missus est, et frustra illi uenienti ad accipiendum Spiritum manus imponitur, nisi si a Christo Spiritum induit, ut apud hereticos sit quidem Christus, non sit autem illic Spiritus sanctus.« Illud »nisi a Christo Spiritum induit,« idem ualet ac post Christum; nec probabilis est coniectura Cauchii et Pamelii qui legendum putant, »nisi a Christo Spiritum non induit.«

Alium locum longe difficiliorem emendare conabor, De iis qui foris baptizati sine nouo baptismo in Ecclesia obierunt, sic statuit Firmilianus : »Si de seculo excesserunt, in eorum numero qui apud nos catechizati quidem sunt, sed priusquam baptizarentur obierunt, habentur. Non modo dicunt emolumentum ueritatis et fidei, ad quam relicto errore peruenerant, etsi consummationem gratie consecuti non sunt morte preuenti.« Existimat Rigaltius uerbum »habent« reponendum post »habentur,« et sic emendat: »Habent, non modo discunt emolumentum ueritatis et fidei,« sed multo aptius legi posset, »Habent non modicum emolumentum« pro »non modico dicunt aut non modo discunt.«



XXXII.---NONNULLAE OBSERuATIONES ADDUNTUR IN HANC DE BAPTISMO CONTROuERSIAM.


Quid in hac causa deinceps Stephanus ac Cyprianus egerint, nullo prorsus exstat monumento. Forte persecutio, que paucis postea mensibus superuenit, animos a domesticis contentionibus ad religionis defensionem auocauit; sed non alia res periculum schismatis ab Ecclesia repulit, quam unitatis amor ex utraque parte impressus animis et insculptus. uidebatur sibi utraque pars maximi momenti sententiam defendere. Non ignorabant Cypriani aduersarii grauem iniuriam a rebaptizantibus fieri et Christi sacramentis et apostolice traditioni et tot ecclesiis que, si uera fuisset Cypriani opinio, communionem hominibus non baptizatis dedissent, ac sepe etiam commisissent ut infantes baptismo defraudati morerentur. Hec Cypriano fuisse obiecta perspicitur, tum ex ipsius epistolis, tum ex libro de Rebaptismate. Parte ex alia Firmilianus et Cyprianus, cum hec questio nondum in clarissima luce posita et constanti Ecclesie iudicio decisa esset, pessimam consuetudinem obrepsisse et grauiter ab aduersariis delinqui putabant. »Que ista obstinatio est,« ait Cyprianus in Ep. ad Pompeium  »queue presumptio humanam traditionem diuine dispositioni anteponere, nec animaduertere indignari et irasci Deum quoties diuina precepta soluit et preterit humana traditio?« Queritur in eadem epistola auctoritatem hereticis attribui, fidem et ueritatem prodi . ueritatem sibi et aliis idem sentientibus singulari Dei beneficio retectam fuisse credebat, ut eam aliis ecclesiis proponeret. »Proinde frustra quidam,« inquit in Ep. ad Iubaianum , »qui ratione uincuntur consuetudinem nobis opponunt, quasi consuetudo maior sit ueritate, aut non id sit in spiritalibus sequendum quod in melius fuerit a sancto Spiritu reuelatum. Ignosci enim potest simpliciter erranti, sicut de seipso dicit apostolus Paulus: Qui primo, inquit, fui blasphemus et persecutor et iniuriosus, sed misericordiam merui, quia ignorans feci. Post inspirationem uero et reuelationem factam, qui in eo quod errauerat perseuerat prudens et sciens, sine uenia ignorantie peccat; presumptione enim atque obstinatione quadam nititur, cum ratione superetur.« Sic etiam Firmilianus: »Quale delictum est, inquit , uel illorum qui admittuntur, uel eorum qui admittunt, ut non ablutis per Ecclesie lauacrum sordibus, nec peccatis expositis, usurpata temere communicatione contingant corpus et sanguinem Domini?«

Sed quo maioris momenti suam utraque pars sententiam esse duxit, eo magis in utrisque amor elucescit unitatis. In Oriente non uidetur magna fuisse animorum contentio, quamuis plures prouincie ab antiqua et communi sententia discreparent. Dionysius Alexandrinus cum scriberet ad Stephanum, ut cum Asiaticis rebaptizantibus placeret, summam episcoporum in Oriente concordiam laudabat. Ex  quo patet Orientis episcopos liberalius quam Stephanum egisse cum Asiaticis. Reuera Helenus et Firmilianus magno semper in pretio apud collegas fuerunt. Enituit etiam in Occidente odium et fuga schismatis. Auctor libri de Rebaptismate, etsi Cyprianum indignis opprobriis et conuiciis lacerat, fatetur tamen totam hanc questionem inter fratres agitatam fuisse. »Animaduerto,« inquit initio libri, »quesitum apud fratres quid potius obseruari oporteat in personam eorum qui in heresi quidem sed in nomine Dei nostri Iesu Christi sint tincti, etc.« Stephanus iusto uehementior fuit; nec idcirco tamen Africa cum aliis ecclesiis et cum Romana etiam communicare desiit. Nullo sane exstat monumento alios episcopos suam Afris communionem negasse, et rebaptizantes abstinendos putasse, ut Stephanus putauerat. Quinetiam, cum in ipsa Ecclesia Romana duo prestantissimi presbyteri, Philemon et Dionysius, ut modo uidimus, mature animaduerterint quid nimia Stephani seueritas peccaret, merito mihi existimare uideor totam illam dissensionem ne sub hoc quidem Pontifice eos habuisse exitus qui ex primo animorum calore consequi poterant. Sub S. Xysto, Stephani successore, etsi persecutio domesticas rixas compescere aut saltem inducias afferre debuerat, non tamen uidetur de Baptismo statim contentio refrixisse, siquidem Dionysius Alexandrinus, inter exsilii molestias atque in ipso persecutionis incendio, tres litteras ad Xystum scripsit, ut eum ad lenitatem et concordiam uocaret. Usus est consiliis Dionysii sanctissimus Martyr; et idcirco »bonus et pacificus sacerdos« a Pontio uocatus creditur, et ecclesie Africane diptychis inter martyres adscriptus, quod natam sub Stephano controuersiam sedasset. Illum inter et Cyprianum communionem non interruptam fuisse liquet ex Epist. LXXXII, in qua narrat Cyprianus se Romam misisse qui de rebus Ecclesie certa referrent. De Dionysio autem non dubium est quin cum Afris liberaliter egerit, qui adhuc presbyter nimiam Stephani seueritatem probare desierat. Eadem humanitas ab aliis pontificibus seruata, »donec,« ut ait Augustinus , »plenario totius orbis concilio quod saluberrime sentiebatur etiam remotis dubitationibus firmaretur.«

Sed amorem unitatis precipue declarauit Cyprianus, cui ueritatem »nimirum propterea Dominus non aperuit,« inquit Augustinus , »ut eius pia et humilitas et caritas in custodienda salubriter Ecclesie pace patesceret, et non solum illius temporis Christianis, sed etiam posteris ad medicinalem, ut ita dicam, notitiam signaretur.« Quamuis magnum errorem in aduersariis perspicere sibi uideretur, tamen »in his questionibus, que,« ut ait Augustinus , »nondum eliquatissima perspectione discusse sunt,« minime dubitans quin »habeat omnis episcopus pro licentia libertatis et potestatis sue arbitrium proprium, tamque iudicari ab alio non possit, quam nec ipse potest alterum iudicare;« sic in concilio Carthaginensi  collegas alloquitur: »Superest ut de hac ipsa re quid singuli sentiamus proferamus, neminem iudicantes aut a iure communionis aliquem, si diuersum senserit, amouentes.« Donatiste olim de sancto Cypriano »quasi cum ipsius laude« dictitabant eum mentitum esse »et simpliciores collegas in uerbo capere cogitasse, ut, cum se diuersum sentire prodidissent, tunc contra quam promiserat, excommunicandos esse censeret.« Sed Augustinus hanc calumniam refellit lib. III de Bapt. c. 3. Calidus sane fuit ac iusto uehementior Firmilianus; sed tamen unitatis amor in tota eius spirat epistola, nec quidquam de unitate Ecclesie significantius dici potest. Hinc, quamuis ueritatem maximi momenti defendere sibi uideretur, quia tamen Ecclesie iudicium nondum accesserat, eodem modo agendum putat ac in uariis institutis ad disciplinam pertinentibus. »Secundum quod, inquit , in ceteris quoque plurimis prouinciis multa pro locorum et nominum diuersitate uariantur, nec tamen propter hoc ab Ecclesie pace atque unitate aliquando discessum est.«



XXXIII.---DE EPISTOLA LXIII CYPRIANI ADuERSUS EOS QUI AQUAM SOLAM IN MATUTINO SACRIFICIO ADHIBEBANT.

Preter litteras quas Cyprianus ad cause sue defensionem scripsit, aliam, non eadem de re sed circa eadem tempora scriptam, coniicio, nempe sexagesimam tertiam, ad Cecilium episcopum, ut uerisimillimum est, a Bilta, qui primus in concilio Carthaginensi sententiam dixit. Occasionem dedit huic epistole praua apud nonnullos inducta consuetudo, ut in matutino sacrificio aquam tantummodo adhiberent. Neque id tamen, ut Encratite, odio uini a Deo creati, committebant, nam uespere calicem uino mixtum offerebant. Demonstrat Cyprianus praua hac consuetudine et Christi preceptum uiolari, et sacramentum penitus euerti, cum sanguis Christi in calice esse non possit nisi uinum adhibeatur. Ex his autem uerbis, »et uiderit, frater carissime, si quis de antecessoribus nostris uel ignoranter uel simpliciter non hoc obseruauit,« facile perspicitur hoc uitium non tunc primum obrepsisse, sed ab annis inueterasse pluribus, ac proinde non in insignem aliquam ecclesiam, sed potius in pagos quosdam inductum fuisse: nam, si quid eiusmodi commissum fuisset in maioribus ciuitatibus, cito res aliis ecclesiis cognita indignationem omnium commouisset. Quare immerito Pearsonius id ab episcoporum Carthaginensium aliquo profluxisse existimat. Illud enim, »si quis de antecessoribus nostris,« non magis ad Cypriani quam ad Cecilii antecessores refertur; sed cum unus sit episcopatus, suos ac Cecilii antecessores uocat Cyprianus eos qui dudum Ecclesie prefuerant.

Cur autem hanc epistolam exorta de Baptismo controuersia scriptam putem, coniecturam facio ex his uerbis: »Et quia iam secundus eius aduentus nobis appropinquat, magis ac magis benigna eius et larga dignatio corda nostra luce ueritatis illuminat.«  Maius quidpiam indicant hec uerba, quam ut de rebus in hac epistola pertractatis intelligantur. Erat enim exploratum omnibus Christianis sanguinem Christi in calice esse non posse nisi uinum offeratur; atque in hoc genere perpauci peccabant, idque metu magis et prauo pudore, quam errore pertinaci. At in controuersia quam de Baptismo Cyprianus cum tot ecclesiis habuit, ueritatem sibi et collegis idem sentientibus singulari beneficio reuelatam contendebat, ut precedenti capite obseruauimus. Hanc uberiorem illustrationem, hanc benignam et largam Christi dignationem obiter tangere uidetur in hac Epistola LXIII. Huc accedit quod obiectam consuetudinis auctoritatem in epistolis de Baptismo scriptis eodem modo ac in sexagesima tertia refellit.

Hanc tamen epistolam Pearsonius ad annum 253 collocat in Galli et uolusiani persecutione. Tempus persecutionis colligit tum ex Christi aduentus exspectatione, tum ex his uerbis : »Nisi si in sacrificiis matutinis hoc quis ueretur, ne per saporem uini redoleat sanguinem Christi. Sic ergo incipit et a passione Christi in persecutionibus fraternitas retardari, dum in oblationibus discit de sanguine eius et cruore confundi.«

Quod spectat ad Christi aduentum, non minus aperta est illius exspectatio, ut supra diximus, c. 28, in nonnullis Cypriani operibus, que in pace scripta esse constat. In allato autem testimonio non cum metum Cyprianus exprobrat iis quos refellit, ne quis ex uini odore Christianus esse argueretur; quomodo enim id suspicati essent ethnici, quos penitus latebat quid in Christianorum mysteriis ageretur? sed ne uini matutinus odor minus honestam et dignam homine sobrio speciem haberet. Hinc pacis potius quam persecutionis tempus indicat Cyprianus, dum ait eos ad sanguinem in persecutionibus fundendum fieri tardiores qui ex sanguinis Christi communione tam leue incommodum reformidant; quamquam inanem illum metum non asseuerando, sed potius coniiciendo reprehendit.



XXXIu.---CONFESSIO ET MARTYRIUM CYPRIANI.

Tot eximiis Cypriani de Ecclesia meritis, tot rebus preclare gestis nichil addi posse uidebatur preter confessionis et martyrii laudem. Utrumque Christi dono consecutus est in persecutione ualeriani, qui cum Christianos aliquamdiu priuatim ac publice omni humanitate fouisset, postea Macriani artibus inductus, magnum se quemdam ac felicem imperatorem fore sperauit si Christianam religionem oppugnaret. Cum persecutio instaret in Africa, Fortunatus episcopus, idem forte qui in synodo Carthaginensi dicitur episcopus a Tuccabori, Cyprianum rogauit ut ad preparandas et corroborandas fratrum mentes de diuinis Scripturis hortamenta componeret. Libenter obtemperauit Cyprianus, parum esse ratus quod Dei plebem classico sue uocis erigeret, nisi credentium fidem et dicatam Deo deuotamque uirtutem diuina  lectione firmaret. Scripsit itaque librum de Exhortatione martyrii, totum pene ex Scripture testimoniis compositum. Frustra Baronius et Fellus hoc opus sub Gallo collocant; recensetur enim a Pontio diacono post libros de Patientia et de Zelo et Liuore, ut obseruat Tillemontius. Cum autem Cypriani confessio et martyrium ipsius actis, que infra apponemus, consignata sint, non teram tempus in iisdem rebus enarrandis, sed satis erit scriptas in hac persecutione epistolas breuiter recensere.

Cum edixisset ualerianus ne Christiani conuentus agerent et cemeteria ingrederentur, aut si quis huic precepto non pareret, capite plecteretur, Cyprianus omnium primus in Africa persecutionis impetum uidetur excepisse. Id enim obseruarunt eruditi uiri ex his uerbis Ep. LXXuIII, ubi Cyprianum sic martyres alloquuntur: »Quasi bonus et uerus doctor, quid nos discipuli secuti apud presidem dicere deberemus, prior apud acta proconsulis pronuntiasti; et tuba canens Dei, milites celestibus armis instructos ad congressionis prelium excitasti, et in acie prima pugnans spiritali gladio diabolum interfecisti; agmina quoque fratrum hinc et inde uerbis tuis composuisti,« etc.

Christum summa animi firmitudine confessus coram Paterno proconsule tertio cal. sept. anno 257, exsul deportatur in abditum et abstrusum locum, qui Curubis dicebatur. Comitatus est eum in exsilio Pontius diaconus, qui uitam ipsius scripsit. Eo autem die quo primum in exsilii loco manserunt, monitus est Cyprianus uisione nocturna de futuro martyrio; sed impetrauit dilationem crastini, ut res suas die illo quem impetrauerat, ordinaret. uerum »hic dies unus significabat annum, ait Pontius: nam eo die post exactum annum coronatus est, quo hoc illi ante annum fuerat ostensum.« Eo autem facilius illi rebus ecclesie sue prouidere ac in primis in subleuandis pauperibus curas impendere, quod sub Xysto »bono et pacifico sacerdote,« ut ait Pontius, sedate dissensiones magnis eum molestiis exsoluerant. Cum Cyprianus in exsilio moraretur, multi episcopi constantiam eius imitati sunt, eorumque exemplum secuta multiplex plebis portio confessa est pariter cum eis et pariter coronata est, a prepositis suis nec carcere nec metallo separata. Neque in hoc numero uirgines et pueri defuerunt. Beatorum martyrum pars coronata, pars in carcere remansit; alii metallis damnati sunt, ubi quot erumnas pertulerint perspici potest ex Epistola LXXuII, quam ad eos scripsit Cyprianus gratulandi magis quam consolandi causa. uincti erant pedes trauersariis et compedibus; humi iacebant sine lecto; panis exiguus prebebatur; uestis algentibus deerat; semitonsi capitis capillus horrebat. Inscripta est epistola cepiscopis, presbyteris et diaconibus et ceteris fratribus. Simul misit pecunie summam suo et Quirini nomine per Herennianum hypodiaconum, et Lucanum et Maximum et Amantium, acolythos. Gratias egerunt confessores per tres diuersas litteras, quia uariis in locis laborabant. Exstant  he littere, suntque inter Cyprianicas LXXuIII, LXXIX, LXXX.

Cypriani caritas Africe finibus non continebatur; sed si codici antiquissimo fides habenda, litteris hortatus est duos alios martyres, Augustinum et Felicitatem, qui Capue in Campania passi feruntur in eadem ualeriani persecutione. Utriusque nomen legitur in antiquis martyrologiis Hieronymo adscriptis. Existimat Tillemontius Cyprianum, preter librum de Exhortatione Martyrii, preter litteras ad Confessores, aliud opus in eamdem sententiam scripsisse. Nam Pontius, postquam librum de Exhortatione martyrii commemorauit, hec addit: »Quis denique tot confessores frontium notatarum secunda inscriptione signatos, et ad exemplum martyrii superstites reseruatos, incentiuo tube celestis animaret?« Porro, cum Pontius libros a Cypriano scriptos hoc loco recenseat, nec quidquam dicat de epistolis; librum aliquem uir eruditus his uerbis indicari putat.

Cum diu Curubis moraretur Cyprianus, Paterno proconsuli successit Galerius Maximus, qui Cyprianum, ab exilio reuocatum, in hortis manere iussit dum sententiam de illo ferret. Hos hortos Cyprianus initio conuersionis uendiderat, ac pretium distribuerat pauperibus; sed ei Dei indulgentia restitutos fuisse discimus ex Pontio diacono. Dum autem ecclesie sue prospicit, ac diem ex die expectat, ut promisso in uisione martyrio coronetur, uarii et incerti sermones in uulgus sparsi eum adduxerunt ut Romam mitteret qui certa et explorata de rebus Ecclesie referrent. Hi reditu suo nuntiauerunt rescripsisse ualerianum ad senatum ut episcopi, presbyteri et diaconi in continenti animaduertantur; senatores uero et uiri egregii et equites romani, dignitate amissa, etiam bonis spolientur, et si, ademptis facultatibus, Christiani esse perseuerauerint, capite quoque mulctentur; matrone, ademptis bonis, in exilium relegentur; Cesariani quicumque uel prius confessi fuerant, uel nunc confessi fuerint, confiscentur, et uincti in Cesarianas possessiones descripti mittantur. Addebant Xystum in cemeterio animaduersum octauo iduum augustarum die, et cum eo diacones quatuor; sed et persecutioni quotidie prefectos instare, ut si qui sibi oblati fuerint animaduertantur, et bona eorum fisco uindicentur. Libenter his de rebus certiores collegas fecisset Cyprianus, sed non erat facultas clericorum quos mitteret: nam uniuersi sub ictu agonis constituti recedere omnino Carthagine non poterant, parati omnes, pro animi sui deuotione, ad diuinam et celestem gloriam. Tandem, oblata occasione, scribit ad Successum episcopum, Epistolam LXXXII de rebus Roma allatis, eumque rogat ut hec per eum collegis innotescant, ut ubique hortatu eorum possit fraternitas corroborari. Pro eo quod ualerianus rescripsisse dicitur, ut Cesariani, »quicumque uel prius confessi fuerant, uel nunc confessi fuerint, confiscentur et uincti in Cesarianas possessiones descripti mittantur,« multo aptius legi posset »et scripti,« ut est in cod. ueron., uel »et inscripti,«  ut in Colbert. 2442. Inter supplicia ueniebat illa inscripti frontis ignominia, ut patet ex his uerbis Pontii: »Quis denique tot confessores frontium notatarum secunda inscriptione signatos, et ad exemplum martyrii superstites reseruatos, incentiuo tube celestis animaret?«

Postquam perlatum est ad Cyprianum frumentarios missos esse qui eum Uticam perducerent, consilio carissimorum consensit ut de hortis suis in abditum aliquem locum secederet. Inde ad ecclesiam suam scripsit epistolam ultimam, que est LXXXIII, seque hanc secedendi causam habuisse narrat, quod committere noluerit ut, in aliena ciuitate accepta super confessione sententia, exinde martyr ad Dominum proficisceretur; »quandoquidem ego, inquit, et pro me et pro uobis apud uos confiteri, et ibi pati, et exinde ad Dominum proficisci, orationibus continuis deprecer, et uotis omnibus exoptem, et debeam.« Hortatur ut quietem et tranquillitatem teneant, nec quisquam tumultum moueat, aut ultro se gentilibus offerat.

Cum rediisset Carthaginem proconsul, rediit Cyprianus in hortos suos, carnificem expectans. »Conueniebant interim, ait Pontius, plures egregii et clarissimi ordinis et sanguinis, sed et seculi nobilitate generosi, qui, propter amicitiam eius antiquam, secessum subinde suaderent; et, ne parum esset nuda suadela, etiam loca in que secederet offerebant.« Idem etiam suadebant et fideles non pauci. Non dubitasset discedere Cyprianus, si Deus iussisset, ut obseruat idem Pontius. Tunc autem suadelis minime annuit; sed moriendi pro Christo cupidus, alios etiam ad constantiam hortari non desinebat. Tandem uenit in hortos princeps, iussu proconsulis, cum militibus suis, ac comprehensus Cyprianus Christum postridie, id est 14 septembris, anno 258, confessus est et sanguinem pro eo fudit, ut perspici potest ex eius uita a Pontio scripta, et Actis proconsularibus, ubi uarie confessionis et martyrii circumstantie, ad quas lectorem dimittimus, accurate describuntur. Utriusque monumenti contextum ex Actis Martyrum sinceris, utpote accuratius ibi quam in editionibus Cypriani castigatum, cum nonnullis doctissimi editoris notis excerpsimus. Unum est quod adiiciam ad laudem S. Cypriani, sacras eius reliquias summa cum ueneratione in monasterio Compendiensi a temporibus Caroli Calui asseruari. Hanc enim basilicam imperator ille in palatio suo magnifice extruxit, eamque preclarissimis dotauit priuilegiis, ac ibi corpus sancti Martyris, quod ab Aarone Persarum rege legatis Caroli Magni concessum, ac Arelate et deinde Lugduni depositum fuerat, ueluti eximium quoddam presidium ac ornamentum collocari uoluit, ut Ado uiennensis et certissima eiusdem monasterii instrumenta testantur.



XXXu.---DE LIBRIS CYPRIANO ADSCRIPTIS, AC PRIMUM DE TRIBUS EPISTOLIS A BALUZIO uULGATIS.---RECENSENTUR LIBRI DE SPECTACULIS, DE LAUDE MARTYRII, DE REBAPTISMATE, DE PUDICITIA, AD NOuATIANUM, ETC.


Ad ea que de Cypriani gestis et scriptis disseruimus, nonnulla uidentur appingenda de adscriptis ipsius nomini operibus, iis presertim que sua commendat antiquitas. Tres epistolas ex antiquis codicibus eruit Baluzius, sed eas eruditus criticus genuinas esse non pronuntiat. Prima, que est Cornelii pape ad Cyprianum aduersus prauam rebaptizandi nouitatem, presse fert manifestam fraudis et mendacii notam; quippe cum hanc controuersiam sub Cornelio natam non fuisse, ac summam semper consensionem Cornelium inter et Cyprianum intercessisse constet. Secunda prodit sub nomine Cypriani ad plebem Carthaginis; sed etatem Cypriani non refert, aliud enim nichil loquitur nisi de Scripturarum traditoribus, et ab illius stylo adhuc longius remota est. Tertiam Cyprianus scribere dicitur benedicto et dilectissimo parenti Turasio, ut illius animum dolore commotum de filie dormitione consoletur. Nonnulla insunt iis que leguntur in libro Cypriani de Mortalitate simillima, sed stylus omnino diuersus. Ceterum monebo hanc epistolam inter opera Hieronymi iamdudum uulgatam, in uetustis et recentioribus editionibus sub nomine Hieronymi ad Tyrasium reperiri.

Non indignum opus Cypriano liber de Spectaculis, siue eloquentiam spectes, siue euangelicum uigorem: multa concurrunt probabilia cur ei tribuatur. Scribit episcopus ad ecclesiam suam, a qua aberat inuitus; scribit eo tempore quo mos deferende domum Eucaristie uigebat, quo Christianis maxime cauendum erat ab ethnicorum moribus. Multa ex Tertulliano imitatione expressa, qui pridem iisdem de rebus Carthagine disseruerat. Nec mirum est si in magna illa urbe, cui nullum deerat spectaculorum genus, mali contagium ipsos Christianos tentauit. Sed tamen cause non uidentur subesse satis graues ut liber de Spectaculis Cypriano adiudicetur. Nulla illius mentio apud Pontium, et quamuis ex his qui inter Cypriani opera editi fuerunt, nullus ad S. Martyris stylum propius accedat, inest tamen quedam dissimilitudo, quam aures legendo Cypriano assuete et contrite facile percipiant.

Adscriptus est Cypriano liber de Laude martyrii, quem Erasmus, Dupinus et Fellus otiosi declamatoris fetum esse opinati sunt. At profecto equius iudicandum erat de eximio opere ad cohortandos confessores composito non sine uiuido quodam pietatis ardore, quem frigidus uerborum artifex non facile imitetur. Illud etiam antiquitatem huius operis commendat, quod nonnullis locis deploret auctor pestem horrendam que sub Gallo et uolusiano grassata est. Sed, cum libellus inscriptus sit Moysi et Maximo, quos anno 251, martyrio coronatos esse constat, nec pestis ante Galli et uolusiani imperium exarserit, inde colligit Fellus auctorem libelli in rebus ab etate sua  remotis parum commode finxisse. At nodum incidit Baluzius, qui hunc titulum, ad Moysem et Maximum, in uetustis codicibus desiderari testatur. His adde obseruationem Tillemontii, qui ex quodam Dionysii Alexandrini apud Euseb.  de diaconis peste consumptis testimonio, quod ad Decii tempora uidetur necessario referendum, hanc pestem sub hoc imperatore incepisse concludit, quamuis sub Gallo et uolusiano potissimum seuierit. Ceterum, etsi hoc opus antiquum esse contendo, non tamen Cypriano adiudicauerim; tanta est huic libello cum Cypriani scriptis styli discrepantia.

Sequitur in editione Baluzii liber de Rebaptismate, siue aduersus rebaptizantes, de quo consuli possunt note Baluzii. Opus a nonnullis tribuitur Ursino monacho, quem Gennadius, aduersus eos qui rebaptizabant, seculo quarto scripsisse testatur. Que Ursini monachi libro contineri ait Gennadius, ea in hac de rebaptismate pertractatione non difficile est animaduertere, nichil enim aliud agit auctor, quicumque tandem ille sit, nisi ut eos qui in heresi baptizati sunt non rebaptizandos, sed ad saniorem fidem conuersis manus imponendas esse uincat. Sed Ursinus monachus libelli huius auctor uideri non potest, nisi episcopus fuisse tertio seculo dicatur. Episcopum se esse noster ille scriptor diserte declarat: »Siquidem per nos Baptisma tradetur, inquit , integre et solemniter et per omnia que scripta sunt adsignetur, atque sine ulla ullius rei separatione tradatur; aut si a minore clero per necessitatem traditum fuerit, euentum expectemus, ut aut suppleatur a nobis, aut a Domino supplendum reseruetur.« Occurrunt in eodem scriptore seculi tertii perspicue note. Sic enim de tota illa controuersia loquitur, ut eam recens exortam esse, et adhuc uigere indicet. Ait enim  »monstri simile esse episcopos talia scandala cogitare:« propositum sibi esse turbulentis hominibus ut uel nunc suum negotium agere incipiant persuadere.« In ipso illo loco qui a Baluzio obiicitur, utile esse statuit  »tot annorum totque ecclesiarum, itemque Apostolorum et episcoporum auctoritati cum bona ratione adquiescere, cum sit maximum incommodum atque dispendium sanctissime matris Ecclesie aduersus prisca consulta post tot seculorum tantam seriem nunc primum repente ac sine ratione insurgere.« Colligi ex his uerbis non debet auctorem seculo quarto uixisse, sed tantummodo eum in exaggerando non ualde timidum fuisse. Nam, preterquam quod ne quarto quidem seculo sine absurda exaggeratione obiicere potuit »tot seculorum tantam seriem,« certe conceptis uerbis declarat tunc primum controuersiam de baptismo hereticorum exarsisse; quod seculo tertio proprie congruit. Quinetiam Cyprianum ipsum, tacito nomine, ut adhuc uiuentem et diuersas partes auctoritate sua tuentem oppugnat. Statuit enim  eiusmodi controuersie nullum alium esse fructum nisi ut unus homo, quicumque ille est, magne prudentie et constantie esse apud quosdam leues homines  inani gloria predicetur, et hereticorum stupore preditus, quibus hoc unum solatium est, si non soli peccare uideantur, errores et uitia uniuersarum ecclesiarum correxisse apud simillimos sui et compares celebretur. Quis Cypriano tam indignis modis conuiciatus fuisset, postquam maculam erroris, quem non sine summa animi moderatione in re nondum decisa defenderat, martyrio abstersit, eiusque nominis, refrigerato contentionis estu, summa exstitit in omnibus ecclesiis celebritas?

Existimauit Pamelius librum de Pudicitia a Cypriano in secessu scriptum esse, nec sane indignus uidetur sancto Martyre, adeo insignis est pietatis notis; et ab episcopo absente ab ecclesia sua scriptum esse constat. Sed ad styli dissimilitudinem accedit Pontii silentium, qui ea maxime commemorare debuit que in secessu scripta fuerant. Perantiquus est auctor, quicumque tandem ille sit, et persecutionibus nondum sedatis scribebat. »uirginitas, inquit , persecutionem non potest timere, dum illam de securitate potest prouocare.« Coniicit tamen Tillemontius hec de persecutionibus Wandalorum intelligi posse; atque ex preclaris de Christi gratia testimoniis suspicatur hunc scriptorem Augustino posteriorem esse. Sed minus probabilis hec coniectura, cum apud Cyprianum ipsum multo plura, atque haud scio an expressiora, occurrant eiusmodi testimonia.

Constat auctorem libri ad Nouatianum equalem esse Cypriani, nec dubium esse potest quin in pacificis et Ecclesie fauentibus ualeriani primordiis scripserit. Unam enim tantum persecutionem numerat post eam que sub Decio seuiit, et eos qui in prima ceciderunt, in secunda uictores fuisse dicit . uidetur etiam Africanus fuisse, tum quia sic ludit in Felicissimi nomine, qui uix notus extra Africam fuit: »Quid ad ista respondeant peruersissimi isti Nouatiani, uel nunc infelicissimi pauci ?« tum quia, solam Ecclesiam celesti ratione baptizare pronuntians, hereticorum baptisma non obscure reiicit . Sola styli dissimilitudo Tillemontium deterruit quominus hoc opus Cypriano tribueret. Sed tamen, preter hanc rationem, alia uidetur afferri posse: nam declarat auctor huius libri in ipso exordio, »cogitanti  intolerabiliter animo estuanti quidnam agere  de miserandis fratribus qui uulnerati, non propria uoluntate sed diaboli seuientis irruptione, adhuc usque, hoc est, per longam temporum seriem agentes penas darent, ex aduerso« exortum esse alium hostem et ipsius paterne pietatis aduersarium hereticum Nouatianum. His autem uerbis indicat episcopum se esse, ac perhumaniter lapsis iamdudum penitentiam agentibus consulentem, moleste ferre quod sue lenitati aduersarium habeat hereticum Nouatianum. Hinc etiam infra, postquam de iis locutus est qui »prima acie, id est Deciana persecutione uulnerati, postea, id est secundo prelio« uicerant, addit eorum »pares, hoc est in eodem crimine lapsus sui adhuc usque constitutos nec ad penitentiam admittendos« a Nouatianis iudicari.  Nondum ergo auctor huius operis pacem concesserat his qui sub Decio lapsi fuerant. Non enim de aliis loquitur; pares illos uocat eorum qui primo in prelio uicti, in secundo uictores fuerant; ait eos post longam temporum seriem agentes penas dare, et adhuc usque constitutos in eodem crimine lapsus, quod alii martyrio expiauerant. At Cyprianus instante Galli et uolusiani persecutione lapsos, qui a primo lapsus die penitentiam egerant, in Dominicum gregem collegerat, ac eis sanguinem Christi dederat, ut illos ad suum pro Christo fundendum armaret.

Nouatianus hoc in libro  dicitur aliorum delicta, dum in Ecclesia esset, ut propria fleuisse. Sed mirum est unde hanc sibi humanitatis et diligentie in lapsis curandis laudem comparauerit. uidetur repugnare Cornelii testimonium, qui Nouatianum in persecutione Decii fratribus auxilio indigentibus succurrere noluisse testatur apud Euseb. . Sed forte hec humanitatis existimatio ad Nouatianum peruenit ex preclarissimis Cleri Romani litteris, inter Cyprianicas XXXI, que a Nouatiano scripte in totum orbem misse fuerunt, teste Cypriano, Epist. LII.

Librum de Aleatoribus non esse Cypriani inter omnes conuenit. Liquet ex initio fetum esse alicuius episcopi, uel etiam, ut Bellarminus existimauit, Romani Pontificis. Antiquum opus esse demonstrat Scripture citande ratio. Serius tamen scriptum non immerito uideretur, si in ipsis presbyteris, ut nonnulli opinati sunt, uitiosam alee consuetudinem uituperaret. Sed nichil uetat de laicis intelligi hec uerba: »Manus que ad sacrificium Dominicum admissa; et quod ad salutem totius hominis pertinet, dignatione suscipit, que diuina sacramenta consummat.« Neque etiam controuersiam ullam mouere possint, liber de Montibus Sina et Sion, due Orationes Cypriano afficte, liber de duodecim cardinalibus Christi operibus. Celeberrimum est hoc postremum opus, quod Pamelius, aut Cypriani, aut equalis scriptoris esse contendit. Sed iamdudum ex codicibus mss. adiudicatus est Arnoldo Boneuallis abbati in diecesi Carnutensi. Sequuntur quedam carmina, que in uetustis codicibus nunc Cypriano, nunc Tertulliano afficta, utrique ab omnibus criticis abiudicantur.



XXXuI.---DE SINGULARITATE CLERICORUM, EPISTOLA CELSI AD uIGILIUM, ET NONNULLIS ALIIS.

Non leuiter errarunt qui librum de Singularitate Clericorum Cypriano, aut Origeni aut Augustino attribuerunt. Cypriano et Augustino penitus abiudicat styli dissimilitudo, et Origeni episcopalis dignitas, qua uidetur auctor huius operis ornatus fuisse. uisa est nonnullis ratio probabilis cur hunc librum Origeni affingerent, quod laudari in hoc libro eos crederent qui sese studio castitatis euirant. At ii nequaquam laudantur, uel potius cauet auctor operis ne laudare illos uidentur. Ait enim: »De quibus modo examinationis suspendo, sententiam relinquens alia disputatione promendam.« Atque, etiamsi eiusmodi facinus  hoc in libro probaretur, num idcirco tribuendus esset Origeni, qui quod adolescens commiserat, etate maturior improbauit?

Sed nemo longius aberrauit a uero quam editor Oxoniensis, qui hunc librum circa Bede tempora scriptum existimat. Liquet hunc scriptorem uixisse cum persecutiones nondum desiissent: »Mentior, inquit, si non uidemus exinde interitus plurimorum. Quanti et quales episcopi et clerici, simul et laici, post confessionum uictoriarumque calcata certamina, post magnalia et signa uel mirabilia usquequaque monstrata, noscuntur cum his omnibus naufragasse, cum uolunt in naui fragili nauigare!« Obiiciebant clerici quos refellit, nonnullos »feminas habentes in domibus martyrium consecutos esse, ut illorum innocens conscientia probaretur. In martyrio, aiebant, ignoscitur nobis, sicut indultum est parentibus.« Elucet etiam scriptoris antiquitas ex illius de Angelis opinione, quos putat »cum feminis cecidisse.« Quod autem ait Christum seipsum comparare Deo ausum non esse, id profecto redolet etatem Ario antiquiorem, que nonnumquam ad Personarum distinctionem attentior erat, quam ad equalitatem defendendam.

His rationibus nititur editor Oxoniensis , quod circa Bede tempora de clericorum celibatu maxime ferueret presertim in Occidente controuersia; quod tunc reuelationibus, ut hoc ipso in libro, coniugium sacerdotum prohibitum diceretur; quod hunc librum post uulgatam uersionem in usu receptam scriptum fuisse constet. Sed nichil prorsus agit petita ex reuelationibus ratio, que multo frequentiores fuerunt tertio et quarto seculo, quam circa Bede tempora. Iam tertio seculo prohibite fuerant clericis mulieres subintroducte: nam Paulo Samosateno, inter alia plurima, illud etiam crimini uerterunt Antiocheni patres, quod cum ipse eiusmodi mulieres, tum etiam; ipso conniuente, presbyteri et diaconi habuissent. Legi etiam potest Ep. LXII Cypriani. Quod spectat ad uulgatam uersionem, num, queso, illam sequitur hic scriptor cum sic Apostolum citat: Posteriora quidem obliuiscens, ad ea que sunt ante petens, ad regulam sequor, ad palmam superne uocationis Domini nostri Iesu Christi. Fecere id quidem librarii in hoc libro et multis aliis, ut Scripture testimonia ad uulgatam reuocarent; sed sepe ex uetustis codicibus uera legendi ratio dignoscitur.

Statuere ergo licet hunc scriptorem tertio aut quarto ineunte seculo uixisse. Episcopum fuisse declarat ipsius in regenda ecclesia et in admonendis clericis sollicitudo, quibus testatur numquam litteras suas defuisse, »que per absentiam nostram, inquit, frequentiam omnibus pensauerunt.« Ante hunc librum scripserat illis epistolam, »que omnium morum instituta de lege commendans, summatim omnia contineret, quecumque uniuersis clericis generaliter ad dirigendam regulam competunt discipline.«

Nihil dicam de Expositione in Symbolum, quod eximium opus, Hieronymo etiam adscriptum, nunc omnium  iudicio restituitur legitimo parenti Ruffino. Paulo accuratius examinanda Celsi ad uigilium Epistola. Nihil aliud est hic libellus quam prefatio siue epistola nuncupatoria Celsi cuiusdam senis christiani in Altercationem Iasonis et Papisci; quod opus ex greco latinum a se factum uigilio episcopo nuncupauit. Damnum fecimus tum perantiqui illius libri, tum etiam latine interpretationis; sola exstat prefatio, siue epistola nuncupatoria. Cum Iason Christianus Hebreus cum Papisco, Iudeo Alexandrino, de ueritate christiane religionis disseruisset, ac Iudeus, post plurimas obstinati animi significationes, tandem oppugnate ueritati dedisset manus, litteris grecis mandata sunt que inter utrumque tanto studio fuerant disputata. Non constat ab ipso Iasone scriptum esse colloquium, quamuis nemo aptius id facere potuisse uideatur. Opus attribuebat S. Luce Clemens Alexandrinus in sexto Hypotyposeon libro, ut testatur Maximus in scholiis ad librum Dionysii de Myst. Theol. cap. 1, sed id prorsus improbabile est. Ipse Maximus Aristoni Pelleo ibidem adiudicat.

Celsus Epicureus cum historias Iudeorum et Christianorum fabulas esse contenderet, ac operam ab utrisque in nonnullis allegorice interpretandis adhibitam floccifaceret, in exemplum adducebat Papisci cuiusdam et Iasonis , quam, ut miseratione et odio digniorem quam risu, ne refellendam quidem iudicabat. Obseruat Origenes  ex omnibus Christianorum libris allegorias et enarrationes non contemnendo dicendi genere continentibus, eum a Celso electum esse qui uilior sit et ad multos ac simpliciores fide imbuendos aptior, quam ad intelligentiores permouendos; sed tamen nichil in eo occurrere contendit quod odio dignum sit, nec aliud quidquam requirit ad Celsi condemnationem, nisi ut legatur ille liber, »in quo describitur Christianus cum Iudeo disserens ex scripturis Iudaicis, et que de Christo predicta sunt in Iesum conuenire demonstrans; idque altero aduersus hanc disputationem strenue et Iudei persone conuenienter obnitente.« Ex his perspici potest quibus de rebus hoc in libro pertractatum fuerit. Colligit ex Origene Tillemontius hanc sententiam ab auctore huius libri diligenter inculcari, »omnis sapientie fontem ac principium esse Deo uniuersorum credere, et actiones omnes eo referre ut illi quacumque de re placeatur, ac ne cogitare quidem quidquam quod illi displiceat; quippe cum non solum dicta et facta, sed etiam cogitationes iudicande sint.« Sed hanc sententiam Origenes Iasonis propriam non facit, sed ut commune principium commemorat omnium apud Christianos librorum. Hieronymus Quest. in Genes. testatur initium Genesis in Altercatione Iasonis et Papisci sic exponi: In Filio fecit Deus celum et terram; citat etiam illud ex eodem libro , Maledictio Dei qui appensus est, libr. II in Ep. ad Galat. His adde Maximum qui loco supra citato ait se legisse septem celos in dialogo Iasonis et Papisci. Breuem autem fuisse hanc pertractationem indicat latinus interpres, qui »Iudaici  cordis obstinatam duritiam breui monitione ac leni increpatione mollitam« fuisse dicit. Sic enim emendauimus pro eo quod antea legebatur »Hebrea monitione.«

Opinatus est Pamelius Iasonem Hebreum illum christianum, qui Papiscum Iudeum Alexandrinum ad christianam religionem adduxit, eumdem esse ac eum de quo mentio fit Act. XuII, et XuI Epist. ad Romanos; sed nullo prorsus momento nititur hec coniectura. Non dubium quin uixerit seculo secundo, cum illius disceptatio cognita Celso fuerit. Episcopum aut saltem presbyterum fuisse crediderim, siquidem Papiscus ueritatis luce perculsus, ut signaculum sumeret deprecatus Iasonem postulauit.

Quod spectat ad latinum interpretem, is senem se esse dicit ac Celsum uocari; disceptationem Iasonis Hebrei christiani et Papisci Iudei Alexandrini latinis litteris illustrare aggressus est, »animante Dei ope et seruata uerborum proprietate,« ut preclarissimam uictoriam, quam ueritas ex Papisci corde reportauerat, ad cognitionem grece nescientium transferret. Nuncupat interpretationem suam uigilio episcopo, tum ut sacerdos utriusque lingue peritus et sancti Spiritus ueneratione uerecundus, auctoritate Spiritus sancti opus comprobaret et emendaret; tum ut hac prima dilectionis petitione in discipulorum numerum ab eo adscisceretur. Ex quibus perspicitur Celsum in eam urbem cui preerat uigilius, non multo ante uenisse quam ei hoc munus offerret. Illum in hanc urbem ex altera parte prouincie traxerat fama uigilii; nec senectus, nec itineris longinquitas, nec tribulatio inopie atque penurie deterruerant. Hunc uigilium Pamelius Tridentinum episcopum fuisse coniicit; sed quod Celsus uigilio suo de futuro martyrio gratulatur, eumque ait Dei iudicio martyrem destinatum fuisse cum mirabili modo episcopus constitutus est, id uigilio Tridentino aptari non potest, quem seculo quarto exeunte in summa Ecclesie pace uiuentem nemo spe et expectatione martyrem dicere potuit.

Sequitur alius tractatus aduersus Iudeos, Cypriano prorsus abiudicandus. Multo absurdius fecere qui librum de Reuelatione Capitis beati Ioannis Baptiste inter opera Cypriani ediderunt. Reperitur fabulosum opus in antiquissima uindelici Spirensis editione. Erasmi nomini non leue dedecus inusserunt H. Grauius et Pamelius, qui librum de duplici Martyrio elucubratum ab eo et affictum Cypriano iudicarunt. De hoc libello diximus in prefatione. De duodecim Abusionibus seculi uarie sunt coniecture, aliis laico cuidam Erardo nomine, aliis S. Patritio Hibernorum apostolo adiudicantibus. Opus Augustino tribuitur in multis codicibus antiquis, ac cum illius operibus editus est. Testatur Fellus olim in linguam Anglorum translatum fuisse, et in uolumine manu scripto homiliarum Saxonicarum reperiri sub hoc titulo: De duodecim abusiuis, secundum disputationem S. Cypriani episcopi et martyris. At nullum prorsus monumentum a pietate Cypriani longius distat quam Cena  Cypriani. Nihil enim aliud habet preter ineptissimos iocos, non ex rebus profanis, sed quod Turca dignius quam Christiano existimat Tillemontius, ex Scripturis sacris per fas et nefas deductos. Testatur Salmasius in notis ad Flauium uopiscum , se beneficio doctissimi iurisconsulti Iureti habuisse hunc libellum manu scriptum ab Azelino monacho Rhemensi uersibus redditum cum hoc titulo: »Cena Azelini Rhemensis monachi, quam condidit ad Henricum imperatorem, imitatus Cyprianum Carthaginensem.« uide de eodem libro Casimirum Oudin.

Nonnulla alia nomen Cypriani pre se ferunt, uelut Tyronis et Senece Note, quas Cyprianum auxisse uocabulis Christianorum usui aptis existimat post Trithemium Gruterus, a quo he note in lucem edite sunt. Editum est ab Anglis sub nomine Cypriani computum Paschale, quod a Paulo diacono designari existimant, cum ait Cyprianum chronicam ualde utilem composuisse. Scriptoris etatem indicat computum, quod ad quintum Gordiani annum, et consules Arianum et Papum perducitur. Non omnino repugnat ut iam tum conuersus fuisse Cyprianus existimetur, quamuis id Pontius diaconus suadeat serius contigisse. Sed non quadrat huius scriptoris styli barbaries cum elegantia sermonis quam Cypriano in primordiis conuersionis studio fuisse perspicitur ex Epistola ad Donatum. Reperit editor Oxoniensis duos libellos sub nomine Cypriani, alterum latine, alterum grece scriptum. Primi titulus, Secreta Cypriani: alterius . Utrumque, utpote fedissime superstitionis plenum, luce prorsus indignum iudicauit. Hec autem supposita uidentur fuisse Cypriano Antiocheno, de quo iam nobis agendum.



XXXuII.---DE S. CYPRIANI ANTIOCHENI PeNITENTIA, ET ALIIS DUOBUS LIBELLIS AD EUM PERTINENTIBUS.

Supra conati sumus probare Cyprianum Antiochenum non esse hominem fabulosum, ut existimauit Oxoniensis editor. Nunc consideranda nobis illius Penitentia siue Confessio; quod opus latine editum ab Anglis, grece et latine uulgandum duximus. Agemus etiam de duobus aliis libellis, nempe Conuersione Iustine et Cypriani, et utriusque Passione, quos, coniuncte cum Confessione ex uetusto codice sancti Audeni Rhotomagensis erutos, non ita pridem duo eruditi uiri, D. Edmundus Martene et D. Ursinus Durand latine ediderunt tom. III Thesauri Anecdotorum.

Existimauit S. Gregorius Nazianzenus Confessionem ab ipso martyre scriptam fuisse. Ait enim in Orat. XuIII , illum »uite sue turpitudinem longa oratione proscindisse, ut ipsam quoque scelerum confessionem Deo muneris loco offerret, ac multis eorum qui ab improba et flagitiosa uiuendi ratione animum reuocant, ad melius sperandum uia existeret.« Idem etiam existimant Tillemontius et qui triplex illud monumentum uulgarunt. Sed, quominus his assentiar, detinent me non solum magice artis quidam effectus fabulam redolentes, sed ipsa etiam magicarum operationum longa descriptio et  exquisite de singulis uitiorum formis ambages, que prorsus frigide uidentur, et curiosa magis consideratione quam pungente intimos sensus dolore contineri. Deinde uero is qui Cyprianum in hoc libro loquentem inducit, non obscure indicat se in eius sceleribus enarrandis non certa semper et explorata sequi, sed ex iis que a magis fieri solent, quid Cyprianus egisset coniicere. Ait enim Eusebius Cypriano: »Probo confessionem tuam, qua mihi impietates a te admissas et non admissas enarrasti.« Numquam hec scripsisset ipse Cyprianus; sed alius his uerbis admonet se idcirco tot scelera Cypriano attribuisse, non quod omnia ab eo commissa certo sciret, sed quod pleraque, utpote a magis perpetrari solita, celeberrimus magus euitasse non uideretur. In quo quidem sinceri scriptoris officio functus est, qui fucum lectoribus facere noluerit, si quam in scribendo licentiam sibi sumeret. Quamuis ergo hoc opus non scriptum sit ab ipso Cypriano, non tamen illius conuersio fabulis adscribenda; nec si quis hunc euentum elegit in quo ornando et amplificando elaboraret, idcirco historie summa in suspicionem uocanda, cum presertim scriptor ille uti potuerit antiquioribus monumentis que Cypriani et Iustine martyrii acta, ut legimus sub finem libelli de utriusque passione, »ab initio usque in finem scripta« continebant.

Quod spectat ad tempus quo hec scripta Confessio, etsi huic operi nulla prorsus apud editorem Oxoniensem fides, illud tamen existimat Constantini imperio antiquius. Sed quod in Conuersione, que eiusdem scriptoris fetus uidetur esse ac Confessio, Christiani uocantur Galilei, id magnam habet necessitudinem cum etate Iuliani imperatoris, quem nemo nescit hoc nomine Christianos solitum compellare: satis apposita uidentur ad hoc tempus que in utroque libello de inanibus magice artis in Christianos conatibus leguntur.

Non pugnat cum seculi tertii institutis commissa Iustine monasterii uirginum administratio, ut legimus sub finem Conuersionis; siquidem iam tum exstitisse eiusmodi uirginum cenobia perspicitur ex uita S. Antonii, qui sororem suam, teste Athanasio,  in parthenonem educandam deduxit circa annum 271: sed seculo quarto magis quam tertio congruit quod eadem Iustina capillos Deo totondisse dicitur sub finem Confessionis. Testatur Hieronymus in Epistola ad Sabinianum, morem esse in Aegypti et Syrie monasteriis, ut tam uirgo quam uidua que se Deo uouerint, crinem monasteriorum matribus offerant desecandum: quod quidem addit munditiei causa fieri, quia eiusmodi femine nec lauacro nec oleo utebantur. Hic autem obseruabo eiusmodi uirgines longe ab illis discrepare quas synodus Gangrensis anathemate damnauit; de quibus etiam Theodosius sanxit an. 390, »ut femine que crinem suum, contra diuinas humanasque leges, instinctu persuase professionis absciderint, ab ecclesie foribus arceantur . . . . . ; adeo quidem ut episcopus, tonso capite feminam si introire permiserit, ipse etiam cum  huiusmodi contuberniis arceatur,« etc. . Existimat Gothofredus omnem prorsus radendi capitis morem a synodo Gangrensi et a Theodosio in feminis fuisse damnatum. Unde uir doctissimus in morem a Syrie et Aegypti monasteriis, ac postea ab aliis ascitum, uelut in magnum nefas inuehitur, ac non sine ingenti queritur dolore »quod tandem mores in potestatem suam leges humanas et diuinas perduxerint.« At luce clarius est nec synodum Gangrensem, nec Theodosium ad eas uirgines respexisse, quas testatur Hieronymus, etsi crines tonderent, uelato tamen ac ligato esse capite; sed ad alias longe dissimiles, que, ut ait synodus Gangrensis, »preceptum subiectionis« dissoluebant, , quia scilicet intecto capite incedebant. Unde Theodosius, cum eiusmodi femine ab omnibus uideri possent, episcopos deponi iubet si introitum illis in ecclesiam concesserint.

Cum ergo triplex illud monumentum pluribus seculi quarti notis signatum sit, sicque aliquo interuallo distet a Cypriano Antiocheno, fieri potuit ut ad historie summam nonnulla ornandi aut amplificandi causa adderentur. Displicet enim mihi Iustina super fenestram sedens, dum diaconum Prelium de Euangelio disserentem audit, ac per fenestram quotidie ab eodem diacono solita edoceri. Idem de Thecla Paulum audiente dictum in huius uirginis uita. Preterea, que latine tantum extant, non tanti esse momenti debent quanti esset grecus ipse contextus: nam, cum, latinam Confessionis interpretationem cum greco contexu conferens, multa interpretem detraxisse, multa addidisse, et in plurimis a uero sensu aberrasse deprehenderim, uereor ne idem in duas alias partes euenerit. Hinc nichil reperias in Conuersione de preclara illa prece qua Iustina Deiparam, teste Gregorio Nazianzeno, in ipso tentationis discrimine orabat, ut uirgini uirgo succurreret; nichil de combustis a Cypriano magicis libris ante baptismum, nichil de ostiarii munere, quod ei post baptismum commissum est. Eadem forte de causa in Passione Cypriani et Iustine iudex qui eos damnauit, comes Orientis dicitur, et Diocletiano sic scribit: Claudio , Cesari magno, terre et maris domino, salutem. Sic etiam Cyprianus et Iustina Damascum accersuntur, quamuis apud Photium Iustina iam antea in hanc urbem migrasse, tunc autem solus Cyprianus eo perductus fuisse dicatur.

Cyprianum cum Iustina passum esse Nicomedie sub Diocletiano et Maximiano tum cum Diocletianus Nicomedie uersaretur, ex Eudocie apud Photium testimonio perspicitur, et ex ipsa Passione. Quod si passi sunt die 26 septembris, quo die eorum natalia Latini celebrant, uel ut apud Grecos, die 2 octobris, necesse est, ut obseruat Tillemontius, id anno 304 contigisse. Neque enim anno 303 contingere potuit; quia Diocletianus hoc anno circa mensem nouembrem Rome uersabatur, nec persecutio ante annum 304 aduersus laicos exarsit; neque  etiam anno 305, quia hoc anno Diocletianus iam mense maio imperium abdicauerat.

uidetur etate prouectus fuisse Cyprianus cum uitam pro Christo profudit. Annos triginta natus ex Aegypto in Chaldeam profectus est, ibique commoratus rediit in patriam, ubi multis facinoribus famam et nomen adeptus est, ac tandem aliquando, cum nefarie artis irritos in Iustinam conatus sensisset, nomen dedit christiane religioni. Post annum presbyter factus est, et sexdecim annis in hoc gradu  exactis Anthimo episcopo successit. Necesse est eum in episcopatu plures annos traduxisse, »siquidem multorum corda illuminabat per uerbum Dei et conuertebat ab omni heresi et augebat gregem Christi.« Anthimus autem Cypriani decessor Optato successerat, a quo Aedesius et Cledonia cum filia Iustina baptizati sunt; Aedesius etiam presbyter creatus, quo ministerio per annum et menses sex perfunctus est.





NOTITIA CODICUM MANUSCRIPTORUM QUI AD HANC EDITIONEM ADORNANDAM ADHIBITI FUERE.

 Contulerat Baluzius cum codicibus manuscriptis plurima Cypriani operum edita exemplaria, que nobis inspicere non licuit. Sed ex eius notis existimari potest quantum industrie ac laboris in hoc genere insumpserit. Nam, preter codices qui Manutio, Pamelio, Rigaltio et Anglis usui fuerunt, habuit Baluzius ac diligenter cum editis contulit plures ex bibliotheca Regia, in his uetustum codicem qui olim fuit S. Martini Tornacensis: ex bibliotheca autem Colbertina codices 137, 782, 801, 2442, et uetustissimum 1305, qui fuit olim bibliothece Thuane, et alium qui fuit olim collegii Fuxensis: ex bibliotheca Remigiana unum uetustissimum, et alium recentiorem: unum ex monasterio S. Dionysii in eadem urbe: plures etiam tum ex S. uictoris Parisiensis, tum ex ipsius Baluzii bibliotheca. His adde Seguerianum ante annos mille scriptum, Beccensem, Diuionensem, Corbeiensem, Gratianopolitanum clarissimi uiri Gasparis Boni, Burgundicum, Fossatensem, Carnotensem, Lamonianum, Compendiensem, Pitheanum, Sorbonicum, Monasteriensem, nunc Parisiis in bibliotheca Augustinianorum  suburbii S. Germani asseruatum, Floriacensem, Moyssiacensem, uetustum librum qui fuit Raymundi episcopi Acconensis; alios denique ex monasteriis S. Arnulphi Metensis, S. Michelis in periculo maris, S. Germani a Pratis, S. Galli, Montis S. Eligii. Preterea misse ad Baluzium fuerunt uarie lectiones excerpte ex codicibus uaticanis, ut patet ex eius notis ad Epistolam Cypriani XLuIII. Ex his autem codicibus, quos recensuimus, nonnulli ab Anglis citari solent: sed tamen sic illis utitur Baluzius, ut eos contulisse cum editis aut saltem consuluisse uideatur.

Adhibuimus etiam ad opera Cypriano adscripta ueteres libros ex bibliotheca Regia, ex Colbertina, ex Sorbonica, uictorina et Sangermanensi. Sed ad ea que maioris sunt pretii, accurate emendanda et castiganda magno in primis usui fuerunt tres antiquissimi codices, Remigianus unus ad epistolam Celsi ad uigilium, et duo Sangermanenses ad librum de Singularitate Clericorum et Expositionem in Symbolum.


D. PRUD. MARAN.





INDEX CAPITUM QUAE IN PRAEFATIONE, ET uITA S. CYPRIANI, NUNC PRIMUM ADORNATA, CONTINENTUR.

X Utrum noua sub S. Cypriano inducta sit disciplina, ac pristina seueritas in solos apostatas et desertores retenta?
Prefatio, in qua, post enumeratas sancti Cypriani operum editiones, de S. Martyris doctrina pluribus disseritur. 	Pag. 9.
I Cypriani sententia de unitate et infallibilitate Ecclesie. 	15
II Refelluntur qui episcopos apud Cyprianum iure diuino a presbyteris distingui negant. 	22
III Primatus Ecclesie Romane a S. Cypriano semper agnitus. 	23
Iu De dissentione S. Cypriani cum S. Stephano. Nullum baptisma probatum Stephano, nisi quod ex prescripta a Christo forma datum esset.	27
u S. Cyprianus sententiam aduersariorum minus intellexit. De baptismo in Christi nomine. Stephani sententia orta ab Apostolis. 	31
uI Quibus potissimum rationibus sese S. Cyprianus defenderit. Nec sacramenta a malis in Ecclesia administrata, nec traditionem reiecit. 	35
uII Confirmationem non confundit S. Cyprianus cum impositione manuum in hereticos redeuntes. Confirmationem inter sacramenta numerat. 	39
uIII Penitentie sacramentum ex S. Cypriani testimoniis defenditur. Quam necessarium iudicauerit, quam sancte administrari uoluerit ostenditur. Nonnulla illius dicta explicantur. 	42
IX Utrum in Africa ante S. Cyprianum grauissimis criminibus negata fuerit communio post penitentiam. 	47

Col. 51
XI Utrum S. Cyprianus lapsis in decursu penitentie morientibus pacem negauerit, his tantum exceptis qui libellos a martyribus acceperant. 	55
XII Utrum concilium Carthaginense penitentiam sacrificatis per totum uite tempus imposuerit. 	59
XIII De Christi in Eucaristia presentia. 	62
XIu De Communione sub utraque specie. 	66
Xu S. Cypriani sententia de sacrificio, de purgatorio et inuocatione sanctorum. 	67
XuI De Christi diuinitate, eiusque gratia. 	71
uita sancti Cypriani, nunc primum adornata. 	74
I De S. Cypriano nondum Christiano. Distinguendus est a Cypriano Antiocheno. 	75
II De S. Cypriani conuersione. Catechumenus bona sua distribuit, seque uoto continentie obstrinxit. Incertum quo anno et tempore baptizatus. 	77
III De studiis et scriptis S. Cypriani a baptismo usque ad ordinationem. 	81
Iu Cyprianus presbyterium et sacerdotium statim accipit. Quo anno ordinatus episcopus. Res geste et scripte in primordiis episcopatus. 	82
u De persecutione Decii eiusque initiis, ac de magno lapsorum et confessorum numero. 	86
uI In quo positum eorum delictum qui Libellatici appellati sunt. 	89
uII Cyprianus secedit in persecutione iustissimis de causis. 	93
uIII De litteris Cleri Romani Carthaginem missis, postquam Cyprianum secessisse nuntiatum est. 	95
IX De prima Cypriani Romanorum litteris responsione. De tredecim litteris ante secundam responsionem scriptis et simul cum illa Romam perlatis, ex quibus multas desiderari ostenditur. 	96
X Ordo Epistolarum Cypriani ante decimam quintam ad Romanos scriptam, ac primo de quinta et nona. Referenda ad aliud tempus trigesima septima. 	99
XI Quinque S. Cypriani littere de lapsis. Facinus presbyterorum qui communionem lapsis dederant, non dissimulauit. Non suspensionem sed excommunicationem illis minatur. 	101
XII De epistola Xu S. Cypriani et pluribus aliis paulo post nouo tumultu exorto scriptis. 	106
XIII De epistola Celerini ad Lucianum et responsio Luciani. 	108
XIu Scribit S. Cyprianus ad clerum de ordinatione Saturi et Optati. uarie lapsorum ad S. Cyprianum littere. Clerus remouet a communione sua Gaium Diddensem. Quo tempore littere XXIII et XXIX scripte. De Cleri Romani et confessorum litteris. 	110
Xu Persecutio recrudescit; pax futura S. Cypriano reuelatur. Res interim ab eo geste et scripte anno 250 exeunte recensentur. 	113
XuI uicarios pro se mittit Cyprianus. Mine Felicissimi. 	115
XuII Schisma Felicissimi anno 251 ineunte. Nouatus unus ex quinque schismaticis presbyteris. De epistola XL Cypriani. 	117
XuIII Redit Cyprianus, persecutione sopita, et cum collegis deliberat de causa lapsorum; sed ante concilium scribit librum de lapsis. 	119
XIX Prudentia sancti Cypriani in comprimendo schismate Nouatiani, et confirmando episcopatu S. Cornelii. 	123
XX Quo tempore erupit schisma Nouatiani. 	125
XXI Quo tempore ordinatus Nouatianus. 	128
XXII Ordo rerum a sancto Cypriano gestarum in causa Cornelii. 	131
XXIII Noui conatus Nouatiani. Reditus confessorum Romanorum in Ecclesiam hortatu Cypriani; id ante concilium Romanum anni 251 contigisse ostenditur. 	133
XXIu De gestis et scriptis S. Cypriani anno 252 ante persecutionem. 	136
XXu Persecutio reuelatur Cypriano. Hortatur Thibaritanos ad certamen. Lapsis penitentibus pacem restituit in concilio, quod ab alio idibus maii habito distingui debet. 	141
XXuI S. Cornelio gratulatur confessionis laudem S. Cyprianus. Confessores Carthaginenses exhortatur per Epist. LXXXI, que in hac persecutione scriptam fuisse ostenditur anno 252. 	142
XXuII Mira caritas S. Cypriani in pestis calamitate. Religionem defendit aduersus Demetrianum. Totius ecclesie Carthaginensis prolixa in redimendis captiuis liberalitas. 	146
XXuIII De libris et epistolis post persecutionem scriptis sub ualeriano atque in primordiis Stephani pape, anno 253 et 254. 	149
XXIX Dissensiones de baptismo exorte anno 253 exeunte: ac S. Stephanus ante cum Orientalibus quam cum Afris certauit. 	152
XXX Ordo et series rerum in Africa gestarum anno 255 et 256, usque ad concilium tertium Carthaginense. 	155
XXXI De concilio tertio Carthaginensi. Mittit Cyprianus Rogatianum diaconum ad Firmilianum. De epistola Firmiliani ad Cyprianum. 	160
XXXII Nonnulle obseruationes adduntur in hanc de Baptismo controuersiam. 	164
XXXIII De Epistola LXIII Cypriani aduersus eos qui aquam solam in matutino sacrificio adhibebant. 	166
XXXIu Confessio et martyrium Cypriani. 	167
XXXu De libris Cypriano adscriptis, ac primum de tribus epistolis a Baluzio uulgatis. Recensentur libri de Spectaculis, de Laude martyrii, de Rebaptismate, de Pudicitia, ad Nouatianum, etc. 	171
XXXuI De Singularitate clericorum, epistola Celsi ad uigilium, et nonnullis aliis. 	174
XXXuII De S. Cypriani Antiochem Penitentia, et aliis duobus libellis ad eum pertinentibus. 	178






[ORDO OPERUM S. CYPRIANI.]



ORDO EPISTOLARUM SANCTI CYPRIANI QUEM PAMELIUS ET BALUZIUS SECUTI SUNT, COMPARATUS CUM ORDINE EDITIONIS OXONIENSIS.
[Table: 3Kb] [Table: 8Kb]


TRACTATUS.
 [Table: 2Kb]


OPUSCULA uULGO ADSCRIPTA SANCTO CYPRIANO, EX EDITIONIBUS OXONIANA ET BALUZIANA.

Hymnus uictorini Pictauiensis de cruce Domini.
	ED. BAL.
De disciplina et bono Pudicitie. 	Pag. ii
Ad Nouatianum hereticum, quod lapsis spes uenie non est deneganda. 	uii
De Aleatoribus. 	xuii
De montibus Sina et Sion. 	xxiii
Oratio Cypriani Antiocheni pro martyribus. 	xxxi
Oratio Cypriani Antiocheni quam sub die passionis sue dixit. 	xxxiii
Arnoldi abbatis Bone-uallis tractatus de nouissimis uerbis Domini in cruce. 	xxxuii
De eiusdem cardinalibus operibus Christi. 	xxi
Carmen, Genesis. 	clix
Carmen, Sodoma. 	cliii
Carmen, ad Senatorem apostatam. 	cluii

Pag. clix
De Singularitate clericorum. 	clxi
Expositio in symbolum Apostolorum. 	cxcuii
Ad uigilium episcopum, de Iudaica incredulitate. 	ccxxxii
Tractatus aduersus Iudeos qui insecuti sunt Dominum. 	ccxli
De Reuelatione capitis beati Ioannis-Baptiste. 	ccxluii
De duplici martyrio ad Fortunatum. 	ccliii
De duodecim abusionibus seculi. 	cclxxu
Cena, Cypriano falso inscripta. 	cclxxuii
Confessio Sancti Cypriani. 	ccxcu




ORDO EPISTOLARUM ALPHABETICUS.
 [Table: 5Kb]




ORDO EPISTOLARUM ET TRACTATUUM SANCTI CYPRIANI, ACCOMMODATUS AD EA QUAE IN uITA S. MARTYRIS DISSERUIMUS.

Non multo post baptismum epistola ad Donatum et liber de uanitate idolorum.

Tres libros Testimoniorum et librum de Habitu uirginum uel presbyter scripsit Cyprianus, uel initio episcopatus.

Epistola LXuI initio episcopatus ante persecutionem Decii. Scripte existimantur in Annalibus Cyprianicis circa idem tempus LXI, LXII, LXu; sed ultima uidetur potius scripta post heresim Nouatiani: due priores nulla temporis nota signate.

Anno 250 in secessu sancti Cypriani epistola III, que est Cleri Romani, Iu, que est responsio Cypriani. Littere tredecim in epist. Xu commemorate, ex quibus septem tantum habemus, nempe u, IX, XI, X, XII, XIII, XIu. He Romam misse cum epist. Xu uigente iam estate. Paulo post XIX, que est Caldonii ad Cyprianum; XX, responsio Cypriani; XuII, Luciani et confessorum; XuIII. ad presbyteros et diaconos; XXII, Luciani ad Celerinum responsio. Celerim autem epistola, que est XXI, scripta fuerat diebus paschalibus. Sex ille epistole Romam misse cum epistolis XXIII et XXu, paulo post scriptis. Eodem tempore epistola XXIu, et paulo post XXuII, XXuIII, XXIX. Post epistolam Cypriani uigesimam nonam uenerunt Roma epistole XXXI et XXuI. Tum scribit Cyprianus epist. XXXII, et paulo post accipit Roma epistolam XXX. Circa mensem octobrem epist. XXXuII. Non multo post epist uIII. Eodem anno 250, exeunte uel etiam, si cui magis placeat, anno 251 ineunte, scripte sunt epistole XuI, XXXu, XXXIII, XXXIu, uII, uI, XXXuI, XXXuIII, XXXIX In epistolis XuI et XXXu, nulla pacis mentio; quinetiam in epist. XuI confessores, ut in media persecutione, ita laudat et hortatur Cyprianus.

Anno 251 paulo ante Pascha epistola XI, morante adhuc in secessu Cypriano. Non multo post Pascha ac reditum Cypriani, liber de Lapsis. Paulo post reditum legatorum epistola LXI, per Primitiuum presbyterum, et ante illius reditum epistola XLII, cum quadragesima tertia et quadragesima que a ac libro de Unitate Ecclesie. Deinde epistola XLu, paulo post reditum Primitiui. Epistole LXuIII et XLuI, que sunt Cornelii, et L, que est confessorum, allate per Nicephorum, qui cum Mettio, ut uerisimile est, epistolas XLII, XLIII, XLIu, detulerat. His rebus litteris respondet Cyprianus per epistolas XLIX, XLuII, LI.

Anno 252 ineunte, epistola LII. Eodem anno liber de Oratione Dominica. Circa Pascha epistola LIII. Post idus maii epistola LIX, LXIu, deinde Lu, LuI, LIu, LuII.

Anno 252 exeunte, LuIII, LXXXI.

Anno 252 aut 253 liber aduersus Demetrianum et epist. LX.

Anno 253 aut 254 liber de Mortalitate; nec multo post alius de Opere et Eleemosyna.

Anno 254 epist. LXIX. Forte eodem anno, aut saltem ante dissensionem Afrorum cum Stephano epistole LXuII, LXuIII.

Anno 255 circa autumnum epistola LXX, tum LXXI.

Anno 256 paulo post Pascha epist. LXXII, tum LXXIII, LXXIu, LXXuI. Circa idem tempus scripti libri de Patientia et de Zelo et Liuore. Eodem anno calendis septembris concilium tertium Carthaginense, tum instante hyeme epistola LXXu, Firmiliani ad Cyprianum, Epistola LXIII post exortam de baptismo controuersiam, ac forte anno 257.

Anno 257 liber de Exhortatione martyrii. Eodem anno uel anno 258 epistole LXXuII, LXXuIII, LXXIX, LXXX.

Anno 258, mense augusto epistola LXXXII, et paulo ante martyrium epist. LXXXIII.


D. P. MARAN.



DIuI THASCII CAECILII CYPRIANI EPISCOPI CARTHAGINENSIS ET MARTYRIS OPERUM PARS PRIMA.---EPISTOLAE.





[EPISTOLAE.]



[6Kb] EPISTOLA PRIMA. AD DONATUM [a 1Kb] .



ARGUMENTUM.---Promiserat Donato Cyprianus sermonem se cum illo habiturum de rebus diuinis; iam  promissis admonitus satisfacit, ac multis gratiam Dei per Baptismum collatam commendans, quantum sit mutatus ab illo significat, et ad oculum demonstratis mundi erroribus, ad contemptum eius, ad assiduam denique lectionem et orationem adhortatur.

[14Kb] I. CAECILIUS Cyprianus Donato salutem. Bene admones,  Donate carissime. Nam et promisisse me memini, et reddendi tempestiuum prorsus hoc tempus est, cum [a 1Kb] , indulgente uindemia, solutus animus  in quietem solemnes ac statas anni [b 1Kb] fatiscentis inducias sortitur [c 1Kb] . Locus etiam cum die conuenit et mulcendis sensibus ac fouendis ad lenes auras blandientis  autumni hortorum facies amena consentit. Hic iucundum sermonibus diem ducere et studentibus [a 1Kb] fabulis in diuina precepta conscientiam pectoris erudire. Ac ne colloquium [b 1Kb] nostrum arbiter profanus impediat, aut clamor intemperans familie strepentis obtundat, petamus hanc sedem. Dant secessum uicina secreta; ubi dum erratici palmitum lapsus nexibus pendulis per  arundines baiulas repunt, uiteam porticum frondea tecta fecerunt. Bene hic studia in aures damus; et dum in arbores et in uites [c 1Kb] oblectante prospectu oculos amenamus, animum simul et auditus instruit et pascit [d 1Kb] obtutus: quamquam tibi sola nunc gratia, sola cura [e 1Kb] sermonis est. Contemptis uoluptarie uisionis illecebris, in me oculus tuus [f 1Kb] fixus  est. Tam aure quam [a 1Kb] mente totus auditor es, et hoc, amore quo diligis.

[4Kb] II. Ceterum, quale uel quantum est quod in pectus tuum ueniat ex nobis? Exilis ingenii angusta mediocritas tenues admodum fruges parit, nullis ad copiam fecundi cespitis culminibus [b 1Kb] ingrauescit. Aggrediar tamen facultate [c 1Kb] qua ualeo; nam et materia dicendi facit mecum [d 1Kb] . In iudiciis, in concione [e 1Kb] pro rostris, opulenta facundia uolubili [f 1Kb] ambitione iactetur. Cum uero de Domino  Deo [g 1Kb] uox est, uocis pura [h 1Kb] sinceritas non eloquentie 2 uiribus nititur ad fidei argumenta, sed rebus. Denique accipe non diserta sed fortia, nec ad audientie popularis illecebram [i 1Kb] culto sermone fucata [i 1Kb] , sed ad diuinam indulgentiam predicandam rudi ueritate simplicia. Accipe quod sentitur antequam discitur, nec per moras temporum longa agnitione colligitur, sed compendio gratie maturantis hauritur.

[6Kb] III. Ego [k 1Kb] cum in tenebris atque in nocte  ceca iacerem, cumque in salo iactantis [a 1Kb] seculi nutabundus ac dubius uestigiis oberrantibus fluctuarem, uite [b 1Kb] mee nescius, ueritatis ac lucis alienus, difficile prorsus ac durum pro illis tunc moribus opinabar quod in salutem mihi diuina indulgentia pollicebatur, ut quis renasci denuo posset,  utque, in nouam uitam lauacro aque salutaris animatus [c 1Kb] , quod prius fuerat exponeret, et, corporis licet [d 1Kb] manente compage [e 1Kb] , hominem animo ac mente [f 1Kb] mutaret. Qui possibilis [g 1Kb] , aiebam, est tanta conuersio, ut repente ac perniciter exuatur quod uel genuinum situ [h 1Kb] materie naturalis obduruit, uel usurpatum diu senio uetustatis inoleuit? Alta hec et profunda penitus radice sederunt. Quando parcimoniam discit qui epularibus cenis et largis dapibus assueuit? et qui pretiosa ueste conspicuus in auro atque in purpura fulsit, ad plebeium se ac simplicem cultum quando deponit? Fascibus ille oblectatus et honoribus, esse priuatus et inglorius non potest. Hic stipatus clientium cuneis,  frequentiore comitatu officiosi agminis honestatus, penam putat esse cum solus est. Tenacibus semper illecebris necesse est, ut solebat, uinolentia inuitet, inflet superbia, iracundia inflammet, rapacitas inquietet, crudelitas stimulet, ambitio  delectet, libido precipitet [i 1Kb] .

[7Kb] Iu. Hec egomet [i 1Kb] sepe mecum. Nam, ut ipse [k 1Kb] quamplurimis uite prioris erroribus implicitus [l 1Kb] tenebar, quibus exui me posse non crederem, sic uitiis [m 1Kb] adherentibus obsecundans eram, et desperatione [n 1Kb] meliorum, malis meis ueluti iam propriis ac uernaculis offauebam. Sed, postquam, unde genitalis auxilio superioris eui labe detersa, in expiatum pectus serenum ac purum desuper se lumen [o 1Kb] infudit, postquam, celitus spiritu hausto, in nouum me hominem natiuitas secunda reparauit, mirum in modum protinus confirmare se dubia, patere clausa, lucere tenebrosa [p 1Kb] , facultatem dare quod prius difficile uidebatur, geri posse quod impossibile putabatur [q 1Kb] , ut esset agnoscere  terrenum fuisse quod prius carnaliter natum delictis obnoxium uiueret, Dei esse cepisse quod iam Spiritus sanctus animaret. Scis ipse profecto et mecum pariter recognoscis quid detraxerit nobis quidue contulerit mors ista criminum, uita uirtutum. Scis ipse, nec predico. In proprias laudes [a 1Kb] odiosa [b 1Kb] iactatio est; quamuis non iactatum possit esse, sed gratum, quicquid non uirtuti hominis adscribitur, sed de Dei munere predicatur; ut iam non peccare esse ceperit fidei, quod ante peccatum est, fuerit, [c 1Kb] erroris humani. Dei est, inquam, Dei est  omne [d 1Kb] quod possumus. Inde uiuimus, inde pollemus, inde sumpto et concepto uigore [e 1Kb] , hic adhuc positi futurorum indicia prenoscimus. Sit tantum timor innocentie custos, ut, qui in mentes nostras indulgentie celestis allapsu clementer Dominus influxit [f 1Kb] , in animi oblectantis hospitio iusta [g 1Kb] obtemperatione teneatur, ne accepta [h 1Kb] securitas indiligentiam pariat, et uetus denuo hostis obrepat.

[4Kb] u. Ceterum, si tu innocentie, si iustitie uiam [i 1Kb] teneas, si illapsa [i 1Kb] firmitate uestigii tui [k 1Kb] incedas, si in Deum uiribus totis ac toto corde suspensus hoc  sis tantum quod esse cepisti, tantum tibi ad licentiam datur quantum gratie spiritalis augetur. Non enim, qui [a 1Kb] beneficiorum 3 terrestrium mos est, in capessendo munere [b 1Kb] celesti mensura [c 1Kb] ulla uel modus est. Profluens largiter Spiritus nullis finibus premitur, nec cercentibus claustris intra certa metarum spatia frenatur [d 1Kb] : manat iugiter, exuberat affluenter. Nostrum tantum sitiat pectus et pateat: quantum illuc fidei [e 1Kb] capacis afferimus, tantum gratie inundantis haurimus. Inde iam facultas datur, castitate sobria, mente integra, uoce pura, uirtute sincera [f 1Kb] , in medelam dolentium posse uenenorum uirus extinguere [g 1Kb] ; animorum desipientium labes, reddita sanitate, purgare; infestis iubere pacem, uiolentis quietem, ferocientibus lenitatem; immundos et erraticos  spiritus, qui se expugnandis hominibus [h 1Kb] immerserint [i 1Kb] , ad confessionem minis increpantibus cogere ut recedant, duris uerberibus urgere;  conflictantes, eiulantes, gementes incremento pene propagantis extendere, flagris cedere, igne torrere. Res illic geritur, nec uidetur; occulta plaga, et pena [i 1Kb] manifesta. Ita quod esse iam cepimus acceptus spiritus licentia sua potitur; quod necdum corpus ac membra mutauimus, adhuc carnalis aspectus seculi nube cecatur. Quantus hic animi potentatus, quanta uis est, non tantum ipsum esse subtractum perniciosis contactibus mundi, ut quis [k 1Kb] expiatus et purus nulla incursantis inimici labe capiatur, sed adhuc maiorem et fortiorem uiribus fieri, ut in omnem aduersarii grassantis exercitum imperioso iure dominetur!

[4Kb] uI. Atque, ut illustrius, ueritate patefacta, diuini muneris indicia clarescant, lucem tibi ad cognitionem  dabo; malorum caligine abstersa [l 1Kb] , operti seculi tenebras reuelabo. Paulisper te crede subduci in montis ardui uerticem celsiorem, speculare  inde rerum infra te iacentium facies; et, oculis in diuersa porrectis, ipse a terrenis contactibus liber fluctuantis mundi turbines intuere: iam seculi et ipse misereberis tuique admonitus et plus in Deum gratus, maiore letitia quod euaseris gratulaberis. Cerne tu [a 1Kb] itinera latronibus clausa, maria obsessa predonibus, cruento horrore castrorum bella ubique diuisa [b 1Kb] . Madet orbis mutuo sanguine; et homicidium, cum admittunt singuli, crimen est, uirtus uocatur cum publice geritur. Impunitatem sceleribus acquirit, non innocentie ratio, sed seuitie [c 1Kb] magnitudo.

[7Kb] uII. Iam, si ad urbes ipsas oculos [d 1Kb] tuos atque  ora conuertas, celebritatem offendes omni solitudine tristiorem. Paratur gladiatorius ludus, ut libidinem crudelium luminum sanguis oblectet. Impletur in succum [e 1Kb] cibis fortioribus corpus, et aruine toris membrorum [f 1Kb] moles robusta pinguescit, ut saginatus in penam carius pereat. Homo occiditur in hominis uoluptatem; et ut quis possit occidere peritia est, usus est, ars est. Scelus non tantum geritur, sed et docetur. Quid potest inhumanius, quid acerbius dici? Disciplina est ut perimere quis possit, et gloria est quod perimit [g 1Kb] . Quid illud, oro te, quale est ubi se feris obiiciunt quos nemo damnauit, etate integra, honesta satis  forma, ueste pretiosa? uiuentes in ultroneum funus ornantur, malis suis miseri gloriantur. Pugnant ad bestias, non crimine, sed furore. Spectant filios suos patres: frater in cauea est, et soror presto est. Et spectaculi licet pretium largior muneris apparatus amplificet, ut meroribus suis mater intersit, hoc, proh dolor [a 1Kb] ! mater et redimit; et in tam impiis spectaculis tamque diris et funestis [b 1Kb] esse se non putant oculis [c 1Kb] parricidas.

[25Kb] uIII. Conuerte hinc uultus ad diuersi [d 1Kb] spectaculi  non minus penitenda contagia: in theatris  quoque conspicies quod tibi et dolori sit et pudori. Cothurnus est tragicus prisca facinora carmine [e 1Kb] recensere. De parricidiis 4 et incestis horror antiquus, expressa ad imaginem ueritatis actione, replicatur, ne, seculis transeuntibus, exolescat quod aliquando commissum est. Admonetur etas omnis auditu fieri posse quod factum est. Numquam eui senio delicta moriuntur, numquam temporibus crimen obruitur, numquam scelus obliuione sepelitur. Exempla fiunt que esse iam facinora destiterunt.  Tum delectat in mimis turpitudinum magisterio  uel quid domi gesserit recognoscere, uel quid gerere possit audire. Adulterium discitur dum uidetur;  et, lenocinante ad uitia publice auctoritatis malo, que pudica fortasse ad spectaculum matrona processerat,  de spectaculo reuertitur impudica. Adhuc deinde, morum quantalabes, que probrorum fomenta, que alimenta [a 1Kb] uitiorum, histrionicis gestibus inquinari, uidere contra fedus iusque nascendi [b 1Kb] patientiam inceste turpitudinis elaboratam! Euirantur mares, honor omnis et uigor sexus eneruati corporis dedecore mollitur, plusque illic placet quisquis uirum in feminam magis fregerit. In laudem crescit [c 1Kb] ex crimine, et peritior [d 1Kb] quo turpior iudicatur. Spectatur hic, proh nefas! et libenter [e 1Kb] . Quid non possit suadere qui talis est? Mouet sensus, mulcet affectus, expugnat boni pectoris conscientiam fortiorem; nec deest probri blandientis auctoritas, ut auditu molliore pernicies hominibus obrepat. Exprimunt impudicam uenerem, adulterum Martem, Iouem  illum suum, non magis regno quam uitiis principem, in terrenos amores cum ipsis suis fulminibus ardentem, nunc in plumas oloris albescere [f 1Kb] , nunc aureo imbre defluere, nunc in puerorum pubescentium raptus ministris auibus prosilire. Quere iam nunc an possit esse qui spectat integer uel pudicus. Deos  suos [g 1Kb] quos uenerantur imitantur, fiunt miseris et religiosa [h 1Kb] delicta.

[1Kb] IX. O si possis, in illa sublimi specula constitutus, oculos tuos inserere secretis, recludere cubiculorum obductas fores, et ad conscientiam luminum penetralia occulta reserare! aspicias ab impudicis geri quod nec possit aspicere frons [i 1Kb] pudica, uideas quod crimen sit et uidere, uideas quod uitiorum furore dementes [i 1Kb] gessisse se negant et gerere festinant: libidinibns insanis in uiros uiri proruunt; fiunt que nec illis [k 1Kb] possunt placere qui faciunt. Mentior nisi alios qui talis est increpat. Turpes turpis infamat, et euasisse se conscium credit, quasi conscientia satis non sit. Iidem in publico accusatores, in occulto rei, in semetipsos censores  pariter et nocentes: damnant foris quod intus operantur; admittunt libenter quod cum admiserint [l 1Kb] criminantur: audacia prorsus cum uitiis faciens [m 1Kb] , et impudentia congruens impudicis. Nolo mireris que loquuntur huiusmodi; ore illo quidquid iam uoce delinquitur minus est.

 [7Kb] X. Sed tibi, post insidiosas uias, post diuersas orbe toto multiplices pugnas, post spectacula uel cruenta uel turpia, post libidinum probra uel lupanaribus prostituta uel domesticis parietibus obsepta, quorum quo secretior culpa, maior audacia est, forum fortasse uideatur immune, quod ab iniuriis lacessentibus liberum, nullis malorum contactibus polluatur. Illuc aciem tuam flecte. Plura illic que detesteris inuenies, magis oculos tuos inde diuertes. Incise sunt licet leges duodecim tabulis, et publice ere prefixo [a 1Kb] iura prescripta [b 1Kb] sint, inter leges ipsas delinquitur, inter iura peccatur. Innocentia nec illic ubi defenditur reseruatur. Seuit inuicem discordantium rabies, et inter togas pace rupta, forum litibus mugit insanum, hasta illic et gladius et carnifex presto est, ungula effodiens,  equuleus extendens, ignis exurens, ad hominis corpus  unum 5 supplicia plura quam membra. Quis inter hec uero subueniat? Patronus [c 1Kb] ? preuaricatur et decipit. Iudex? sed sententiam [d 1Kb] uendit. Qui sedet crimina uindicaturus admittit, et ut reus innocens pereat, fit nocens iudex. Flagrant ubique delicta, et passim multiformi genere peccandi per improbas mentes nocens uirus operatur. Hic testamentum subiicit, ille falsum capitali fraude conscribit; hic arcentur hereditatibus liberi, illic bonis donantur alieni; inimicus insimulat, calumniator impugnat, testis infamat. Utrobique grassatur [e 1Kb] in mendacium criminum [f 1Kb] prostitute uocis uenalis audacia, cum interim nocentes nec cum innocentibus pereunt [g 1Kb] . Nullus de legibus metus est; de quesitore, de iudice pauor nullus. Quod potest redimi non timetur. Esse iam inter nocentes innoxium crimen  est [h 1Kb] . Malos quisquis non imitatur [i 1Kb] offendit.  Consensere iura peccatis, et cepit licitum esse quod publicum est. Quis illic rerum pudor, que esse possit integritas, ubi qui damnent improbos desunt, soli ibi [a 1Kb] qui damnentur occurrunt?

[5Kb] XI. Sed, ne nos uideamur [b 1Kb] eligere fortasse peiora, et studio destruendi per ea oculos tuos ducere quorum tristis atque auersandus aspectus ora et uultus conscientie melioris offendat, iam tibi illa que ignorantia secularis bona opinatur ostendam. Illic etiam fugienda conspicies. Quos honores putas esse, quos fasces, quam affluentiam in diuitiis, quam potentiam in castris [c 1Kb] , in magistratu purpure speciem, in principatu [d 1Kb] licentie potestatem, malorum blandientium uirus occultum est et [e 1Kb] arridentis nequitie facies quidem leta, sed calamitatis  abstruse [f 1Kb] illecebrosa fallacia; instar quoddam  [g 1Kb] ueneni, ubi, in lethales succos dulcedine aspersa calliditate fallendi sapore medicato, poculum uidetur esse quod sumitur; ubi epota res est, pernicies hausta grassatur. Quippe illum uides qui, amictu clariore conspicuus, fulgere sibi uidetur in purpura. Quibus hoc [h 1Kb] sordibus emit ut fulgeat, quos arrogantium fastus prius [i 1Kb] pertulit, quas superbas fores matutinus salutator obsedit, quot tumentium [i 1Kb] contumeliosa uestigia [k 1Kb] stipatus in clientium cuneos [l 1Kb] ante precessit, ut ipsum etiam salutatum [m 1Kb] comes postmodum pompa precederet, obnoxia non homini, sed potestati! neque enim coli moribus meruit ille, sed fascibus. Horum denique uideas exitus turpes, cum auceps temporum palpator abscessit, cum priuati latus nudum desertor  assecla fedauit. Tunc lacerate domus plage  conscientiam feriunt, tunc rei familiaris exhauste [a 1Kb] damna noscuntur, quibus redemptus fauor uulgi, et caducis atque inanibus uotis popularis aura quesita est. Stulta prorsus et uana iactura [b 1Kb] , frustrantis spectaculi uoluptate id parare uoluisse quod nec populus acciperet et perderet magistratus!

[6Kb] XII. Sed et quos [c 1Kb] diuites opinaris continuantes saltibus saltus et, de confinio pauperibus exclusis, infinita ac sine terminis rura latius porrigentes, quibus argenti et auri maximum pondus et pecuniarum ingentium uel extructi aggeres uel defosse strues,  nos etiam inter diuitias suas trepidos cogitationis incerte sollicitudo discruciat, ne predo uastet, ne percussor infestet, ne inimica cuiusque locupletioris inuidia calumniosis litibus inquietet. Non cibus securo [d 1Kb] somnusue contingit. Suspirat ille in conuiuio, bibat licet gemma; et cum epulis marcidum corpus torus mollior alto sinu condiderit [e 1Kb] , uigilat in pluma; nec intelligit miser speciosa sibi esse supplicia, auro se alligatum teneri, et possideri magis quam possidere diuitias atque opes. Atque, o detestabilis [f 1Kb] cecitas mentium et cupiditatis insane  profunda caligo! cum exonerare se 6 possit et leuare ponderibus, pergit magis fortunis angentibus incubare, pergit penalibus cumulis pertinaciter adherere. Nulla in clientes inde largitio est, cum indigentibus nulla partitio [a 1Kb] ; et pecuniam suam dicunt quam, uelut alienam domi clausam, sollicito labore custodiunt, ex qua non amicis, non liberis quicquam, non sibi denique impertiunt. Possident ad hoc tantum ne possidere alteri liceat. Et, o nominum quanta diuersitas! bona appellant ex quibus nullus illis nisi ad res malas usus est.

[5Kb] XIII. An tu uel illos putas tutos, illos saltem inter honorum infulas et opes largas stabili firmitate securos, quos regalis aule splendore fulgentes armorum excubantium tutela circumstat? Maior illis quam ceteris  metus est. Tam ille timere cogitur quam timetur. Exigit penas pariter de potentiore sublimitas, sit licet satellitum manu septus [b 1Kb] , et clausum  ac protectum latus numeroso stipatore tueatur. Quam securos non sinit esse subiectos, tam necesse est non sit et ipse securus. Ante ipsos terret potestas sua quos facit [c 1Kb] esse terribiles. Arridet ut seuiat, blanditur ut fallat, illicit ut occidat, extollit [d 1Kb] ut deprimat. Fenore quodam nocendi, quam fuerit amplior summa dignitatis et honorum, tam maior exigitur usura penarum.

[2Kb] XIu. Una igitur placida et fida tranquillitas, una solida et firma et perpetua securitas, si quis, ab his inquietantis seculi turbinibus extractus, salutaris portus statione fundatus, ad celum oculos tollat [e 1Kb] a terris, et ad Domini munus admissus, ac Deo suo mente iam proximus, quicquid apud ceteros in rebus humanis sublime ac magnum uidetur, infra  suam iacere conscientiam glorietur. Nihil appetere iam, nichil desiderare de seculo potest qui seculo maior est. Quam stabilis, quam inconcussa tutela  est, quam perennibus bonis [a 1Kb] celeste presidium, implicantis mundi laqueis solui, in lucem immortalitatis eterne de terrena fece purgari! uiderit [b 1Kb] que in nos prius infestantis inimici pernicies insidiosa grassata sit. Plus amare compellimur quod futuri sumus, dum et scire conceditur et damnare quod eramus. Nec ad hoc pretiis aut ambitu aut manu opus est, ut hominis summa uel dignitas uel potestas elaborata mole [c 1Kb] pariatur; sed gratuitum [d 1Kb] de Deo munus et facile est [e 1Kb] . Ut sponte sol radiat, dies luminat, fons rigat, imber irrorat, ita se Spiritus celestis infundit. Postquam auctorem suum, celum intuens, anima cognouit, sole altior [f 1Kb] et hac omni terrena potestate sublimior, id esse incipit quod esse se credit.

 Xu. Tu tantum, quem iam spiritalibus castris celestis militia signauit, tene incorruptam, tene sobriam religiosis uirtutibus disciplinam. Sit tibi uel oratio assidua uel lectio: nunc cum [g 1Kb] Deo loquere, nunc Deus tecum: ille te preceptis suis instruat, ille disponat. Quem ille diuitem fecerit [h 1Kb] , nemo pauperem faciet: penuria esse nulla iam poterit cui semel pectus [i 1Kb] celestis sagina saturauit. Iam tibi auro distincta laquearia et pretiosi marmoris crustis  uestita domicilia sordebunt, cum scieris te excolendum [i 1Kb] magis, te potius ornandum, domum tibi hanc esse potiorem quam Dominus insedit templi uice, in qua Spiritus sanctus cepit habitare. Pingamus hanc domum pigmentis innocentie, luminemus [k 1Kb] luce iustitie: hec umquam procumbet in lapsum senio uetustatis, nec, pigmento parietis aut auro [l 1Kb] exolescente fedabitur. Caduca sunt quecumque fucata sunt, nec fiduciam prebent possidentibus stabilem que possessionis [m 1Kb] non habent ueritatem. Hec manet [n 1Kb] cultu iugiter uiuido, honore integro, splendore diuturno. Aboleri non potest nec extingui, potest tantum in melius corpore redeunte 7 formari.

[4Kb] XuI. Hec interim breuibus, Donate carissime:  nam, etsi facilem de bonitate patientiam [o 1Kb] , mentem solidam [p 1Kb] , fidem tutam salutaris auditus oblectat, nichilque tam tuis auribus gratum est quam quod in Deo [q 1Kb] gratum est, moderari tamen dicenda [r 1Kb] debemus simul iuncti et sepius collocuturi [s 1Kb] . Et, quoniam feriata nunc quies ac tempus est otiosum, quicquid inclinato [t 1Kb] iam sole in uesperam diei superest, ducamus hanc diem leti, nec sit uel hora conuiuii gratie celestis immunis. Sonet psalmos [u 1Kb]  conuiuium sobrium; et ut tibi tenax memoria est, uox canora, aggredere hoc munus ex more [a 1Kb] . Magis carissimos pasces, si sit [b 1Kb] nobis spiritalis auditio, prolectet aures religiosa mulcedo.





[2Kb] EPISTOLA II.

CLERI ROMANI AD CLERUM CARTHAGINENSEM, DE SECESSU DIuI CYPRIANI.

ARGUMENTUM.---Intellexerat Clerus Romanus a Crementio hypodiacono secessisse Cyprianum in persecutione; pro suo itaque zelo fidei, clerum carthaginensem officii  sui admonet ac instruit, quid circa lapsos, interea dum abest illorum episcopus, fieri oporteat.

[13Kb] I. Didicimus secessisse benedictum papam Cyprianum a Crementio subdiacono, qui a uobis ad nos uenit, certa ex causa: quod utique recte fecerit, propterea quod sit persona insignis. Et imminente agone quem permisit Deus in seculo colluctandi causa [c 1Kb] cum aduersario simul cum seruis suis, uolens etiam Angelis et hominibus certamen hoc manifestare, ut qui uicerit coronetur, uictus uero reportauerit [d 1Kb] in se sententiam, que nobis manifestata est. Et cum incumbat nobis, qui uidemur  prepositi esse et uice pastoris custodire gregem, si ngligentes inueniamur, dicetur nobis quod et antecessoribus nostris dictum est, qui tam negligentes prepositi erant, quoniam perditum non requisiuimus, et errantem non correximus, et claudum non colligauimus [a 1Kb] , et lac eorum edebamus, et lanis eorum operiebamur . Denique et ipse Dominus implens que erant scripta in Lege et Prophetis docet dicens [b 1Kb] : Ego sum pastor bonus, qui pono animam meam pro ouibus meis. Mercenarius autem et cuius non sunt proprie oues, cum uiderit lupum uenientem, relinquit et fugit [c 1Kb] , et lupus dispergit eas . Sed et Simoni sic dicit [d 1Kb] : Diligis me? Respondit, Diligo. Ait ei: Pasce oues meas . Hoc uerbum  factum ex actu ipso quo cessit cognoscimus, et ceteri discipuli similiter fecerunt.

 [1Kb] II. Nolumus ergo, fratres dilectissimi, uos mercenarios inueniri [e 1Kb] , sed bonos pastores, cum sciatis tum non minimum periculum incumbere si non hortati fueritis fratres nostros stare [f 1Kb] in fide immobiles, ne in preceps euntium [g 1Kb] ad idololatriam funditus eradicetur fraternitas. Nec enim hoc solum [h 1Kb] uerbis uos hortamur, sed discere poteritis a pluribus a nobis ad uos uenientibus quoniam ea omnia nos Deo adiuuante et fecimus et facimus cum omni sollicitudine et periculo seculari, ante oculos plus habentes timorem Dei et penas perpetuas quam [i 1Kb] timorem hominum et breuem iniuriam, non deserentes fraternitatem, et hortantes eos stare in fide et paratos esse ire [i 1Kb] cum Domino. Sed et ascendentes  ad hoc [k 1Kb] quod compellebantur reuocauimus. Ecclesia  stat [a 1Kb] in fide, licet quidam terrore ipso compulsi, siue quod essent insignes persone, siue apprehensi, timore hominum uererentur [b 1Kb] : quos quidem separatos a nobis non dereliquimus, sed ipsos cohortati sumus et hortamur agere penitentiam, si quo modo indulgentiam poterunt recipere ab eo qui potest prestare, ne, si relicti 8 fuerint a nobis, peiores efficiantur.

[5Kb] III. uidetis ergo, fratres, quoniam et uos hoc facere debetis, ut etiam illi qui ceciderunt hortatu uestro corrigentes animos eorum, si apprehensi fuerint iterato, confiteantur, ut possint priorem errorem corrigere, et alia que incumbunt uobis; que etiam et ipsa subdidimus, ut si qui in hanc tentationem inciderunt, ceperint apprehendi infirmitate, et agant penitentiam facti sui et desiderent communionem, utique  que subueniri eis debet, siue uidue, siue clinomeni, qui se exhibere non possunt, siue hi qui in carceribus sunt, siue exclusi de sedibus suis [c 1Kb] , utique habere debent qui eis ministrent. Sed et catechumini apprehensi infirmitate decepti esse non debebunt, ut eis subueniatur; et, quod maximum est, corpora martyrum aut ceterorum si non sepeliantur, grande periculum imminet eis quibus incumbit hoc opus. Cuiuscumque ergo uestrum, quacumque occasione fuerit effectum hoc opus, certi sumus eum bonum  seruum estimari, ut qui in minimo fidelis fuit constituatur super decem ciuitates. Faciat autem Deus, qui omnia prestat sperantibus in se, ut omnes nos in his operibus inueniamur. Salutant uos fratres qui sunt in uinculis, et presbyteri et tota Ecclesia, que et ipsa cum summa sollicitudine excubat pro omnibus qui inuocant nomen Domini. Sed et uos [d 1Kb] petimus mutua uice memores sitis nostri. Sciatis autem Bassianum peruenisse ad nos; et petimus uos, qui habetis zelum Dei, harum litterarum exemplum ad quoscumque poteritis transmittere per idoneas occasiones, uel uestras faciatis, siue nuntium mittatis, ut stent fortes et immobiles in fide. Optamus uos, fratres karissimi, semper bene ualere.



[2Kb] EPISTOLA III.

AD PRESBYTEROS ET DIACONOS ROMAE CONSISTENTES.


ARGUMENTUM.---Epistola hec familiaris est; quare argumento non indiget, potissimum cum ex titulo ipso id satis colligi queat. Desideratur autem epistola Cleri Romani ad quam respondet Cyprianus.

I. Cyprianus presbyteris et diaconibus Rome consistentibus fratribus salutem. Cum de excessu  boni uiri college mei rumor apud nos incertus esset, fratres karissimi, et opinio dubia nutaret, accepi a uobis litteras ad me missas per Crementium [a 1Kb] hypodiaconum, quibus plenissime de glorioso eius exitu instruerer; et exultaui satis quod, pro integritate administrationis eius, consummatio quoque honesta processerit. In quo uobis quoque plurimum gratulor quod eius memoriam tam celebri et illustri testimonio prosequamini, ut per uos innotesceret nobis quod et uobis esset circa prepositi memoriam gloriosum, et nobis quoque fidei ac uirtutis preberet exemplum. Nam quantum [b 1Kb] perniciosa res est ad sequentium lapsum ruina prepositi, in tantum contra utile est et salutare cum se episcopus per firmamentum fidei fratribus prebet imitandum.

 [2Kb] II. Legi etiam alias litteras [c 1Kb] in quibus nec quis scripserit, nec ad quos scriptum sit, significanter expressum est. Et quoniam me in iisdem litteris et scriptura et sensus et charte ipse quoque mouerunt ne quid ex uero uel subtractum sit uel immutatum, eamdem ad uos epistolam authenticam remisi, ut recognoscatis an ipsa sit quam Crementio hypodiacono perferendam dedistis. Perquam etenim graue est si epistole clerice ueritas mendacio aliquo et fraude corrupta est. Hoc igitur ut scire 9 possimus, et scripturam et subscriptionem an uestra sit recognoscite, et nobis quid sit in uero rescribite. Opto uos, fratres karissimi, semper bene ualere.



[1Kb] EPISTOLA Iu.

AD PRESBYTEROS ET DIACONOS.


ARGUMENTUM.---Hortatur clerum suum D. Cyprianus, iam in secessu constitutus, ut uice sua rite fungantur, neue quid aut constitutis in carcere aut ceteris pauperibus desit: deinde ut plebem in quiete contineant, ne, si glomeratim ad martyres in carcere uisitandos concurrant, tandem id illis interdicatur.

[2Kb] I. Cyprianus presbyteris et diaconibus fratribus karissimis salutem. Saluto uos incolumis per Dei gratiam, fratres karissimi, letus quod circa incolumitatem quoque uestram omnia integra esse cognouerim.  Et quoniam mihi interesse nunc non permittit loci conditio, peto uos pro fide et religione uestra fungamini illic et uestris partibus et meis, ut nichil uel ad disciplinam uel ad diligentiam desit. Quantum autem ad sumptus suggerendos, siue illis qui, gloriosa uoce Dominum confessi, in carcere sunt constituti, siue iis qui pauperes et indigentes laborant et tamen in Domino perseuerant, peto, nichil desit, cum summula omnis que redacta est illic sit apud clericos distributa propter eiusmodi casus, ut haberent plures unde ad necessitates et pressuras singulorum operari possint.

II. Peto quoque ut ad procurandam quietem solertia et sollicitudo uestra non desit [d 1Kb] . Nam etsi fratres  pro dilectione sua cupidi sunt ad conueniendum et uisitandum confessores bonos quos illustrauit iam gloriosis initiis diuina dignatio, tamen caute hoc, et non glomeratim, nec per multitudinem simul iunctam puto esse faciendum, ne ex hoc ipso inuidia concitetur, et intreundi aditus denegetur, et dum insatiabiles totum uolumus, totum perdamus. Consulite ergo et prouidete ut cum temperamento hoc agi tutius possit [a 1Kb] , ita ut presbyteri quoque qui illic apud confessores offerunt, singuli cum singulis diaconis per uices alternent, quia et mutatio personarum et uicissitudo conuenientium minuit inuidiam. Circa omnia enim mites et humiles, ut seruis Dei congruit, temporibus seruire et quieti prospicere et plebi prouidere debemus. Opto uos, fratres carissimi ac desiderantissimi  [b 1Kb] , semper bene ualere et nostri meminisse. Fraternitatem uniuersam salutate. Salutant uos uictor diaconus et qui mecum sunt. ualete.



[1Kb] EPISTOLA u.
.
AD PRESBYTEROS ET DIACONOS.

ARGUMENTUM.---Eiusdem pene arguwenti est cum precedenti, preterquam quod Confessores quoque sui officii uult admoneri a Clero, ut humilitati dent operam, ac Presbyteris ac Diaconis morem gerant; obiter etiam secessus sui causam reddit. Est autem etiam hec e numero Epistolarum XIII, de quibus infra Epistola Xu.

 [2Kb] I. Cyprianus presbyteris et diaconis fratribus salutem. Optaueram quidem, fratres carissimi, ut uniuersum  clerum nostrum integrum et incolumen meis litteris salutarem. Sed quoniam infesta tempestas, que plebem nostram ex maxima parte prostrauit, hunc quoque [c 1Kb] addidit nostris doloribus cumulum ut etiam cleri portionem sua strage perstringeret, oramus Dominum ut uos saltem, quos et in fide et in uirtute stare cognouimus, tutos quoque in posterum per diuinam misericordiam salutemus. Et quamquam causa compelleret ut ipse ad uos properare et uenire deberem, primo cupiditate et desiderio uestri, que res in uotis meis summa est, tum deinde ut ea que circa ecclesie gubernacula [d 1Kb] utilitas communis exposcit tractare simul et plurimorum 10 consilio examinata delimare possemus, tamen potius uisum est adhuc interim latebram et quietem tenere respectu  utilitatum aliarum que ad pacem omnium nostrum pertinent et salutem, quarum uobis a Tertullo fratre nostro carissimo ratio reddetur: qui pro cetera [e 1Kb] sua cura quam impense [f 1Kb] diuinis operibus impertit, etiam huius consilii auctor fuit ut cautus et moderatus existerem, nec me in conspectum publicum, et maxime eius loci ubi toties [g 1Kb] flagitatus et quesitus fuissem, temere committerem.

[3Kb] II. Fretus ergo et dilectione et religione uestra, quam satis noui, his litteris et hortor et mando ut uos, quorum minime illic inuidiosa et non adeo periculosa presentia est, uice mea fungamini circa gerenda ea que administratio religiosa deposcit. Habeatur interim quantum potest et quomodo potest et pauperum cura, sed qui tamen inconcussa fide stantes gregem Christi non reliquerunt, ut his ad tolerandam penuriam  sumptus per uestram diligentiam suggeratur, ne quod circa fidentes tempestas non fecit, circa  laborantes necessitas faciat. Confessoribus etiam gloriosis impertiatur cura propensior. Et quamquam sciam plurimos ex his fratrum uoto et dilectione susceptos, tamen si qui sunt qui uel uestitu uel sumptu indigeant, sicut etiam pridem uobis scripseram cum adhuc essent in carcere constituti, subministrentur eis quecumque sunt necessaria, modo ut sciant ex uobis et instruantur et discant quid, secundum Scripturarum magisterium, ecclesiastica disciplina deposcat, humiles et modestos et quietos esse debere, ut honorem sui nominis seruent, et qui gloriosi uoce fuerunt [a 1Kb] , sint et moribus gloriosi, faciant se dignos ut, in omnibus Dominum promerentes, ad celestem coronam laudis sue consummatione perueniant. Plus enim superest quam quod transactum uidetur, cum  scriptum sit: Ante mortem ne laudes hominem quemquam . Et iterum: Esto fidelis usque ad mortem, et dabo tibi coronam uite . Et Dominus quoque dicat: Qui tolerauerit usque ad finem, hic saluabitur . Imitentur Dominum, qui sub ipso tempore passionis non superbior sed humilior fuit. Tunc enim discipulorum suorum pedes lauit dicens: Si ego laui pedes uestros, magister et dominus, et uos debetis aliorum pedes lauare. Exemplum enim dedi uobis ut sicut ego feci et uos faciatis [b 1Kb] . Item Pauli apostoli documenta sectentur [c 1Kb] , qui, post carcerem sepe repetitum, post flagella, post bestias, circa omnia mitis et humilis perseuerauit, nec post tertium celum et paradisum quicquam sibi insolenter assumpsit dicens: Neque  gratis panem manducauimus ab aliquo uestrum, sed [d 1Kb] in labore et fatigatione nocte et die operantes, ne quem uestrum grauaremus .

[2Kb] III. Hec singula, oro uos, insinuate fratribus nostris. Et quia is exaltabitur qui se humiliauerit [e 1Kb] , nunc est ut magis insidiantem aduersarium metuant, qui fortiorem quemque magis aggreditur, et, acrior factus hoc ipso quo uictus est, superantem superare conatur. Dominus faciat ut et ego iterum illos mature [f 1Kb] uidere et salutari exhortatione [g 1Kb] componere mentes eorum ad seruandam gloriam suam possim. Doleo enim quando audio quosdam improbe et insolenter discurrere et ad ineptias uel ad discordias uacare; Christi membra, et iam Christum confessa, per concubitus illicitos inquinari, nec a  diaconis aut presbyteris regi posse, sed id agere ut per paucorum prauos et malos mores multorum et bonorum confessorum gloria honesta maculetur: quos uereri debent, ne ipsorum testimonio et iudicio condemnati, ab eorum societate priuentur. Is enim demum confessor 11 illustris et uerus est de quo postmodum non erubescit Ecclesia, sed gloriatur.

[1Kb] Iu. Ad id uero quod scripserunt mihi compresbyteri nostri Donatus et Fortunatus, Nouatus et Gordius, solus rescribere nichil potui, quando a primordio episcopatus mei statuerim nichil sine consilio uestro et sine consensu plebis mea priuatim sententia gerere. Sed, cum ad uos per Dei gratiam uenero, tunc de iis que uel gesta sunt uel gerenda, sicut honor mutuus poscit, in commune tractabimus. Opto uos,  fratres karissimi ac desiderantissimi, semper bene ualere et mei meminisse. Fraternitatem que uobiscum est multum a me salutate, et ut nostri meminerit admonete. ualete.



EPISTOLA uI.

AD ROGATIANUM PRESBYTERUM ET CAETEROS CONFESSORES.

ARGUMENTUM.---Rogatianum et ceteros confessores exhortatur ad disciplinam obseruandam, ne qui Christum uoce confessi fuerant, operibus abnegare uiderentur: obiter increpans quosdam eorum qui, extorres  facti ob fidem, in patriam tamen iniussi reuerti non uerebantur, atque hoc est quod Cyprianus infra dicit, Epistola Xu, extorribus quando oportuit obiurgationem non defuisse: nam in secessu scriptam hanc Epistolam patet.

[1Kb] I. Cyprianus Rogatiano presbytero et ceteris confessoribus fratribus salutem. Et iampridem uobis, fratres karissimi ac fortissimi, litteras miseram, quibus fidei et uirtuti uestre uerbis exultantibus gratularer, et nunc non aliud in primis uox nostra complectitur quam ut leto animo frequenter ac semper gloriam uestri nominis predicemus. Quid enim uel maius in uotis meis potest esse uel melius quam cum uideo confessionis uestre honore luminatum gregem  Christi? Nam, cum gaudere in hoc omnes fratres oporteat, tum in gaudio communi maior est episcopi  portio: Ecclesie enim gloria prepositi gloria est. Quantum dolemus ex illis quos tempestas inimica prostrauit, tantum letamur ex uobis, quos diabolus superare non potuit.

[2Kb] II. Hortamur tamen per communem fidem, per pectoris nostri ueram circa uos et simplicem caritatem, ut, qui aduersarium prima hac congressione uicistis, gloriam uestram forti et perseueranti [a 1Kb] uirtute teneatis. Adhuc in seculo sumus, adhuc in acie constituti, de uita nostra quotidie dimicamus. Danda opera est ut post hec initia ad incrementa quoque ueniatur, et consummetur in uobis quod iam rudimentis felicibus esse cepistis. Parum est adipisci aliquid potuisse; plus est quod adeptus es posse seruare; sicut et fides ipsa et natiuitas salutaris,  non accepta, sed custodita, uiuificat. Nec statim consecutio, sed consummatio hominem Deo seruat. Dominus hoc magisterio suo docuit dicens: Ecce sanus factus es, iam noli peccare, ne quid tibi deterius fiat [b 1Kb] . Puta hoc illum et confessori suo dicere: »Ecce confessor factus es, iam noli peccare, ne quid tibi deterius fiat.« Salomon denique et Saul et ceteri multi, quamdiu in uiis Domini ambulauerunt, datam sibi gratiam tenere potuerunt [c 1Kb] . Recedente ab iis disciplina Dominica, recessit et gratia.

[2Kb] III. Perseuerandum nobis est in arcto et in angusto itinere laudis et glorie; et cum quies et humilitas et bonorum morum tranquillitas Christianis omnibus congruat, secundum Domini uocem, qui neminem alium respicit [d 1Kb] nisi humilem et quietum et trementem sermones  suos , tum magis hoc obseruare et implere confessores [e 1Kb] oportet, qui exemplum facti  estis ceteris fratribus, ad quorum mores omnium uita et actus debeat prouocari. Nam, sicut Iudei a Deo alienati sunt, propter quos nomen Dei blasphematur in Gentibus, ita contra Deo cari sunt per quorum disciplinam nomen Domini laudabili testimonio predicatur, 12 sicut scriptum est, Domino premonente et dicente: Luceat lumen uestrum coram hominibus, ut uideant opera uestra bona, et clarificent Patrem uestrum qui in celis est . Et Paulus apostolus dicit: Lucete sicut luminaria in mundo . Et Petrus similiter hortatur: Sicut hospites, inquit, et peregrini, abstinete uos a carnalibus desideriis, que militant aduersus animam, conuersationem [a 1Kb] habentes inter gentiles [b 1Kb] bonam, ut, dum detractant de uobis quasi de malignis, bona opera uestra aspicientes de magnificent  Dominum . Quod quidem maxima pars uestrum cum meo gaudio curat, et confessionis ipsius honore [c 1Kb] melior facta, tranquillis et bonis moribus gloriam suam custodit et seruat.

[3Kb] Iu. Sed quosdam audio inficere numerum uestrum et laudem precipui nominis praua sua conseruatione destruere: quos etiam uos ipsi, utpote amatores et conseruatores laudis [d 1Kb] uestre, obiurgare et comprimere et emendare debetis. Cum quanto enim nominis uestri pudore delinquitur, quando aliquis temulentus et lasciuiens demoratur, alius in eam patriam  unde extorris factus est regreditur, ut apprehensus, non iam quasi Christianus, sed quasi nocens pereat? Inflari aliquos et tumere audio, cum scriptum sit: Noli altum sapere, sed time. Si enim Dominus naturalibus ramis non pepercit, ne forte nec tibi parcat . Dominus noster sicut ouis ad uictimam ductus est, et sicut agnus coram tondente se sine uoce sic non aperuit os suum . Non sum, inquit, contumax, neque contradico [e 1Kb] . Dorsum meum posui ad flagella et maxillas meas ad palmas. Faciem autem meam non auerti a feditate sputorum . Et quisquam per ipsum nunc atque in ipso uiuens extollere se audet et superbire, immemor et factorum que ille gessit [f 1Kb] , et mandatorum que nobis uel per se uel per Apostolos suos tradidit?  Quod si non est maior domino suo seruus , qui Dominum sequuntur, humiles et quieti et taciturni uestigia eius imitentur, quando quisque [g 1Kb] inferior fuerit sublimior fiat, dicente Domino: Qui minimus fuerit in uobis, hic erit magnus .

[3Kb] u. Quid deinde illud, quam uobis execrandum debet uideri, quod cum summo animi nostri gemitu et dolore cognouimus non deesse qui Dei templa et post confessionem sanctificata et illustrata membra turpi et concubitu suo plus maculent, cubilia sua  cum feminis promiscua [a 1Kb] iungentes, quando, etsi stuprum conscientie eorum desit, hoc ipso grande crimen est quod illorum scandalo in aliorum ruinas exempla nascuntur [b 1Kb] . Contentiones quoque et emulationes inter uos nullas esse oportet, cum pacem suam nobis dimiserit Dominus, et scriptum sit: Diliges proximum tuum tamquam te. Si autem mordetis et incusatis inuicem, uidete ne consumamini ab inuicem . A conuiciis etiam et maledictis [c 1Kb] , queso uos, abstinete, quia neque maledici regnum Dei consequuntur , et lingua que Christum confessa est, incolumis et pura cum suo honore seruanda est: nam qui pacifica et bona et iusta, secundum preceptum Christi, loquitur, Christum quotidie confitetur. Seculo renuntiaueramus [d 1Kb] cum baptisati  sumus. Sed nunc uere renuntiauimus seculo quando tentati et probati a Deo, nostra omnia relinquentes, Dominum secuti sumus, et fide ac timore eius stamus et uiuimus.

[3Kb] uI. Corroboremus nos exhortationibus [e 1Kb] mutuis, et magis ac magis proficiamus in Domino, ut, cum, pro sua misericordia, pacem fecerit, quam se facturum repromittit, noui et pene mutati ad Ecclesiam reuertamur, et excipiant nos, siue fratres nostri, siue gentiles, circa omnia correctos [f 1Kb] atque in melius reformatos, et  qui admirati fuerant prius in uirtutibus gloriam, nunc 13 admirentur in moribus disciplinam. Et quamquam clero nostro, et nuper cum adhuc essetis in carcere constituti, sed nunc quoque denuo, plenissime scripserim ut, si quid uel ad uestitum uestrum uel ad uictum necessarium fuerit, suggeratur, tamen etiam ipse de sumpticulis propriis quos mecum ferebam misi uobis CCL, sed et alia CCL proxime miseram. uictor quoque ex lectore diaconus, qui mecum est, misit uobis CLXXu. Gaudeo autem quando cognosco plurimos fratres nostros pro sua dilectione certatim concurrere et necessitates uestras suis collationibus adiuuare. Opto uos, fratres karissimi, semper bene ualere et nostri meminisse.



[1Kb] EPISTOLA uII.

AD CLERUM, DE PRECANDO DEO.


ARGUMENTUM.---Eiusdem fere est argumenti cum duabus precedentibus, preterquam quod hic ad preces exhortetur assiduas.

[1Kb] I. Cyprianus presbyteris et diaconibus fratribus salutem. Quamquam sciam, fratres karissimi, pro timore quem singuli debemus Deo, uos quoque illic  assiduis orationibus et enixis precibus instanter incumbere, admoneo tamen et ipse religiosam sollicitudinem uestram ut [a 1Kb] ad placandum atque exorandum Dominum, non uoce sola, sed et ieiuniis et lacrymis et omni genere deprecationis ingemiscamus. Intelligendum est enim et confitendum pressure istius tam turbidam uastitatem, que gregem nostrum maxima ex parte populata est et adhuc usque populatur, secundum peccata nostra uenisse, dum uiam Domini non tenemus, nec data nobis ad salutem celestia mandata seruamus. Fecit Dominus noster uoluntatem Patris, et nos non facimus Domini uoluntatem, patrimonio et lucro studentes, superbiam sectantes, emulationi et dissensioni uacantes, simplicitatis et fidei negligentes, seculo uerbis solis et non factis renuntiantes,  unusquisque sibi placentes et omnibus displicentes. uapulamus itaque ut meremur, cum scriptum sit: Seruus autem ille qui cognoscit uoluntatem domini sui, et non paruerit [b 1Kb] uoluntati eius, uapulabit multis . Quas autem plagas, que uerbera non meremur, quando nec confessores, qui exemplo ceteris ad bonos mores esse debuerant, teneant disciplinam? Itaque, dum quosdam insolenter extollit confessionis sue tumida [c 1Kb] et inuerecunda iactatio, tormenta uenerunt, et tormenta [d 1Kb] sine fine tortoris, sine exitu damnationis, sine solatio mortis, tormenta que ad coronam non facile dimittant, sed tamdiu torqueant quamdiu deiiciant; nisi si aliquis, diuina dignatione subtractus, inter ipsa cruciamenta profecerit [e 1Kb] , adeptus gloriam non termino supplicii, sed  uelocitate moriendi.

II. Hec patimur delicto et merito nostro, sicut premonuit diuina censura dicens: Si dereliquerint legem meam et in iudiciis meis [f 1Kb] non ambulauerint, si iustificationes meas profanauerint et precepta mea non obseruauerint, uisitabo in uirga facinora eorum et in flagellis delicta eorum . uirgas igitur et flagella sentimus, qui Deo nec bonis factis placemus, nec pro peccatis satisfacimus. Rogemus de intimo corde et de tota mente misericordiam Dei, quia et ipse addidit dicens: Misericordiam autem meam non dispergam ab eis . Petamus, et accipiemus; et si accipiendi mora et tarditas fuerit, quoniam grauiter offendimus, pulsemus, quia et pulsanti aperietur ,  si modo pulsent ostium preces, gemitus et lacryme nostre, 14 quibus insistere et immorari oportet, etsi sit unanimis oratio.

III. Nam quod magis suasit et compulit ut has ad uos litteras scriberem, scire debetis, sicut Dominus ostendere et reuelare dignatus est [g 1Kb] ; dictum esse in uisione: Petite, et impetratis [h 1Kb] ; tunc deinde preceptum plebi assistenti ut pro quibusdam personis designatis sibi peterent, in petendo autem fuisse dissonas uoces et dispares [i 1Kb] uoluntates, et uehementer hoc displicuisse illi qui dixerat, Petite, et impetratis, quod plebis inequalitas discreparet, nec esset fratrum consensio una et simplex et iuncta concordia, cum scriptum sit, Deus qui inhabitare facit unanimes in domo , et in Actis Apostolorum legamus,  Turba autem eorum qui crediderant anima ac mente una agebant ; et Dominus sua uoce mandauerit dicens: Hoc est mandatum meum, ut diligatis inuicem . Et iterum: Dico autem uobis quoniam, si duobus ex uobis conuenerit [i 1Kb] in terra, de omni re quamcumque petieritis continget uobis a Patre meo qui in celis est . Quod si duo unanimes tantum possunt, quid si unanimitas apud omnes esset? Quod si secundum pacem quam nobis Dominus dedit uniuersis fratribus conueniret, iampridem de diuina misericordia impetrassemus quod petimus, nec tamdiu in hoc salutis et fidei nostre periculo fluctuaremus. Immo uero, nec uenissent fratribus hec mala, si in unum fraternitas fuisset animata.

 [1Kb] Iu. Nam et illud ostensum est, quod sederet paterfamilias, sedente sibi ad dexteram iuuene; qui iuuenis, anxius et cum quadam indignatione subtristis, maxillam manu tenens, mesto uultu sedebat. Alius uero in sinistra parte consistens rete portabat, quod se mittere, ut circumstantem populum caperet, minabatur. Et cum miraretur quid hoc esset ille qui uidit, dictum est ei iuuenem qui ad dexteram sic sederet, contristari et dolere quod precepta sua non obseruarentur; illum uero in sinistra exultare quod sib daretur occasio ut a patrefamilias potestatem sumeret seuiendi. Hoc prius longe ostensum est, quam tempestas uastitatis huius oriretur [k 1Kb] . Et uidimus impletum quod fuerat ostensum, ut, dum Domini precepta contemnimus, dum date legis mandata salutaria  non tenemus, facultatem nocendi inimicus acciperet, minus armatos et ad repugnandum minus cautos iactu retis operiret.

[1Kb] u. Oremus instanter et assiduis precibus ingemiscamus. Nam et hoc nobis non olim [a 1Kb] per uisionem, fratres karissimi, exprobratum sciatis, quod dormitemus in precibus, nec uigilanter oremus. Et Deusutique, qui quem corripit diligit , quando corripit ad hoc corripit ut emendet, ad hoc emendat ut seruet. Excutiamus itaque et abrumpamus somni uincula, et instanter ac uigilanter oremus, sicut Paulus apostolus precipit dicens: Instate orationi uigilantes in ea . Nam et Apostoli orare diebus ac noctibus non destiterunt, et Dominus quoque ipse discipline magister et exempli nostri uia frequenter et uigilanter  orauit, sicut in Euangelio legimus: Exiit in montem orare, et fuit pernoctans in oratione Dei . Et utique quod orabat orabat ille pro nobis, cum peccator ipse non esset, sed aliena peccata [b 1Kb] portaret. Adeo autem pro nobis ille deprecabatur ut legamus alio loco: Dixit autem Dominus ad Petrum: Ecce Satanas postulauit ut uos uexaret quomodo triticum. Ego autem rogaui pro te ne deficiat fides tua . Quod si pro nobis ac pro delictis nostris ille et laborabat et uigilabat et precabatur, quanto nos magis insistere precibus et orare, et primo ipsum Dominum rogare, tum deinde per ipsum Deo Patri satisfacere 15 debemus? Habemus aduocatum et deprecatorem pro peccatis nostris Iesum Christum Dominum et Deum nostrum, si modo nos in preteritum peccasse peniteat,  et confitentes atque intelligentes delicta nostra, quibus nunc Dominum offendimus, uel de cetero nos ambulare in uiis eius et precepta eius metuere spondeamus. Pater nos corrigit et tuetur, stantes tamen in fide et pressuris atque angustiis, scilicet Christo eius firmiter adherentes, sicut scriptum est: Quis nos separabit a dilectione Christi? pressura, an angustia, an persecutio, an fames, an nuditas, an periculum, an gladius ? Nihil horum potest separare credentes, nichil potest auellere corpori eius et sanguini coherentes. Persecutio ista examinatio est atque exploratio  pectoris nostri. Excuti nos Deus uoluit et probari, sicut suos semper probauit; nec tamen in probationibus eius aliquando auxilium credentibus defuit.

uI. Denique ad minimum famulum suum et in delictis licet plurimis constitutum et dignatione eius indignum, tamen ille pro sua circa nos bonitate mandare dignatus est. »Dic illi, inquit, securus sit, quia pax uentura est; sed quod interim morula est, supersunt adhuc aliqui qui probentur.« Sed et de uictu parco et sobrio potu diuinis dignationibus admonemur; scilicet ne uigore celesti sublime iam pectus illecebra secularis eneruet, uel ne largioribus epulis mens grauata minus ad preces orationis euigilet.

 [2Kb] uII. Dissimulare hec singula et apud conscientiam meam solus occultare non debui, quibus unusquisque nostrum et instrui et regi possit. Nec ipsi denique [c 1Kb] apud uos hanc epistolam teneatis occultam, sed legendam fratribus suggeratis. Intercipere enim quibus nos Dominus admonere et instruere dignatur, eius est qui admoneri et instrui fratrem suum nolit. Probari nos a Domino nostro sciant, nec umquam a fide qua in eum semel credidimus, presentis pressure conflictatione deficiant. Delicta sua singuli recognoscentes, uel modo conuersationem ueteris hominis exponant. Nemo enim retro attendens et superponens manum suam super aratrum aptus est regno Dei. Denique et uxor Lot, que liberata, contra preceptum, retro respexit, quod euaserat perdidit.  Attendamus non posteriora, quo diabolus reuocat, sed priora, quo Christus uocat. Oculos erigamus ad celum, ne oblectamentis et illecebris nos suis terra decipiat. Unusquisque oret Deum, non pro se tantum, sed pro omnibus fratribus, sicut Dominus orare nos docuit; ubi non singulis priuatam precem mandat, sed oratione communi et concordi prece orantes pro omnibus iussit orare. Si nos Dominus humiles et quietos, si nobis inuicem copulatos, si circa iram suam timidos, si presenti tribulatione correctos emendatosque conspexerit, tutos ab inimici infestationibus  exhibebit. Precessit disciplina, sequetur et uenia.

uIII. Nos tantum, sine cessatione poscendi et cum fide accipiendi, simplices et unanimes Dominum deprecemur, cum gemitu pariter et fletu deprecantes, sicut deprecari oportet eos qui sint positi inter plangentium ruinas et timentium reliquias, inter numerosam languentium [a 1Kb] stragem et exiguam stantium firmitatem. Rogemus pacem [b 1Kb] maturius reddi, cito latebris nostris et periculis subueniri, impleri que [c 1Kb] famulis suis Dominus dignatur ostendere, redintegrationem Ecclesie, securitatem salutis nostre, post pluuias serenitatem, post tenebras lucem, post procellas et turbines placidam lenitatem, pia paterne dilectionis auxilia, diuine maiestatis solita magnalia,  quibus et persequentium 16 blasphemia retundatur, et lapsorum penitentia reformetur, et fortis et stabilis perseuerantium fiducia glorietur. Opto uos, fratres karissimi, semper bene ualere et nostri meminisse. Fraternitatem meo nomine salutate, et ut nostri meminerint admonete. ualete.



[7Kb] EPISTOLA uIII.

AD MARTYRES ET CONFESSORES.

[1Kb] [f 1Kb] ARGUMENTUM.---Martyres Africe Cyprianus miris modis a constantia commendans, inuitat ad perseuerantiam, exemplo Mappalici eorum college.

 Cyprianus martyribus et confessoribus in Christo Domino nostro et in Deo Patre perpetuam salutem. Exulto letus et gratulor, fortissimi ac beatissimi fratres, cognita fide ac uirtute uestra, in quibus mater Ecclesia gloriatur. Gloriata est et nuper quidem cum confessione perstante suscepta pena est que confessores Christi fecit, extorres. Confessio tamen  presens quanto in passione fortior, tanto clarior et maior in honore est. Creuit pugna, creuit et pugnantium gloria. Nec retardati estis ab acie tormentorum metu, sed ipsis tormentis magis ac magis estis ad aciem prouocati, fortes et stabiles ad maximi certaminis prelium [d 1Kb] prompta deuotione redistis. Ex quibus quosdam iam comperi coronatos, quosdam uero ad coronam uictorie iam iamque proximos [e 1Kb] , uniuersos autem quos agmine glorioso carcer inclusit, pari ac simili calore uirtutis ad gerendum certamen animatos, sicut esse oportet in diuinis castris milites Christi, ut incorruptam fidei firmitatem non blanditie decipiant, non mine terreant, non cruciatus ac tormenta deuincant, quia maior est qui in nobis est quam qui est in hoc mundo , nec  plus ad deiiciendum potest terrena pena quam ad erigendum tutela diuina. Probata res est certamine fratrum glorioso, qui, ad tormenta uincenda ceteris duces facti, exemplum uirtutis ac fidei prebuerunt, congressi in acie donec acies succumberet uicta. Quibus ego uos laudibus predicem, fortissimi fratres? Robur pectoris uestri et perseuerantiam fidei, quo preconio uocis exornem? Tolerastis [f 1Kb] usque ad consummationem glorie durissimam questionem, nec cessistis suppliciis, sed uobis potius supplicia cesserunt. Finem doloribus [g 1Kb] , quem tormenta non dabant, corone dederunt. Questio grauior [h 1Kb] ad hoc diu perseuerauit, non ut stantem fidem deiiceret, sed ut homines Dei ad Dominum uelocius mitteret. uidit admirans presentium multitudo celeste certamen,  certamen Dei, certamen spiritale, prelium Christi [i 1Kb] , stetisse seruos eius uoce libera, mente incorrupta, uirtute diuina, telis quidem secularibus nudos, sed armis fidei credentes armatos [i 1Kb] . Steterunt torti torquentibus fortiores, et pulsantes ac laniantes ungulas pulsata ac laniata membra uicerunt. Inexpugnabilem fidem superare non potuit seuiens diu plaga repetita, quamuis, rupta compage uiscerum,  torquerentur in seruis Dei iam non membra, sed uulnera. Fluebat sanguis qui incendium persecutionis extingueret, qui flammas et ignes gehenne glorioso cruore sopiret. O quale illud fuit spectaculum Domino, quam sublime, quam magnum, quam Dei oculis sacramento ac deuotione militis eius acceptum, sicut scriptum est in Psalmis, Spiritu sancto loquente ad nos pariter et monente: Pretiosa est in conspectu Domini mors iustorum eius . Pretiosa mors hec est que emit immortalitatem 17 pretio sui sanguinis [a 1Kb] que accepit coronam de [b 1Kb] consummatione uirtutis. Quam Ietus illic Christus fuit! quam libens in talibus seruis suis et pugnauit et uicit protector fidei, et dans credentibus tantum quantum se credit capere qui sumit! Certamini suo adfuit, preliatores  atque assertores sui nominis erexit, corroborauit, animauit. Et qui pro nobis mortem semel uicit, semper uincit in nobis. Cum uos, inquit, tradiderint, nolite cogitare quid loquamini: dabitur enim uobis in illa hora quid loquamini. Non enim uos estis qui loquimini, sed Spiritus Patris uestri qui loquitur in uobis . Documentum rei presens prelium prebuit. uox plena Spiritu sancto de martyris ore prorupit, cum Mappalicus beatissimus inter cruciatus suos proconsuli diceret: »uidebis cras agonem.« Et quod ille cum uirtutis ac fidei testimonio dixit, Dominus impleuit. Agon celestis exhibitus [c 1Kb] , et Dei seruus in agonis promissi certamine coronatus  est. Hic est agon quem propheta Esaias ante predixit dicens: Non pusillum uobis certamen cum hominibus, quoniam Deus prestat agonem ? Et, ut ostenderet quis hic agon futurus esset, addidit dicens: Ecce uirgo in uterum [d 1Kb] accipiet et pariet filium, et uocabitis nomen eius Emmanuel . Hic est agon fidei nostre qua congredimur, qua uincimus, qua coronamur. Hic est agon quem nobis ostendit beatus Paulus apostolus, in quo oportet nos currere et ad coronam glorie peruenire: Nescitis, inquit, quia qui in stadio currunt, omnes quidem currunt, unus tamen accipit palmam? Sic currite ut occupetis. Et illi quidem ut corruptibilem coronam accipiant, nos autem incorruptam [e 1Kb] . Item suum certamen ostendens, et hostiam se Domini cito futurum esse promittens,  ait: Ego iam libor, et tempus instat assumptionis mee. Bonum agonem certaui, cursum perfeci, fidem seruaui. Iam superest mihi corona iustitie, quam mihi reddet Dominus in illa die, ille iustus iudex, non solum autem mihi, sed et omnibus qui diligunt aduentum eius . Hunc igitur agonem per Prophetas ante predictum, per Dominum commissum, per Apostolos gestum, Mappalicus suo et collegarum suorum nomine proconsuli repromisit. Nec fefellit in promisso suo uox fidelis: pugnam quam spopondit exhibuit, et palmam quam meruit accepit. Istum nunc beatissimum martyrem, et alios participes eiusdem congressionis, milites et comites in fide stabiles, in dolore  patientes, in questione uictores ut ceteri quoque sectemini et opto pariter et exhortor; ut quos uinculum confessionis et hospitium carceris simul iunxit iungat etiam consummatio uirtutis et corona celestis, ut lacrymas matris Ecclesie, que plangit ruinas et funera plurimorum, uos uestra letitia tergeatis, et ceterorum quoque stantium firmitatem uestri exempli prouocatione solidetis. Si uos acies uocauerit [a 1Kb] , si certaminis uestri dies uenerit, militate fortiter, dimicate constanter, scientes uos sub oculis presentis Domini dimicare, confessione nominis eius ad ipsius gloriam peruenire; qui non sic est ut seruos suos tantum spectet, sed et ipse luctatur in nobis, ipse congreditur, ipse in certamine agonis nostri et coronat pariter et coronatur. Quod si ante diem certaminis  uestri, de indulgentia Domini, pax superuenerit, uobis tamen maneat uoluntas integra et conscientia gloriosa. Nec contristetur aliquis ex uobis quasi illis minor sit qui ante uos tormenta perpessi, uicto et calcato seculo, ad Dominum glorioso itinere uenerunt. Dominus scrutator est renis et cordis, arcana perspicit et intuetur occulta. Ad coronam de eo [b 1Kb] promerendam sufficit ipsius testimonium solum 18 qui iudicaturus est. Ergo utraque res, fratres karissimi, sublimis pariter et illustris: illa securior, ad Dominum uictorie consummatione properare; hec letior, accepto post gloriam commeatu in Ecclesie laude florere. O beatam Ecclesiam nostram, quam sic honor diuine dignationis illuminat, quam temporibus nostris gloriosus martyrum sanguis  illustrat! Erat ante in operibus fratrum candida, nunc facta est in martyrum cruore purpurea: floribus eius nec lilia nec rose desunt. Certent nunc singuli ad utriusque honoris amplissimam dignitatem. Accipiant coronas uel de opere candidas, uel de passione purpureas.  In celestibus castris et pax et acies habent flores suos, quibus miles Christi ob gloriam coronetur. Opto uos, fortissimi ac beatissimi fratres, semper in Domino bene ualere et nostri meminisse. ualete.



[1Kb] EPISTOLA IX.

AD CLERUM, DE QUIBUSDAM PRESBYTERIS QUI TEMERE PACEM LAPSIS DEDERUNT, NECDUM SEDATA PERSECUTIONE ET CITRA CONSCIENTIAM EPISCOPORUM.

ARGUMENTUM---huius Epistole habes infra in hec uerba, Epistola XIu: »Presbyteris, inquit, et diaconibus non defuit sacerdotii uigor, ut quidam, minus discipline memores et temeraria festinatione precipites,  qui cum lapsis communicare iam ceperant, comprimerentur.«

[1Kb] I. Cyprianus presbyteris et diaconibus fratribus salutem. Diu patientiam meam tenui, fratres karissimi, quasi uerecundum silentium nostrum proficeret ad quietem: sed, cum quorumdam immoderata et abrupta presumptio temeritate sua et honorem martyrum et confessorum pudorem et plebis uniuerse tranquillitatem turbare conetur, tacere ultra non oportet, ne ad periculum et plebis pariter et nostrum taciturnitas nimia procedat. Quod enim non periculum metuere debemus de offensa Domini quando aliqui de presbyteris, nec Euangelii nec loci sui memores, sed neque futurum Domini iudicium neque nunc sibi prepositum  episcopum cogitantes, quod numquam omnino sub antecessoribus factum est, cum contumelia et contemptu prepositi totum sibi uindicent?

[4Kb] II. Atque utinam non prostrata fratrum nostrorum salute sibi omnia uindicarent! Contumeliam episcopatus  nostri dissimulare et ferre possem [a 1Kb] , sicut dissimulaui semper et pertuli. Sed dissimulandi nunc locus non est quando decipitur fraternitas nostra a quibusdam uestrum, qui, dum sine ratione restituende salutis plausibiles esse cupiunt, magis lapsis obsunt. Summum enim delictum esse quod persecutio committi cegit, sciunt ipsi etiam qui commiserunt, cum dixerit Dominus et iudex noster: Qui me confessus fuerit coram hominibus, et ego illum confitebor coram Patre meo qui in celis est. Qui autem me negauerit, et ego illum negabo ; et iterum dixerit: Omnia peccata remittentur filiis hominum et blasphemie [b 1Kb] . Qui autem blasphemauerit in Spiritum [c 1Kb] sanctum, non habebit [d 1Kb] remissam, sed reus est eterni peccati ; item beatus Apostolus dixerit:  Non potestis calicem Domini bibere et calicem demoniorum. Non potestis mense Domini communicare et mense demoniorum . Hec qui subtrahit fratribus nostris, decipit miseros; ut qui possunt, agentes penitentiam ueram, Deoque patri [e 1Kb] et misericordi precibus et operibus suis satisfacere, seducantur ut magis pereant, et qui erigere se possent, plus cadant. Nam, cum in minoribus peccatis agant peccatores penitentiam iusto tempore, et, secundum discipline 19 ordinem, ad exomologesim ueniant, et per manus impositionem episcopi et cleri  ius communicationis accipiant, nunc crudo tempore, persecutione adhuc perseuerante, nondum restituta Ecclesie ipsius pace, ad communicationem admittuntur et offertur nomen eorum, et, nondum penitentia acta, nondum exomologesi facta, nondum manu eis ab episcopo et clero imposita, Eucaristia illis datur, cum scriptum sit: Qui ederit panem aut biberit calicem Domini indigne, reus erit corporis et sanguinis Domini .

[1Kb] III. Sed nunc illi rei non sunt qui minus Scripture legem tenent. Erunt autem rei qui presunt [f 1Kb] et hec fratribus non suggerunt, ut, instructi a prepositis, faciant omnia cum Dei timore et cum data ab eo et prescripta obseruatione. Exponunt deinde inuidie [g 1Kb] beatos martyres, et gloriosos seruos Dei cum Dei sacerdote  committunt, ut, cum illi memores loci notri [h 1Kb] ad me litteras direxerint, et petierint tunc desideria sua examinari et pacem quando ipsa ante mater nostra Ecclesia pacem de misericordia Domini prior sumpserit, et nos diuina protectio reduces ad ecclesiam suam fecerit, hi, sublato honore quem nobis beati martyres cum confessoribus seruant, contempta Domini lege et obseruatione quam iidem martyres et confessores tenendam mandant, ante extinctum persecutionis metum, ante reditum nostrum, ante ipsum pene martyrum excessum, communicent cum lapsis  et offerant et Eucaristiam tradant, quando, etiamsi martyres per calorem glorie Scripturam minus contemplantes [a 1Kb] , plus aliquid cuperent, a presbyteris et diaconis suggerentibus admoneri deberent, sicut semper in preteritum factum est.

[1Kb] Iu. Castigare nos itaque diuina censura nec noctibus desinit nec diebus. Preter nocturnas enim uisiones, per dies quoque impletur apud nos Spiritu sancto puerorum innocens etas, que in ecstasi uidet oculis et audit et loquitur ea quibus nos Dominus monere et instruere dignatur. Et audietis omnia quando ad uos reducem me Dominus fecerit, qui ut secederem iussit. Interim temerarii [b 1Kb] et incauti et tumidi quidam inter uos, qui hominem non cogitant, uel Deum timeant, scientes, quoniam si ultra in iisdem perseuerauerint,  utar ea admonitione [c 1Kb] qua me uti Dominus iubet, ut interim prohibeantur offerre, acturi et apud nos et apud confessores ipsos et apud plebem uniuersam causam suam; cum, Domino permittente, in sinum matris Ecclesie recolligi ceperimus. De hoc ad martyres et confessores et ad plebem litteras feci, quas utraque uobis legi mandaui. Opto uos, fratres karissimi ac desiderantissimi, in Domino semper bene ualere et nostri meminisse. ualete.



[1Kb] EPISTOLA X.

AD MARTYRES ET CONFESSORES QUI LAPSIS PETIERUNT PACEM DARI.

 ARGUMENTUM---huius Epistole habes infra in hec uerba, Epistola XuI: »Cum comperissem eos qui sacrilegis contactibus manus suas atque ora maculassent, uel nefandis libellis nichilominus conscientiam polluissent, exambire ad martyres passim, confessores quoque importuna et gratiosa deprecatione corrumpere, ut sine discrimine et examine singulorum darentur libellorum millia, contra Euangelii legem, litteras feci quibus martyres et confessores consilio meo quantum possem ad Dominica precepta reuocarem.«

[2Kb] I. Cyprianus martyribus et confessoribus karissimis fratribus salutem. Sollicitudo loci nostri et timor Domini  compellit, fortissimi ac beatissimi fratres, admonere uos litteris nostris ut a quibus tam deuote et fortiter seruatur fides Domini [d 1Kb] , ab iisdem lex quoque et disciplina Domini reseruetur. Nam, cum omnes milites [e 1Kb] Christi custodire oporteat precepta imperatoris 20 sui, tum uos magis preceptis eius obtemperare plus conuenit, qui exemplum ceteris facti estis et uirtutis et timoris Dei. Et credideram quidem presbyteros et diaconos qui illic presentes sunt monere uos et instruere plenissime circa Euangelii legem, sicut in preteritum semper sub antecessoribus nostris factum est, ut diaconi, ad carcerem commeantes, martyrum [f 1Kb] desideria consiliis suis et Scripturarum preceptis gubernarent. Sed nunc cum maximo animi dolore cognosco non tantum illic uobis non suggeri diuina precepta,  sed adhuc potius impediri [g 1Kb] , ut ea que a uobis ipsis et circa Deum caute et circa sacerdotem Dei honorifice fiunt, a quibusdam presbyteris resoluantur, qui nec timorem Dei nec episcopi honorem cogitantes , illi, contra Euangelii legem, contra uestram quoque honorificam petitionem, ante actam penitentiam, ante exomologesim, grauissimi atque extremi delicti factam, ante manum ab episcopo et clero in penitentiam impositam, offerre pro illis et Eucaristiam dari, id est, sanctum Domini corpus profanare audeant, cum scriptum sit: Qui ederit panem aut biberit calicem Domini indigne, reus erit corporis  et sanguinis Domini .

[1Kb] II. Et lapsis quidem potest in hoc uenia concedi. Quis enim non mortuus uiuificari properet [h 1Kb] ? quis non ad salutem suam uenire festinet? Sed prepositorum est preceptum tenere, et uel properantes uel ignorantes instruere, ne qui ouium pastores esse debent lanii fiant. Ea enim concedere que in perniciem uertant, decipere est; nec erigitur sic lapsus, sed per Dei offensam magis impellitur ad ruinam. uel ex uobis itaque discant quod docere debuerant. Petitiones et desideria uestra episcopo seruent, et ad pacem uobis petentibus dandam maturum et pacatum tempus exspectent  [a 1Kb] . Ante est ut a Domino pacem [b 1Kb] mater prior sumat, tunc secundum uestra desideria de filiorum pace tractetur [c 1Kb] .

[1Kb] III. Et quoniam audio, fortissimi et karissimi fratres, impudentia uos quorumdam premi et uerecundiam uestram uim pati, oro uos quibus possum precibus ut, Euangelii memores et considerantes que et qualia in preteritum antecessores uestri martyres concesserint [d 1Kb] , quam solliciti in omnibus fuerint, uos quoque sollicite et caute petentium desideria [e 1Kb] ponderetis, utpote amici Domini et cum illo postmodum iudicaturi, inspiciatis et actum et opera et merita singulorum, ipsorum quoque delictorum genera et qualitates cogitetis, ne, si quid abrupte et indigne uel a nobis promissum uel a nobis factum fuerit, apud gentiles  quoque ipsos ecclesia nostra erubescere incipiat. uisitamur enim et castigamur frequenter, et ut Domini mandata incorrupta et inuiolata permaneant admonemur. Quod quidem nec illic apud uos cessare cognosco quominus plurimos quoque ex uobis instruat ad Ecclesie diciplinam diuina censura. Hoc autem totum potest fieri, si ea que a uobis petuntur religiosa contemplatione moderemini, intelligentes et comprimentes eos qui, personas accipientes, in beneficiis uestris aut gratificantur [f 1Kb] , aut illicite negotiationis nundinas aucupantur.

[2Kb] Iu. De hoc et ad clerum et ad plebem litteras feci, quas utrasque uobis legi mandaui. Sed et illud ad diligentiam uestram redigere et emendare debetis, ut nominatim designetis eos quibus pacem dari desideratis.  Audio enim quibusdam sic libellos fieri ut 21 dicatur: »Communicet ille . . . cum suis,« quod numquam omnino a martyribus factum est, ut incerta et ceca  petitio inuidiam nobis postmodum cumulet. Late enim patet quando dicitur, »ille cum suis,« et possunt nobis uiceni et triceni et amplius offerri qui propinqui et affines et liberti ac domestici esse asseuerentur eius qui accipit [g 1Kb] libellum. Et ideo peto ut eos quos ipsi uidetis, quos nostis, quorum penitentiam satisfactioni proximam conspicitis, designetis nominatim libello, et sic ad nos fidei ac discipline congruentes litteras dirigatis. Opto uos, fortissimi ac dilectissimi [h 1Kb] fratres, in Domino semper bene ualere et nostri meminisse. ualete.



[1Kb] EPISTOLA XI.

AD PLEBEM.

 ARGUMENTUM---huius quoque Epistole habet sepe dicta Epist. XIu: »Plebi quoque, inquit, ipsi, quantum potuimus, animum composuimus et ut in ecclesiastica disciplina seruarentur instruximus.«

[1Kb] I. Cyprianus fratribus in plebe consistentibus salutem. Ingemiscere uos et dolere ruinas fratrum nostrorum ex me scio, fratres karissimi, qui et ipse uobiscum pro singulis ingemisco pariter et doleo, et patior ac sentio quod beatus Apostolus dixit: Quis infirmatur, inquit, et ego non infirmor? quis scandalizatur, et ego non uror? . Et iterum posuit in Epistola sua dicens: Si patitur membrum unum, compatiuntur et cetera membra; et si letatur membrum unum, colletantur et cetera membra .  Compatior ergo et condoleo de fratribus nostris qui, lapsi et persecutionis infestatione prostrati, partem nostrorum uiscerum secum trahentes, parem dolorem  nobis suis uulneribus intulerunt; quibus potens est diuina misericordia medelam dare. Properandum tamen non puto [a 1Kb] , nec incaute aliquid et festinanter gerendum, ne, dum temere pax usurpatur [b 1Kb] , diuine indignationis offensa grauius prouocetur. Fecerunt ad nos quibusdam beati martyres litteras, petentes examinari desideria sua. Cum, pace nobis omnibus a Domino prius data, ad Ecclesiam regredi ceperimus, tunc [c 1Kb] examinabuntur singula presentibus et iudicantibus uobis.

II. Audio tamen quosdam de presbyteris nec, Euangelii memores, nec quid ad nos martyres scripserint cogitantes, nec episcopo honorem sacerdotii sui et cathedre reseruantes, iam cum lapsis communicare cepisse et offerre pro illis et Eucaristiam dare,  quando oporteat ad hec per ordinem perueniri. Nam, cum in minoribus delictis que non in Deum committuntur penitentia, agatur iusto tempore, et exomologesis fiat inspecta uita eius qui agit penitentiam, nec ad communicationem uenire quis possit nisi prius illi ab episcopo et clero manus fuerit imposita, quanto magis in his [d 1Kb] grauissimis et extremis delictis caute omnia et moderate, secundum disciplinam Domini, obseruari oportet? Quod quidem nostri [e 1Kb] presbyteri et diaconi monere debuerant, ut commendatas sibi oues fouerent et diuino magisterio ad uiam deprecande salutis instruerent. Ego plebis nostre et quietem noui pariter et timorem, qui satisfactione [f 1Kb] Dei et deprecatione uigilarent, nisi illos quidam de presbyteris gratificantes decepissent.

 [2Kb] III. uel uos itaque singulos regite, et consilio ac moderatione uestra, secundum diuina precepta, lapsorum animos temperate. Nemo adhuc importuno tempore acerba poma decerpat. Nemo nauem suam quassatam et perforatam fluctibus, priusquam diligenter  refecerit, in 22 altum denuo committat. Nemo tunicam scissam accipere et induere properet, nisi eam ab artifice perito sartam uiderit et a fullone curatam receperit. Audiant, queso, patienter consilium nostrum [g 1Kb] ; expectent regressionem nostram, ut, cum ad uos per Dei misericordiam uenerimus, conuocati cepiscopi plures, secundum Domini disciplinam et confessorum presentiam et uestram quoque sententiam [h 1Kb] , beatorum martyrum litteras et desideria examinare possimus. De hoc et ad clerum et ad martyres et confessores litteras feci, quas utrasque legi uobis mandaui. Opto uos, fratres karissimi ac desiderantissimi, in Domino semper bene ualere et nostri meminisse. ualete.



[2Kb] EPISTOLA XII.

AD CLERUM, DE LAPSIS ET CATECHUMENIS, NE uACUI EXEANT.


ARGUMENTUM.---Huius etiam et sequentis Epistole argumentum habes infra, Epist. XIu: »Postmodum uero, inquit, cum quidam de lapsis, siue sua sponte, siue aliquo incitatore, audaci flagitatione proruerent ut pacem sibi a martyribus et confessoribus promissam, extorquere uiolento impetu niterentur; de hoc etiam bis ad clerum litteras feci et legi eis mandaui, ut, ad illorum uiolentiam interim quoquo genere mitigandam, si qui libello a martyribus accepto de seculo excederent, exomologesi facta et manu eis in penitentiam  imposita, cum pace sibi a martyribus promissa ad Dominum remitterentur,« etc.

[2Kb] I. Cyprianus presbyteris et diaconibus fratribus salutem. Miror uos, fratres karissimi, ad multas epistolas  meas quas ad uos frequenter misi, nichil mihi rescripsisse, cum fraternitatis nostre uel utilitas uel necessitas sic utique gubernetur, si a uobis instructi rerum gerendarum consilium limare possimus. Quoniam tamen uideo facultatem ueniendi ad uos nondum esse et iam estatem cepisse, quod tempus infirmitatibus assiduis et grauibus infestatur [a 1Kb] , occurrendum puto fratribus nostris, ut qui libellos a martyribus acceperunt, et prerogatiua eorum apud Deum adiuuari possunt, si incommodo aliquo et infirmitatis periculo occupati fuerint, non expectata presentia nostra, apud presbyterum quemcumque presentem, uel, si presbyter repertus non fuerit, et urgere exitus ceperit, apud diaconum quoque exomologesin facere delicti sui possint, ut manu eis in  penitentiam imposita ueniant ad Dominum cum pace quam dari martyres litteris ad nos factis desiderauerunt.

II. Ceteram quoque partem [b 1Kb] plebis que lapsa est presentia uestra fouete, et, ut a fide et misericordia Domini non deficiant uestro solatio focillate. Neque enim deserentur ab ope et auxilio Domini hi qui mites et humiles et penitentiam uere agentes in bonis operibus perseuerauerint [c 1Kb] , quominus illis quoque diuino remedio consulatur. Audientibus etiam, si qui fuerint periculo preuenti et in exitu constituti, uigilantia uestra non desit, implorantibus diuinam gratiam misericordia Domini non denegetur. Opto uos, fratres karissimi, semper bene ualere et nostri meminisse. Fraternitatem uniuersam meo nomine salutate, et  ut nostri meminerit admonete [d 1Kb] et rogate. ualete.



[1Kb] EPISTOLA XIII.

AD CLERUM, DE HIS QUI AD PACEM FESTINANT.


ARGUMENTUM.---Ad pacem per penitentiam ueniendum: illa autem agitur seruando mandata. Infirmitate pressi, si martyrum suffragiis subleuentur, ad pacem admitti possunt: ceteri usque ad pacem Ecclesie factam detinendi.

[1Kb] I. Cyprianus presbyteris et diaconibus fratribus salutem. Legi litteras uestras, fratres karissimi, quibus scripsistis salubre consilium uestrum non deesse fratribus nostris, ut, temeraria festinatione deposita, religiosam  patientiam Deo prebeant, ut, cum in unum per eius misericordiam uenerimus, 23 de omnibus speciebus secundum ecclesiasticam disciplinam tractare possimus, maxime cum scriptum sit: Memento unde cecideris, et age penitentiam . Penitentiam autem ille agit qui, diuini precepti memor, mitis [e 1Kb] et patiens et sacerdotibus Dei obtemperans, obsequiis suis et operibus iustis Dominum promeretur.

[3Kb] II. Quoniam tamen significatis quosdam immoderatos esse et communicationem accipiendam festinanter urgere, et desiderastis in hac re formam a me uobis dari, satis plene scripsisse me ad hanc rem proximis litteris ad uos factis credo, ut qui libellum a martyribus acceperunt, et auxilio eorum adiuuari  apud Dominum in delictis suis possunt, si premi infirmitate aliqua et periculo ceperint, exomologesi  facta et manu eis a uobis in penitentiam imposita, cum pace a martyribus sibi promissa ad Dominum remittantur. Ceteri uero qui, nullo libello a martyribus accepto, inuidiam faciunt, quoniam non paucorum, nec ecclesie unius aut unius prouincie, sed totius orbis hec causa est, expectent de Domini protectione Ecclesie ipsius publicam pacem. Hoc enim et uerecundie et discipline et uite ipsi omnium nostrum conuenit, ut prepositi cum clero conuenientes, presente etiam stantium plebe [a 1Kb] , quibus et ipsis pro fide et timore suo honor habendus est, disponere omnia consilii communis religione possimus. Ceterum, quam irreligiosum est et ipsis quoque festinantibus perniciosum, ut, cum extorres et patria pulsi ac bonis suis omnibus spoliati, nondum ad Ecclesiam  redierint, quidam de lapsis confessores ipsos preuenire et ante eos ad Ecclesiam [b 1Kb] introire festinent! Qui si nimium properant, habent in sua potestate quod postulant, tempore ipso sibi plus quam postulant largiente. Acies adhuc geritur, et agon quotidie celebratur. Si commissi uere et firmiter penitet et fidei calor preualet [c 1Kb] , qui differri non potest, potest coronari. Opto uos, fratres karissimi, semper bene ualere et nostri meminisse. Fraternitatem uniuersam meo nomine salutate, et ut nostri memores sint admonete. ualete.



[1Kb] EPISTOLA XIu.

AD PRESBYTEROS ET DIACONOS ROMAE CONSISTENTES.


 ARGUMENTUM.---Secessus sui et eorum que in illo gessit, rationem reddit, missis Romam in sui purgationem, quas ad suos scripserat, epistolarum exemplis, imo iisdem quibus illic uerbis utitur. Cf. Ep. XXII, ad Cler. Rom.

[1Kb] I. Cyprianus presbyteris et diaconibus Rome consistentibus fratribus salutem. Quoniam comperi, fratres karissimi, minus simpliciter et minus fideliter uobis renuntiari que hic a nobis et gesta sunt et geruntur, necessarium duxi has ad uos litteras facere, quibus uobis actus nostri et discipline et diligentie ratio redderetur. Nam, sicut Domini mandata instruunt, orto statim turbationis impetu primo, cum me clamore uiolento frequenter populus flagitasset, non tam meam salutem quam quietem fratrum publicam  cogitans, interim secessi, ne per inuerecundam [d 1Kb] presentiam nostram, seditio que ceperat, plus prouocaretur. Absens tamen corpore, nec spiritu [e 1Kb] nec actu nec monitis meis defui quominus secundum Domini precepta, fratribus nostris in quibus possem mea mediocritate [f 1Kb] consulerem.

[2Kb] II. Et quid egerim loquuntur uobis epistole pro temporibus emisse numero tredecim, 24 quas ad uos transmisi; in quibus nec clero consilium, nec confessoribus exhortatio, nec extorribus, quando oportuit, obiurgatio, nec uniuerse fraternitati ad deprecandam Dei misericordiam allocutio et persuasio nostra defuit, quantum, secundum legem fidei et timorem Dei, Domino suggerente, nostra mediocritas potuit eniti.  Posteaquam uero et tormenta uenerunt, siue iam tortis  fratribus nostris, siue adhuc ut torquerentur inclusis, ad corroborandos et confortandos [a 1Kb] eos noster sermo penetrauit. Item, cum comperissem eos qui sacrilegis contactibus manus suas atque ora maculassent, uel nefandis libellis nichilominus conscientiam polluissent, exambire ad martyres passim, confessores quoque importuna et gratiosa deprecatione corrumpere, ut sine ullo discrimine atque examine singulorum darentur quotidie libellorum millia contra Euangelii legem, litteras feci quibus martyres et confessores consilio meo quantum possem ad Dominica precepta reuocarem. Item presbyteris et diaconibus non defuit sacerdotii uigor, ut quidam, minus discipline memores et temeraria festinatione precipites, qui cum lapsis communicare iam ceperant, comprimerentur,  intercedentibus nobis. Plebi quoque ipsi quantum potuimus animum composuimus, et ut ecclesiastica disciplina seruaretur [b 1Kb] instruximus.

[1Kb] III. Postmodum uero, cum quidam de lapsis, siue sua sponte, siue aliquo incitatore, audaci flagitatione proruerent [c 1Kb] ut pacem sibi a martyribus et confessoribus promissam extorquere uiolento impetu niterentur, de hoc etiam bis ad clerum litteras feci et legi eis mandaui, ut ad illorum uiolentiam interim quoquo genere mitigandam, si qui libello a martyribus accepto de seculo excederent, exomologesi facta et manu eis in penitentiam imposita, cum pace sibi a martyribus promissa ad Dominum remitterentur. Nec in hoc legem dedi, aut me auctorem temere constitui. Sed, cum uideretur et honor martyribus habendus  et eorum qui omnia turbare cupiebant impetus comprimendus, et preterea uestra scripta legissem que huc ad clerum nostrum per Crementium [d 1Kb] hypodiaconum nuper feceratis, ut iis qui post lapsum infirmitate apprehensi essent, et penitentes communicationem desiderarent, subueniretur, standum putaui  et cum uestra sententia, ne actus noster, qui adunatus esse et consentire circa omnia debet, in aliquo discreparet. Plane ceterorum causas, quamuis libello a martyribus accepto, differri mandaui et in nostram presentiam reseruari, ut, cum, pace a Domino nobis data, plures prepositi conuenire in unum ceperimus, communicato etiam uobiscum consilio, disponere singula et reformare possimus. Opto uos, fratres karissimi, semper bene ualere.



EPISTOLA Xu.

AD MOYSEN ET MAXIMUM ET CAETEROS CONFESSORES.

 ARGUMENTUM huius Epistole habes infra, Epistola XXXI, ubi Clerus Romanus: »In quo loco, inquiunt, maximas tibi atque uberes gratias referre debemus et reddimus, quod illorum carceris tenebras litteris illuminasti; quod ad illos uenisti, quomodo introire potuisti; quod illorum animos sua fide et confessione robustos tuis allocutionibus litterisque recreasti; quod, felicitates eorum condignis laudibus prosecutus, accendisti ad multo ardentiorem celestis glorie cupiditatem; quod pronos impulisti; quod, ut credimus et optamus, uictores futuros uiribus tui sermonis animasti; ut, quamquam hoc totum de fide confitentium et diuina indulgentia uenire uideatur, tamen in martyrio suo tibi ex aliquo debitores facti esse uideantur.«

 [4Kb] I. Cyprianus Moysi et Maximo presbyteris et ceteris confessoribus fratribus salutem. Et cunctos uos pariter et singulos representauit affectibus nostris, fratres karissimi, Celerinus adueniens, et fidei ac uirtutis uestre comes, et gloriosis congressionibus [e 1Kb]  Dei miles. Uniuersos uos illo ueniente 25 conspeximus; et cum caritatem [a 1Kb] circa me uestram dulciter ac sepe loqueretur, in eius sermonibus uos audiebamus. Satis ac plurimum gaudeo quando a uobis per tales talia perferuntur. uobiscum illic in carcere quodam modo et nos sumus, diuine dignationis ornamenta uobiscum sentire nos credimus, qui sic uestris cordibus adheremus [b 1Kb] . Honori nos uestro caritas uestra [c 1Kb] indiuidua connectit, separari [d 1Kb] dilectionem spiritus non sinit. uos illic confessio, me [e 1Kb] affectio includit. Et nos quidem uestri diebus ac noctibus memores, et quando in sacrificiis precem cum pluribus facimus, et cum in secessu priuatis precibus oramus, coronis ac laudibus uestris plenam a Domino fauentiam [f 1Kb] postulamus. Sed ad reddendam uobis uicem  minor est nostra mediocritas. Plus uos datis quando nostri in oratione meministis, qui spirantes [g 1Kb] iam sola celestia et tantum diuina meditantes, ad fastigia celsiora mora ipsa passionis ascenditis, longoque temporum ductu glorias uestras non trahitis [h 1Kb] , sed augetis. Beatum facit prima et una confessio. uos toties confitemini quoties, rogati ut de carcere recedatis, carcerem fide et uirtute preelegitis. Tot uestre laudes quot dies; quot mensium curricula, tot incrementa meritorum. Semel uincit qui statim  paritur: at qui manens [i 1Kb] semper in penis congreditur cum dolore nec uincitur, quotidie coronatur.

[3Kb] II. Eant nunc magistratus et consules siue proconsules, annue dignitatis insignibus et duodecim fascibus glorientur. Ecce dignitas celestis in uobis honoris annui claritate signata est, et iam reuertentis anni uolubilem circulum uictricis glorie diuturnitate transgressa est. illuminabat mundum sol oriens et luna decurrens: sed uobis idem qui solem fecit et lunam, maius in carcere lumen fuit; et in corde ac mentibus uestris Christi claritudo resplendens, horribiles ceteris atque funestas penalis loci tenebras eterna illa et candida luce radiauit. Per uicissitudines mensium transmeauit hibernum: sed et uos  inclusi tempora hiemis persecutionis hieme pensabatis [i 1Kb] . Successit hiemi uerna temperies rosis feta et floribus coronata: sed uobis rose et flores de paradisi deliciis aderant, et caput uestrum serta celestia coronabant. Aestas ecce messium fertilitate fecunda est, et area frugibus plena est: sed uos, qui gloriam seminastis, frugem glorie metistis, atque, in Domini area constituti, exuri paleas inextinguibili igne conspicitis [k 1Kb] ; ipsi, ut tritici grana purgata et frumenta pretiosa, iam purgati et conditi, hospitium  carceris horreum computatis. Nec deest autumno ad munera fungenda temporis [a 1Kb] gratia spiritalis. uindemia foris premitur, et profutura poculis in torcularibus uua calcatur. uos de Domini uinea pingues racemi, et iam maturis fructibus botri, pressure secularis infestatione calcati, torcular uestrum carcere torquente sentitis, et uini uice sanguinem funditis; ad passionis tolerantiam fortes, martyrii poculum libenter hauritis. Sic apud seruos Dei annus euoluitur; sic spiritalibus meritis et celestibus premiis temporum uicissitudo celebratur.

[2Kb] III. Beati satis qui, ex uobis per hec gloriarum uestigia commeantes, iam de seculo recesserunt, confectoque itinere uirtutis ac fidei, ad complexum et osculum Domini, Domino ipso gaudente, uenerunt.  Sed et uestra non minor gloria, qui adhuc in certamine constituti et comitum glorias [b 1Kb] secuturi, pugnam diu geritis, immotaque et inconcussa fide stabiles quotidie spectaculum Deo uestris uirtutibus exhibetis. Quo longior uestra pugna [c 1Kb] , hoc corona 26 sublimior. Agon unus, sed multiplici preliorum numerositate congestus. Famem uincitis et sitim spernitis, et squalorem carceris ac receptaculi penalis horrorem roboris uigore calcatis. Pena illic subigitur, cruciatus obteritur, nec mors metuitur, sed optatur; que scilicet immortalitatis premio uincitur, ut uite eternitate qui uicerit coronetur [d 1Kb] . Qui nunc in uobis animus, quam sublime, quam capax pectus, ubi talia et tanta uoluuntur, ubi non nisi Dei  precepta et Christi premia cogitantur! uoluntas est illic tantum Dei; et in carne adhuc licet uobis positis, uita iam uiuitur non presentis seculi, sed futuri.

[2Kb] Iu. Nunc est, fratres karissimi, ut memores mei sitis, ut inter magnas atque diuinas cogitationes uestras nos quoque animo ac mente uoluatis, simque in precibus et orationibus uestris cum uox illa, purificatione confessionis illustris et iugi honoris sui tenore laudabilis, ad Dei aures penetrat, et aperto sibi celo, de his subacti mundi partibus ad superna transmissa, impetrat de Domini bonitate quod postulat. Quid enim petitis de indulgentia Domini quod non impetrare mereamini, qui sic Domini mandata seruastis qui euangelicam disciplinam sincero fidei uigore tenuistis, qui incorrupto honore uirtutis cum preceptis  Domini et cum Apostolis eius fortiter stantes, nutantem multorum fidem martyrii uestri ueritate solidastis? uere Euangelii testes et uere martyres Christi, radicibus eius innixi, super petram robusta mole [e 1Kb] fundati, disciplinam cum uirtute iunxistis, ad timorem Dei ceteros prouocastis, martyria uestra exempla fecistis. Opto uos, fortissimi ac beatissimi fratres, semper bene ualere et nostri meminisse.





[5Kb] EPISTOLA XuI.

CONFESSORUM AD CYPRIANUM.

ARGUMENTUM.---Libellus martyrum nomine a Luciano scriptus.

Uniuersi confessores Cypriano Pape salutem.  Scias nos uniuersis de quibus apud te [a 1Kb] ratio constiterit quid post commissum egerint, dedisse pacem, et hanc formam per te et aliis episcopis innotescere uoluimus. Optamus te cum sanctis martyribus pacem habere. Presente de clero et exorcista et lectore, Lucianus scripsit.



[2Kb] EPISTOLA XuII.

AD PRESBYTEROS ET DIACONOS, DE PRAECEDENTI ET DUABUS SEQUENTIBUS EPISTOLIS.

ARGUMENTUM.---Nulla ratio habenda libellorum martyrum, ante pacem Ecclesie redditam.

 Cyprianus presbyteris et diaconibus fratribus salutem. Dominus loquitur et dicit: Super quem respiciam, nisi super humilem et quietum, et trementem  sermones meos ? Hoc cum debeamus omnes esse [b 1Kb] , tum modo [c 1Kb] huiusmodi illi esse debent quibus laborandum est ut, post grauem lapsum, uera penitentia et humilitate tota promereri Dominum possint. Legi autem et uniuersorum confessorum litteras, quas uoluerunt per me collegis omnibus 27 innotescere et ad eos pacem a se datam peruenire de quibus apud nos ratio constiterit quid post commissum egerint. Que res cum omnium nostrum consilium et sententiam exspectet [d 1Kb] , preiudicare ego et soli mihi rem communem uindicare non audeo. Et ideo instetur interim epistolis quas ad uos proxime feceram, quarum exemplum collegis quoque multis iam misi; qui rescripserunt [e 1Kb] placere sibi quod statuimus, nec ab eo recedendum esse donec, pace nobis a Domino reddita, in unum conuenire et singulorum  causas examinare possimus. Sed et quid mihi Caldonius collega meus scripserit quidque ego ei rescripserim ut sciretis, utriusque epistole exemplum litteris  meis iunxi. Quod totum peto fratribus nostris legatis, ut magis ac magis ad patientiam componantur, nec delicto proprio adiiciant adhuc aliud delictum, dum nec nobis nec Euangelio uolunt seruire, nec secundum uniuersorum confessorum litteras causas suas examinari permittunt. Opto uos, fratres karissimi, semper bene ualere et nostri meminisse. Fraternitatem uniuersam salutate. ualete.




[6Kb]
EPISTOLA XuIII.

CALDONII AD CYPRIANUM.

ARGUMENTUM.---Cum lapsorum quidam, noua urgente  persecutione, Christum confessi essent atque  adeo antequam in exsilium proficiscerentur, pacem peterent, consulit Cyprianum Caldonius an pax illis danda foret.

Cypriano et compresbyteris Carthagini consistentibus Caldonius salutem. Necessitas temporum facit ut non temere pacem demus. Sed oportebat uobis scribere, quoniam ii qui, posteaquam sacrificauerunt, iterato tenti, extorres sunt facti. uidentur ergo mihi abluisse prius delictum dum possessiones et domos dimittunt, et penitentiam agentes Christum sequuntur. Ergo Felix, qui presbyterium subministrabat sub Decimo, proximus mihi uinculis , uictoria [a 1Kb] coniunx eius [b 1Kb] et Lucius fideles extorres facti reliquerunt possessiones, quas nunc fiscus tenet. Sed  et mulier nomine Bona, que tracta est a marito  ad sacrificandum, que conscientia non commissi, sed quia tenentes [a 1Kb] manus eius ipsi sacrificauerunt, cepit [b 1Kb] dicere contra, Non feci, uos fecistis; sic et ipsa extorris facta est. Cum ergo [c 1Kb] uniuersi pacem peterent dicentes: Recuperauimus fidem quam amiseramus, penitentiam agentes, et Christum publice sumus confessi; quamuis mihi uideantur debere pacem accipere, tamen ad consilium uestrum eos dimisi, ne uidear aliquid temere presumere. Si quid ergo ex communi consilio placuerit, scribite mihi. Salutate nostros. uos nostri. Opto uos, fratres karissimi, semper bene ualere.



[1Kb] 28 EPISTOLA XIX.

RESPONDET CALDONIO.


ARGUMENTUM.---Nihil peculiare agit hac epistola Cyprianus, quam quod Caldonii sententie accedit, iis nempe lapsis pacem negandam non esse, qui uera penitentia et Christi nominis confessione illam meruerint, atque adeo sibi reddiderint.

Cyprianus Caldonio fratri salutem. Accepimus litteras tuas, frater carissime, satis sobrias et integritatis ac fidei plenas. Nec miramur si, exercitatus et in Scripturis Dominicis peritus, caute omnia et consulte geras. Recte autem sensisti circa impertiendam fratribus nostris pacem, quam sibi ipsi uera penitentia et Dominice confessionis gloria reddiderunt,  sermonibus suis iustificati, quibus se ante damnauerant. Cum ergo abluerint omne delictum, et maculam pristinam assistente sibi Domino potiore  uirtute deleuerint, iacere ultra sub diabolo quasi prostrati non debent qui extorres facti et bonis suis omnibus spoliati, erexerunt se et cum Christo stare ceperunt. Atque utinam sic et ceteri post lapsum penitentes in statum pristinum reformentur! quos nunc urgentes et pacem temere atque importune extorquentes quomodo disposuerimus ut scires, librum tibi cum epistolis numero quinque misi, quas ad clerum et ad plebem et ad martyres quoque et confessores feci; que epistole iam plurimis collegis nostris misse placuerunt, et rescripserunt se quoque nobiscum in eodem consilio secundum catholicam fidem stare. Quod ipsum etiam tu ad collegas nostros quos potueris transmitte [d 1Kb] , ut apud omnes unus actus et una consensio, secundum Domini precepta,  teneatur. Opto te, frater carissime, semper bene ualere.





[1Kb] EPISTOLA XX.

CELERINI AD LUCIANUM.

ARGUMENTUM.---Celerinus pro sororibus suis Rome lapsis, pacem a confessoribus Carthaginiensibus petit.

[3Kb] I. Celerinus Luciano salutem. Hec cum tibi scriberem, domine frater, gaudens et tristis eram: gaudens eo quod audierim te pro nomine Domini nostri Iesu Christi saluatoris nostri tantum et illius nomen penes magistratus huius mundi confessum, tristis autem in eo quod ab eo ex quo te deduxi, numquam  litteras tuas accipere potui. Et nunc modo duplex mihi tristitia incubuit, quod, cum Montanum fratrem nostrum communem abs te de carcere ad me esse  uenturum sciebas, de salute tua uel quid penes te agatur mihi non significaueris. Sed hoc solet [a 1Kb] contingere seruis Dei, maxime eis qui in confessione Christi sunt constituti. Scio enim quoniam unusquisque iam que sunt seculi non attendit, quoniam coronam celestem sperat. Ego enim dixi fortasse oblitum te esse mihi scribere. Nam, ut tibi quoque de infimo tuus uel frater dicar, si fuero [b 1Kb] dignus Celerinus audire, tamen cum essem et ego in tam florida confessione, fratres meos uetustissimos memorabam, et eos litteris meis memoraui caritatem pristinam eorum penes me meosque nunc esse. Peto tamen, carissime, a Domino ut, si ante cruore illo sancto laueris, si prius passus fueris pro nomine Domini nostri Iesu Christi quam littere mee te in  hoc mundo apprehendant, 29 uel nunc si apprehenderint, mihi ad hec rescribas. Sic coronet te [c 1Kb] cuius nomen confessus es. Credo enim quoniam, etsi in hoc mundo nos non uiderimus, in futuro tamen nos coram Christo [d 1Kb] complectemur. Pete ut sim [e 1Kb] dignus et ego coronari cum numero uestro.

 [2Kb] II. In magna tamen tribulatione me constitutum scias [f 1Kb] , et, ac si sis mecum presens, sic caritatis pristine reminiscor die ac nocte. Deus solus scit. Et ideo peto ut annuas desiderio meo et mecum doleas in morte sororis mee, que cecidit in hac uastatione a Christo. Sacrificauit enim et exacerbauit Dominum nostrum. Quod nobis manifestum uidetur. Pro cuius factis ego in hac die letitie Pasche flens die ac nocte, in cilicio et cinere lacrymabundus dies [g 1Kb] exegi et exigo usque in hodiernum, donec auxilium Domini nostri Iesu Christi [subueniat] et pietas per te uel per eos dominos meos qui coronati fuerint, a quibus postulaturus es ut ueniam habeant nefanda naufragia [h 1Kb] . Memoratus sum enim [i 1Kb] caritatis tue pristine, quod cum omnibus doleas  pro sororibus nostris, quas et tu bene nosti, id est Numeria et Candida; pro quarum peccato, quia nos fratres habent, debemus excubare. Credo enim Christum secundum earum penitentiam et opera, que penes collegas nostros fecerunt extorres, qui a uobis uenerunt, a quibus ipsis de operibus eorum  audies, iam Christum eis, uobis martyribus suis petentibus, indulturum.

[13Kb] III. Audiui enim te floridiorum ministerium [a 1Kb] percepisse. O te felicem, suscipere [b 1Kb] uota tua que semper desiderasti uel in terra dormiens! Optasti pro nomine illius in carcerem mitti; quod nunc tibi contigit, sicut scriptum est: Det tibi Dominus secundum cor tuum . Et nunc super ipsos factus antistes Dei recognouit idem minister [c 1Kb] . Rogo itaque, domine, et peto per Dominum nostrum Iesum Christum ut ceteris collegis tuis, fratribus tuis, meis dominis referas, et ab eis petas ut quicumque prior uestrum coronatus fuerit, istis sororibus nostris Numerie et Candide tale peccatum remittant. Nam hanc ipsam Etecusam semper appellaui, testis  est nobis Deus, quia pro se dona numerauit ne  sacrificaret; sed tantum ascendisse uidetur usque ad Tria Fata [d 1Kb] , et inde descendisse. Hanc [e 1Kb] ergo non sacrificasse ego scio. Quarum iam causa audita, preceperunt eas prepositi tantisper sic esse donec episcopus constituatur. Sed quatenus per uestras sanctas orationes [f 1Kb] et petitiones, in quas nos [g 1Kb] fidimus, quoniam estis amici sed et testes Christi, quod [h 1Kb] omnia indulgeatis.

[2Kb] Iu. Peto ergo, domine carissime Luciane, memor sis mei, et petitioni mee annuas. Sic Christus coronam illam sanctam, quam tibi non tantum in confessione sed et in sanctimonio tradidit in qua semper cucurristi, exemplum sanctorum semper et testis fuisti, ut omnibus dominis meis, fratribus tuis confessoribus, referas de hoc facto, ut a uobis auxilium  recipiant. Nam hoc, domine frater, scire debes, me  non solum hoc pro eis petere, sed et Statium et Seuerianum et omnes confessores qui inde huc a uobis uenerunt, ad quos ipse in portum descenderunt, et in urbem leuauerunt, quod sexaginta quinque ministrauerunt et usque in hodiernum in omnibus fouerunt. Sunt enim penes illas omnes. Plus autem grauare cor illud sanctum tuum non debui, cum sciam te prona uoluntate operari. Salutant te Macarius cum sororibus suis Cornelia et Emerita, que letantur de confessione tua florida, sed et omnium fratrum, et Saturninus, qui et ipse luctatus est cum diabolo, qui et Christi nomen est fortiter confessus [a 1Kb] , qui et ibi in pena ungularum 30 fortiter est confessus, qui et hoc nimis rogat et petit. Salutant te fratres tui Calphurnius et Maria et omnes sancti fratres. Nam et hoc scire  debes, me et dominis meis fratribus tuis [litteras] scripsisse, quas peto illis eas legere digneris.





[1Kb] EPISTOLA XXI.

LUCIANUS RESPONDET CELERINO.

ARGUMENTUM.---Lucianus Celerini petitioni annuit.

[2Kb] I. Lucianus Celerino domino, si dignus fuero uocari, collega in Christo salutem. Accepi litteras tuas, domine frater dilectissime in quibus me tantum grauasti, ut propter tuam grauationem [b 1Kb] tanto gaudio pene exciderim, ut litteras quas [c 1Kb] et ego optabam  post tantum temporis legere, in quibus mei dignatus es memorare [d 1Kb] , beneficio tante tue humilitatis legere exultauerim, qui scribens mihi diceres [e 1Kb] . Si dignus fuero frater nominarii tuus, hominis qui apud pusilliores nomen Dei cum timore confessus sum. Nam tu, Deo uolente, ipsum anguem maiorem metatorem [f 1Kb] antichristi, non tantum confessus deterruisti uocibus illis et uerbis deificis quibus scio quasi amatores fidei et zelotypi discipline Christi in qua te noui uiuacitate uersari te gaudeo, uicisti. Nunc, carissime, iam inter martyres deputande [g 1Kb] , uoluisti nos litteris tuis grauare, in quibus significasti de sororibus nostris; pro quibus utinam fieri posset ut sine tanto scelere commisso memoriam faceremus! Non profecto tantis lacrymis incumberemus  ut nunc.

[2Kb] II. Scire debuisti quid circa nos actum sit. Cum benedictus martyr Paulus adhuc in corpore esset, uocauit me, et dixit mihi: Luciane, coram Christo tibi dico ut, si quis post arcessitionem meam abs te pacem petierit, da [h 1Kb] in nomine meo; sed et omnes quos Dominus in tanta tribulatione arcessire dignatus est, uniuersi litteras ex compacto uniuersis pacem dimisimus. uides ergo, frater, quoniam partim eius quod mihi Paulus precepit quam uniuersis quod censuimus, ex quibus eramus in hac tribulatione, cum iussi sumus [i 1Kb] secundum preceptum imperatoris fame et siti necari, et reclusi sumus in duabus cellis,  ita ut nos afficerent fame et siti. Sed et ignis ab opere pressure nostre tam intolerabilis erat [a 1Kb] quam nemo portare posset. Sed nunc ipsam claritatem sumus consecuti. Et ideo, frater carissime, saluta Numeriam et Candidam, que secundum Pauli preceptum et ceterorum martyrum, quorum nomina subiicio, Bassi in peierario, Mappalici in questione, Fortunionis in carcere, Pauli a questione, Fortunate, uictorini, uictoris, Herennii, Credule, Herene, Donati, Firmi, uenusti, Fructi, Iulie, Martialis et Aristonis, qui Deo uolente in carcere fame necati sunt, quorum et nos socios futuros intra dies audietis. Iam enim ex quo [b 1Kb] iterato reclusi sumus sunt dies octo in die quo tibi litteras scripsi. Nam et ante dies octo per dies quinque medios modicum panis  accepimus et aquam ad mensuram. Et ideo, frater, peto ut, sicut hic cum Dominus ceperit ipsi Ecclesie pacem dare, secundum preceptum Pauli et nostrum tractatum, exposita causa apud episcopum et facta exomologesi, habeant pacem, non tantum he, sed et quas scis ad animum nostrum pertinere.

[2Kb] III. Salutant uos college mei uniuersi, 31 uos, salutate confessores Domini qui ibi uobiscum sunt, quorum nomina significasti; inter quos et Saturninus cum comitibus suis, sed et collega meus, et Maris, Collecta et Emerita, Calphurnius et Maria, Sabina, Spesina, et sorores, Ianuaria, Datiua, Donata. Salutamus cum suis Saturum, Bassianum, et uniuersum  clerum, Uranium, Alexium, Quintianum, Colonicam, et uniuersos quorum nomina non scripsi, quia iam lassus eram. Ideo ignoscere debent. Opto uos bene ualere, Alexium et Getulicum et argentarios et sorores. Salutant uos sorores mee Ianuaria et Sophia, quas uobis commendo.



[1Kb] EPISTOLA XXII.

AD CLERUM ROMAE CONSISTENTEM, DE MULTIS CONFESSORIBUS ET DE LUCIANI INuERECUNDIA ET CELERINI CONFESSORIS MODESTIA.

ARGUMENTUM.---His litteris Cyprianus Clerum Romanum certiorem reddit de seditiosa lapsorum postulatione, ut ad pacem restituerentur et de inuerecundia  Luciani. Que quo melius intelligantur, litteras tum suas, tum Celerini et Luciani transmittendas curat Cyprianus.

[7Kb] I. Cyprianus presbyteris et diaconibus Rome consistentibus fratribus salutem. Post factas ad uos litteras, fratres karissimi, quibus actus noster expositus et discipline ac diligentie quantulacumque ratio declarata est, aliud accessit quod nec ipsum latere uos debuit. Nam frater noster Lucianus, et ipse unus de confessoribus, fide quidem calidus et uirtute robustus, sed minus [c 1Kb] Dominica lectione fundatus, quedam conatus est, imperiti iampridem se uulgi auctorem [d 1Kb]  constituens, ut manu eius scripti libelli gregatim multis nomine Pauli darentur, cum Mappalicus martyr cautus et uerecundus, legis ac discipline memor, nullas contra Euangelium litteras fecerit, sed tantum domestica pietate commotus matri sue, que lapsa fuerat [a 1Kb] , mandauerit pacem dari; Saturninus quoque post tormenta adhuc in carcere constitutus nullas eiusmodi litteras emiserit. Lucianus uero, non tantum Paulo adhuc in carcere posito nomine illius libellos manu sua scriptos passim dedit, sed et post eius excessum eadem facere sub eius nomine perseuerauit dicens hoc sibi ab illo mandatum [b 1Kb] , ne sciens domino magis quam conseruo obtemperandum.  Aurelii quoque adolescentis tormenta perpessi nomine libelli multi dati sunt eiusdem Luciani manu scripti, quod litteras ille non nosset.

[1Kb] II. Cui rei ut aliquatenus posset obsisti, litteras ad eos feci, quas ad uos sub epistola priore transmisi, quibus petere et suadere non destiti ut dominice legis et Euangelii ratio teneretur. Postquam uero ad eos litteras misi, ut quasi moderatius aliquid et temperantius fieret, uniuersorum confessorum nomine [c 1Kb] , idem Lucianus epistolam scripsit, qua pene omne uinculum fidei et timor Dei et mandatum Domini et Euangelii sanctitas et firmitas solueretur. Scripsit enim omnium nomine uniuersis eos pacem dedisse et hanc formam  per me aliis episcopis innotescere uelle, cuius epistole exemplum ad uos transmisi. Additum est plane, de quibus ratio constiterit quid post commissum egerint. Que res maiorem nobis conflat inuidiam, ut nos cum singulorum causas audire et excutere ceperimus, uideamur multis negare quod se nunc omnes iactant a martyribus et confessoribus accepisse.

[9Kb] III. Denique huius seditionis origo iam cepit. Namque [a 1Kb] in prouincia nostra per aliquot ciuitates in prepositos impetus per multitudinem [b 1Kb] 32 factus est, et pacem, quam semel [c 1Kb] cuncti a martyribus et confessoribus datam clamitabant, confestim sibi representari cegerunt, territis et subactis prepositis suis, qui ad resistendum minus uirtute animi et robore fidei preualebant. Apud nos etiam quidam turbulenti,  qui uix a nobis in preteritum regebantur et in nostram presentiam [d 1Kb] differebantur, per hanc epistolam uelut quibusdam facibus accensi, plus exardescere et pacem sibi datam extorquere ceperunt. De quibus quales ad clerum nostrum litteras fecerim, exemplum uobis misi. Sed et quid mihi Caldonius collega pro integritate et fide sua scripserit, quidque ego ei rescripserim, utrumque ad uos legendum transmisi. Exempla quoque epistole Celerini boni et robusti confessoris, quam ad Lucianum eumdem confessorem scripserit, item quid Lucianus ei rescripserit, misi uobis, ut sciretis et laborem circa [e 1Kb] omnia et diligentiam nostram, et ueritatem ipsam [f 1Kb] disceretis, Celerinus confessor quam sit moderatus et cautus, et humilitate ac timore secte nostre uerecundus, Lucianus  uero circa intelligentiam Dominice lectionis, ut dixi, minus peritus [g 1Kb] , et circa inuidiam uerecundie nostre relinquendam facilitate sua molestus. Nam, cum Dominus dixerit in nomine Patris et Filii et Spiritus sancti gentes tingui  et in Baptismo preterita peccata dimitti , hic, precepti et legis ignarus, mandat pacem dari et  peccata dimitti in Pauli nomine, et hoc sibi dicit ab illo esse mandatum, sicut in litteris eiusdem Luciani ad Celerinum factis animaduertetis: quibus minime [h 1Kb] considerauit quod non martyres Euangelium faciant, sed per Euangelium martyres fiant; quando et Paulus apostolus, quem Dominus uas electionis sue dixit , posuerit in Epistola sua dicens: Miror quod sic tam cito demutamini ab eo qui uos uocauit in gratiam, ad aliud euangelium; quod non est aliud: nisi si sunt aliqui qui uos turbant et uolunt conuertere Euangelium Christi. Sed, licet nos aut Angelus de celo aliter adnuntiet preterquam quod [i 1Kb] adnuntiauimus uobis, anathema sit: sicut prediximus, et nunc iterum dico, si quis uobis adnuntiauerit preterquam quod accepistis, anathema sit .

 [1Kb] Iu. Opportune uero superuenerunt littere uestre, quas accepi, ad clerum factas, item quas beati confessores Moyses et Maximus, Nicostratus et ceteri Saturnino et Aurelio et ceteris miserunt, in quibus Euangelii plenus uigor et disciplina robusta legis Dominice continentur. Laborantes hic nos et contra inuidie impetum totis fidei uiribus resistentes multum sermo uester adiuuit ut diuinitus compendium fieret, et priusquam uenirent ad uos littere quas uobis proxime misi, ut declararetis nobis quod secundum Euangelii legem nobiscum fortiter atque unanimiter etiam uestra sententia [i 1Kb] concurrat. Opto uos, fratres karissimi ac desiderantissimi [k 1Kb] , semper bene ualere.





[NOTA.]

Quoniam opera sancti Cypriani uulgo citari solent  secundum ordinem quem obtinent in editione Pamelii et in Rigaltiana, nosque hunc ordinem sequi decreuimus, typographus autem, ex cuius officina prodiit editio Rigaltiana, numerum XXIII omisit per saltum in edendis Epistolis, admonere uisum est nos quoque eundem errorem retinuisse, propter rationem quam in initio istius admonitionis adduximus.


D. PR. MARAN.



[2Kb] 33 EPISTOLA XXIu.

AD CLERUM, DE LITTERIS ROMAM MISSIS ET DE SATURO LECTORE ET OPTATO HYPODIACONO FACTIS.


ARGUMENTUM.---Clerus hac epistola certior fit ordinationis Saturi et Optati, et de iis que Romam Scripsit Cyprianus.

Cyprianus presbyteris et diaconibus fratribus salutem. Ne quid conscientiam uestram lateret, fratres karissimi, quid mihi scriptum sit, quidque ego rescripserim, utriusque epistole uobis exemplum misi;  et credo uobis id quod rescripsi non displicere. Sed et illud ad uos perferre litteris meis debui, urgente causa clero in Urbe consistenti litteras me misisse. Et quoniam oportuit me per clericos scribere, scio autem [a 1Kb] nostros plurimos absentes esse, paucos uero qui illic sunt uix ad ministerium quotidiani operis sufficere, necesse fuit nouos aliquos constituere qui mitterentur: [b 1Kb] . Fecisse me autem sciatis lectorem Saturum et hypodiaconum Optatum confessorem, quos iam pridem communi consilio clero proximos feceramus, quando aut Saturo die Pasche semel atque iterum lectionem dedimus, aut quando cum presbyteris doctoribus lectores diligenter probaremus, Optatum inter lectores doctorem audientium constituimus, examinantes an congruerent illis omnia  que esse debent in iis qui ad clerum parabantur. Nihil ergo a me absentibus uobis nouum factum est, sed quod iampridem communi consilio omnium nostrum ceperat, necessitate urgente promotum est. Opto uos, fratres karissimi, semper bene ualere et nostri meminisse. Fraternitatem salutate. ualete.



[1Kb] EPISTOLA XXu.

AD MOYSEN ET MAXIMUM ET CAETEROS CONFESSORES.


ARGUMENTUM.---Epistola hec est gratulatoria ad confessores Romanos.

I. Cyprianus Moysi et Maximo presbyteris et ceteris confessoribus, dilectissimis fratribus, salutem. Gloriam fidei et uirtutis uestre, fortissimi [c 1Kb] ac beatissimi fratres, iampridem de opinione cognoueram, letatus satis et plurimum gratulatus quod uos confessione sui nominis parauerit [d 1Kb] ad coronam Domini nostri Iesu Christi precipua dignatio. uos enim primores et duces ad nostri temporis prelium facti, celestis militie signa mouistis. uos spiritale certamen  quod nunc geri Deus uoluit uestris uirtutibus imbuistis. uos surgentis belli impetus primos immobili robore atque inconcussa stabilitate [e 1Kb] fregistis. Inde initia felicia pugnandi orta sunt; inde uincendi auspicia ceperunt. Contigit [f 1Kb] hic per tormenta consummari [g 1Kb] martyria. Sed qui in congressione [h 1Kb] precedens exemplum uirtutis fratribus factus est, cum martyribus in honore communis est. Coronas uestra [i 1Kb] manu sertas inde huc tradidistis, et de poculo salutari fratribus propinastis.

[1Kb] II. Accessit ad confessionis exordia gloriosa et militie [i 1Kb] uictricis auspicia discipline tenor quem de epistole uestre uigore perspeximus, quam modo ad collegas uestros in confessione uobiscum Domino [k 1Kb] 34 copulatos sollicita admonitione misistis [l 1Kb] ut Euangelii  sancta precepta et tradita nobis semel mandata uitalia forti et stabili obseruatione teneantur. Ecce alius glorie uestre sublimis gradus, ecce iterum cum confessione geminatus promerendi Dei titulus, stare firmo [m 1Kb] gradu, et in hac acie qui Euangelium conantur irrumpere et, preceptis Domini subruendis manus  impias inferentes [a 1Kb] , fidei robore submouere, prebuisse ante initia uirtutum, nunc et morum magisteria prebere. Dominus post resurrectionem mittens apostolos mandat et dicit: Data est mihi omnis potestas in celo et in terra. Ite ergo et docete gentes omnes, tingentes [b 1Kb] eos in nomine Patris et Filii et Spiritus sancti, docentes eos obseruare omnia quecumque precepi uobis. . Et Ioannes apostolus mandati memor in Epistola sua postmodum ponit [c 1Kb] : In hoc, inquit, intelligimus quia cognouimus eum, si precepta eius custodiamus. Qui dicit quoniam cognouit eum, et mandata eius non seruat, mendax est et ueritas in illo non est. . Hec precepta custodienda [d 1Kb] suggeritis, diuina et celestia mandata seruatis. Hoc est confessorem Domini, hoc est esse martyrem Christi, seruare  uocis sue inuiolatam circa omnia, et solidam firmitatem. Nam uelle preter Dominum [e 1Kb] martyrem fieri et precepta Domini destruere conari, uti aduersus illum dignatione quam tibi dederit, armis ab illo acceptis rebellem quodammodo fieri, hoc est Christum confiteri uelle [f 1Kb] et Euangelium Christi negare. Letor igitur ex uobis, fortissimi [g 1Kb] ac fidelissimi fratres; et quantum gratulor martyribus istic [h 1Kb] honoratis ob uirium gloriam, tantum gratulor pariter et uobis ob Dominice etiam discipline coronam. Dignationem suam Dominus multiplici genere largitatis infudit, bonorum militum laudes et glorias spiritales copiosa uarietate distribuit. Honoris uestri participes et nos sumus, gloriam uestram nostram gloriam computamus, quorum tempora illustrauit tanta felicitas,  ut etatem nostram uidere contingeret probatos seruos Dei et Christi milites coronatos. Opto uos [i 1Kb] , fortissimi ac beatissimi fratres, semper bene ualere et nostri meminisse.





[1Kb] EPISTOLA XXuI.

MOYSES, MAXIMUS, NICOSTRATUS, ET ALII CONFESSORES RESPONDENT PRAECEDENTI EPISTOLAE. *


ARGUMENTUM.---Solatia que ex Cyprianis litteris perceperant Romani confessores, grati agnoscunt.---Martyrium non pena sed felicitas.---uoces euangelice faces ad inflammandam fidem.---In lapsorum causa Cypriani sententie acceditur.

[2Kb] I. Cecilio Cypriano, episcopo ecclesie Carthaginensium, Moyses et Maximus presbyteri et Nicostratus et Rufinus diaconi et ceteri confessores in fide ueritatis perseuerantes in Deo Patre et in Filio eius  Iesu Christo Domino nostro et in Spiritu sancto salutem. Inter uarios et multiplices, frater, dolores nobis constitutis propter presentes multorum fratrum [i 1Kb] per totum pene orbem ruinas, hoc precipuum nobis solatium superuenit, quod acceptis litteris tuis erecti sumus [k 1Kb] , et dolentis animi meroribus fomenta [l 1Kb] suscepimus. Unde intelligere iam possumus gratiam diuine prouidentie forsitan non ob aliam causam nos tam diu clausos uinculis carceris reseruare uoluisse, nisi ut, instructi [m 1Kb] et robustius animati litteris tuis, uoto proniore ad coronam destinatam possemus peruenire. Illuxerunt enim nobis littere tue ut in tempestate 35 quadam serenitas, et in turbido mari exoptata [n 1Kb] tranquillitas, et in laboribus requies, ut in periculis et doloribus sanitas, ut in densissimis  tenebris candida lux et refulgens [o 1Kb] . Ita illas animo sitiente perbibimus et uoto esuriente suscepimus, ut ad certamen inimici [p 1Kb] ex illis nos satis pastos et saginatos gaudeamus. Reddet tibi Dominus pro ista  tua caritate mercedem, et huius tam boni operis representabit debitam frugem. Non minus enim corone mercede condignus est qui hortatus est quam qui et passus est, non minus laude condignus qui docuit quam qui et fecit. Non minus honorandus est qui monuit quam qui dimicauit, nisi quoniam nonnumquam magis glorie cumulus redundat ad eum qui instituit quam ad eum quisse docibilem discipulum subministrauit. Hic enim fortassis hoc quod exercuit non habuisset, nisi ille docuisset.

[1Kb] II. Percepimus igitur, iterum dicimus, frater Cypriane, magna gaudia, magna solatia, magna fomenta, maxime quod et gloriosas martyrum, non dicam mortes, sed immortalitates gloriosis et condignis laudibus prosecutus es. Tales enim excessus talibus uocibus prosequendi fuerunt, ut que referebantur sic dicerentur  qualiter facta sunt. Ex tuis ergo litteris uidimus gloriosos illos martyrum triumphos, et oculis nostris quodam modo celum illos petentes prosecuti sumus, et inter Angelos ac Potestates Dominationesque celestes constitutos contemplati [a 1Kb] sumus. Sed et Dominum apud Patrem testimonium suum illis promissum perhibentem [b 1Kb] auribus nostris quodam modo sensimus [c 1Kb] . Hoc est ergo quod et nobis animum in dies erigit, et ad consequendos gradus tante dignationis incendit [d 1Kb] .

[2Kb] III. Quid enim gloriosius, quidue felicius ulli hominum poterit ex diuina dignatione contingere, quam inter ipsos carnifices in ipso interitu confiteri Dominum  Deum, quam inter seuientia [e 1Kb] secularis potestatis uaria et exquisita tormenta, etiam extorto et excruciato [f 1Kb] et excarnificato corpore, Christum Dei Filium, etsi recedente sed tamen libero spiritu, confiteri, quam relicto mundo celum petisse, quam desertis hominibus inter Angelos stare, quam impedimentis omnibus secularibus ruptis in conspectu Dei iam se liberum sistere, quam celeste regnum sine ulla cunctatione tenere, quam collegam passionis cum Christo in Christi nomine factum fuisse, quam iudicis sui diuina dignatione iudicem factum fuisse, quam immaculatam conscientiam de confessione nominis reportasse, quam humanis et sacrilegis legibus contra fidem non obedisse, quam ueritatem uoce publica contestatum fuisse, quam ipsam que ab omnibus metuatur moriendo mortem subegisse, quam per ipsam  mortem immortalitatem consecutum fuisse, quam omnibus seuitie instrumentis excarnificatum et extortum [g 1Kb] ipsis tormentis tormenta superasse, quam omnibus dilaniati corporis doloribus robore animi reluctatum fuisse, quam sanguinem suum profluentem non horruisse, quam supplicia sua post fidem amare cepisse, quam detrimentum uite sue putare non exisse [h 1Kb] ?

[3Kb] Iu. Ad hoc enim prelium quasi quadam tuba Euangelii sui nos excitat Dominus dicens: Qui plus diligit patrem aut matrem quam me, non est me dignus; et qui plus diligit animam [i 1Kb] suam quam me, non est me dignus; qui non tollit crucem suam et sequitur me, non est me dignus  . Et iterum: Beati qui persecutionem passi fuerint [a 1Kb] propter iustitiam; ipsorum enim est regnum celorum. Beati eritis [b 1Kb] cum uos persecuti fuerint et odio habuerint [c 1Kb] . Gaudete et exultate. Sic enim et prophetas persecuti sunt, qui ante uos fuerunt, patres eorum . Et iterum: Quoniam 36 ante reges et potestates [d 1Kb] stabitis, et tradet frater fratrem ad mortem, et pater filium; et qui perseuerauerit usque ad finem, hic saluus erit . Et: uincenti dabo sedere super thronum meum, sicut et ego uici et sedi super thronum patris mei . Sed et Apostolus [e 1Kb] : Quis nos separabit a caritate Christi? Pressura, an angustia, an persecutio, an fames, an nuditas, an periculum, an gladius? sicut scriptum est: qui propter te interficimur tota die, estimati sumus uelut oues  uictime, sed in iis omnibus superuincimus pro eo qui nos dilexit .

[2Kb] u. Hec et huiusmodi cum in Euangelio collata perlegamus [f 1Kb] , et quasi faces quasdam ad inflammandam fidem Dominicis uocibus suppositas nobis sentiamus, hostes ueritatis iam non tantum non perhorrescimus, sed et prouocamus, et inimicos Dei iam hoc ipso quod non cessimus uicimus [g 1Kb] , et nefarias contra  ueritatem leges [h 1Kb] subegimus. Et si nondum nostrum sanguinem fudimus, sed fundere [i 1Kb] parati sumus, nemo hanc dilationis nostre moram clementiam iudicet, que nobis officit, que impedimentum glorie facit, que celum differt, que gloriosum Dei conspectum inhibet. In huiusmodi enim certamine, et in huiusmodi, ubi decertat fides [i 1Kb] , prelio, mora martyres [k 1Kb] non distulisse, uera clementia est. Pete ergo, Cypriane carissime, ut nos gratia sua Dominus magis ac magis in dies singulos quosque uberius [l 1Kb] atque propensius et armet et illustret et uiribus potentie sue firmet ac roboret [m 1Kb] , et quasi [n 1Kb] optimus imperator, milites suos, quos usque adhuc in castris carceris exercuti et probauit, producat iam ad propositi certaminis campum. Porrigat nobis  arma diuina, illa tela que nesciunt uinci, loricam iustitie que nunquam solet rumpi, clypeum fidei qui non potest perforari, galeam salutis que non potest frangi [o 1Kb] , et gladium spiritus, qui non consueuit uulnerari. Cui enim magis hec ut pro nobis petat mandare debemus, quam tam glorioso episcopo, ut hostie destinati [p 1Kb] petant auxilium de sacerdote?

[4Kb] uI. Ecce aliud gaudium nostrum, quod in officio  episcopatus tui, licet interim a fratribus pro temporis conditione distractus es, tamen non defuisti, quod litteris confessores frequenter corroborasti, quod etiam sumptus necessarios de tuis laboribus iustis prebuisti, quod in omnibus te presentem quodammodo semper exhibuisti, quod in nulla officii tui parte quasi aliquis desertor claudicasti. Sed quod nos ad maiorem letitiam robustius prouocauit [a 1Kb] tacere non possumus, quin omni uocis nostre testimonio prosequamur. Animaduertimus enim te congruente censura et eos digne obiurgasse qui, immemores delictorum suorum, pacem a presbyteris per absentiam tuam festinata et precipiti cupiditate extorsissent [b 1Kb] , et illos qui sine respectu Euangelii sanctum Domini canibus et margaritas porcis profana  [c 1Kb] facilitate donassent, cum grande delictum, et per totum pene orbem incredibili uastatione grassatum, non oporteat nisi, ut ipse scribis, caute moderateque tractari, consultis omnibus episcopis, presbyteris, diaconibus, confessoribus, et ipsis stantibus laicis, ut in tuis litteris et ipse testaris; ne, dum uolumus importune ruinis subuenire, alias maiores ruinas uideamur parare: ubi enim diuinus [d 1Kb] sermo relinquitur, si tam facile peccantibus uenia prestetur? Fouendi sunt sane ipsorum [e 1Kb] animi et ad  maturitatis sue tempus nutriendi, et de Scripturis sanctis quam ingens et supra omnia peccatum commiserint instruendi. Nec hoc animentur quia multi sunt; sed hoc ipso magis reprimantur quia non pauci sunt, Nihil ad extenuationem delicti numerus impudens ualere consueuit [f 1Kb] , sed pudor, sed modestia, sed patientia, 37 sed disciplina, sed humilitas atque subiectio [g 1Kb] , sed alienum de se expectasse iudicium, sed alienam de suo [h 1Kb] sustinuisse sententiam. Hoc est quod penitentiam probat; hoc est quod impresso [i 1Kb] uulneri inducit cicatricem; hoc est quod deiecte mentis ruinas erigit et attollit, quod ardentem delictorum estuantium uaporem restinguit et finit. Non enim que sanorum sunt corporum medicus egris dabit [i 1Kb] , ne importunus cibus tempestatem  ualetudinis seuientis [k 1Kb] non reprimat, sed accendat; scilicet ne quod potuisset maturius ieiunio extenuari [l 1Kb] , per impatientiam longius pasta cruditate producat [m 1Kb] .

[1Kb] uII. Eluende sunt igitur impio sacrificio manus inquinate operibus bonis [n 1Kb] , et nefario cibo ora misera [o 1Kb] polluta penitentie sunt [p 1Kb] uere sermonibus expianda, et in secretis cordis fidelis nouellandus et consecrandus est animus [q 1Kb] . Crebri penitentium gemitus audiantur: non semel tantum, sed  iterum fideles ex oculis lacryme profundantur, ut illi ipsi oculi qui male simulachra conspexerunt, que illicita commiserant, satisfacientibus [a 1Kb] Deo fletibus deleant. Non est nisi patientia morbis necessaria. Luctantur cum suo dolore qui languent, et ita demum sperant sanitatem, si tolerantia superarint dolorem; infidelis enim cicatrix quam cito festinans medicus induxit, et ad quemlibet casum medela rescinditur [b 1Kb] , si non [c 1Kb] fideliter de ipsa tarditate remedia prestentur: cito rursus in incendium flamma [d 1Kb] reuocatur, nisi totius ignis, etiam usque ad extremam scintillam, materia restinguatur; ut merito huiusmodi homines sciant sibi etiam de ipsa mora magis consuli et fideliora necessariis dilationibus remedia prestari. Ceterum, ubi erit quod custodia  squalidi carceris includuntur [e 1Kb] qui Christum confitentur, si sine periculo fidei sunt qui negauerunt? ubi quod in nomine Dei catenarum ambitu uinciuntur, si sine communicatione non sunt qui confessionem Dei non retinuerunt [f 1Kb] ? ubi quod detenti martyres gloriosas [g 1Kb] animas ponunt, si qui dereliquerunt fidem periculorum et delictorum suorum non sentiunt magnitudinem? Quod si nimiam impatientiam preferunt [h 1Kb] et intolerabili festinatione communicationem exposcunt, frustra querula ista et inuidiosa ac nichil aduersus ueritatem ualentia iactant petulanti et infreno ore conuicia, quandoquidem licuerit illis suo iure retinere quod nunc sua sponte quesita necessitate [i 1Kb] coguntur  postulare. Fides enim que potuit Christum confiteri,  potuit et a Christo in communicatione retineri. Optamus te, beatissime ac gloriosissime papa [i 1Kb] , in Domino semper bene ualere et nostri meminisse.



[1Kb] EPISTOLA XXuII.

CYPRIANUS LAPSIS.

ARGUMENTUM.---Argumentum huius epistole infra habes Epistola XXIX. »Litteras, inquit, ad me fecerunt, pacem non dandam sibi postulantes, sed quasi iam datam sibi uindicantes, quod dicant Paulum omnibus pacem dedisse, sicut in litteris eorum quarum exemplum ad uos transmisi, legetis, simul quid et ego eis breuiter rescripserim.« Desideratur autem lapsorum epistola ad quos rescribit.

 [3Kb] I. Dominus noster, cuius precepta et monita obseruare debemus, episcopi honorem et Ecclesie sue rationem disponens, in Euangelio loquitur [k 1Kb] et dicit Petro: Ego tibi dico quia tu es Petrus, et super istam petram edificabo Ecclesiam meam, et porte inferorum non uincent eam: et tibi dabo claues regni celorum; et que ligaueris super terram erunt ligata et in celis, et quecumque solueris super terram erunt soluta et in celis . Inde per temporum et successionum uices episcoporum ordinatio et Ecclesie ratio decurrit, ut Ecclesia super episcopos 38 constituatur et omnis actus Ecclesie per eosdem prepositos gubernetur. Cum hoc itaque diuina lege [l 1Kb] fundatum  sit, miror quosdam audaci temeritate sic  mihi scribere uoluisse, ut Ecclesie nomine litteras facerent, »quando [a 1Kb] ecclesia in episcopo et clero et in omnibus stantibus sit constituta.« Absit enim nec Domini [b 1Kb] misericordia et potestas eius inuicta patiatur ut Ecclesia esse dicatur lapsorum numerus, cums criptum sit: Deus non est mortuorum, sed uiuorum . Omnes quidem uiuificari optamus, et ut in statum pristinum restituantur precibus nostris et gemitibus oramus. Si autem quidam lapsi Ecclesiam se uolunt esse, et si apud illos atque in illis est Ecclesia, quid superest quam ut ipsi rogentur a nobis ut nos ad Ecclesiam dignentur admittere? Summissos ergo et quietos et uerecundos esse oportet eos qui delicti sui memores satisfacere Deo debent, nec Ecclesie nomine litteras facere, cum se magis sciant  Ecclesie scribere.

[1Kb] II. Scripserunt autem mihi nuper quidam de lapsis humiles et mites et trementes et metuentes Deum, et qui in Ecclesia semper gloriose et granditer operati sunt, et opus suum numquam Domino imputauerunt, scientes illum dixisse: Et cum hec omnia feceritis, dicite: Serui superuacui sumus, quod debuimus facere fecimus . Que illi cogitantes, et quamuis libello a martyribus accepto, ut tamen a Domino satisfactio sua admitti possit, orantes scripserunt mihi se delictum suum cognoscere et penitentiam ueram agere, nec ad pacem temere aut importune properare, sed expectare presentiam nostram, dicentes pacem quoque ipsam, si eam nobis presentibus acceperint, dulciorem sibi futuram. Quibus  quantum gratulatus sim Dominus testis est, qui dignatus est ostendere quid eiusmodi et tales serui de eius benignitate mereantur. Quas litteras cum nuper acceperim, et nunc aliud scripsisse uos legerim, peto discernatis desideria uestra, et quicumque estis qui has litteras nunc misistis, nomina uestra libello subiiciatis et libellum cum singulorum nominibus ad me transmittatis. Ante est enim scire quibus rescribere habeam. Tunc ad singula que scripsistis pro loci et actus nostri mediocritate rescribam. Opto uos, fratres karissimi, semper bene ualere et secundum  Domini disciplinam quiete et tranquille agere. ualete.



[1Kb] EPISTOLA XXuIII.

AD PRESBYTEROS ET DIACONOS.

ARGUMENTUM.---Argumentum huius epistole satis conuenit cum precedenti, ac puto eam esse de qua in sequenti epistola loquitur; laudat enim clerum suum, quod Gaium Diddensem presbyterum, et diaconum eius, qui lapsis temere communicabant, communione mouissent, et ut de aliis quibusdam idipsum fiat hortatur.

[1Kb] I. Cyprianus presbyteris et diaconibus fratribus salutem. Integre et cum disciplina fecistis, fratres  karissimi, quod, consilio collegarum meorum qui presentes erant, Gaio Diddensi presbytero et diacono eius censuistis non communicandum, qui, communicando cum lapsis et offerendo oblationes eorum, in prauis erroribus suis frequenter deprehensi, et semel atque iterum, secundum quod mihi scripsistis, a collegis meis moniti ne hoc facerent, in presumptione et audacia sua pertinaciter perstiterunt, decipientes quosdam fratres ex plebe nostra; quibus nos omni humilitate [c 1Kb] consultum cupimus, et quorum saluti non adulatione composita, sed sincera fide prospicimus ut uera penitentia et gemitu et dolore pleno Dominum [d 1Kb] deprecentur, 39 quia scriptum est: Memento unde cecideris, et age penitentiam ; et iterum loquitur Scriptura diuina: Sic dicit  Dominus: Cum conuersus gemueris, tunc saluaberis, et scies ubi fueris .

[2Kb] II. Ingemiscere autem et agere penitentiam quomodo possunt quorum gemitibus et lacrymis intercedunt quidam de presbyteris, ut communicandum cum illis temere existiment? nescientes quia scriptum est: Qui uos felices [e 1Kb] dicunt, in errorem uos mittunt, et semitam pedum uestrorum turbant . Merito salubria nostra et uera consilia nichil promouent, dum blanditiis [f 1Kb] et palpationibus perniciosis salutaris  ueritas impeditur, et patitur lapsorum saucia et egra mens quod corporaliter quoque egri et infirmi sepe patiuntur, ut, dum salubres cibos et utiles potus quasi amaros et abhorrentes respuunt, et illa que oblectare et ad presens suauia uidentur esse appetunt, perniciem sibi et mortem per inaudientiam et intemperantiam prouocent, nec proficiat ad salutem artificis medela uera, dum blandimentis decipit dulcis illecebra.

[2Kb] III. uos itaque, secundum litteras meas fideliter et salubriter consulentes, a consiliis melioribus ne recedatis. Legite uero has easdem litteras et collegis meis, si qui aut presentes fuerint aut superuenerint, ut unanimes et concordes ad fouenda et sananda lapsorum uulnera consilium salubre teneamus, tractaturi  plenissime de omnibus cum conuenire in unum per Domini misericordiam ceperimus. Interea, si quis immoderatus et preceps, siue de nostris presbyteris uel diaconibus, siue de peregrinis, ausus fuerit ante sententiam nostram communicare cum lapsis, a communicatione nostra arceatur, apud omnes nos causam dicturus temeritatis sue quando in unum, permittente Domino, conuenerimus. Desiderastis quoque ut de Philumeno et Fortunato hypodiaconis et Fauorino acolytho, qui medio tempore recesserunt et nunc uenerunt, quid mihi uideatur rescribam. Cui rei non potui me solum iudicem dare, cum multi adhuc de clero absentes sint, nec locum suum uel  sero repetendum putauerunt, et hec singulorum tractanda sit et limanda plenius ratio, non tantum cum collegis meis, sed et cum plebe ipsa uniuersa. Expensa enim moderatione libranda et pronuntianda res est, que in posterum circa ministros Ecclesie constituat exemplum. Interim se a diuisione mensurna tantum contineant, non quasi a ministerio ecclesiastico priuati esse uideantur, sed ut integris omnibus ad nostram presentiam differantur [a 1Kb] . Opto uos, fratres karissimi, semper bene ualere. Fraternitatem uniuersam salutate, et ualete.



[2Kb] EPISTOLA XXIX.

AD PRESBYTEROS ET DIACONOS ROMAE CONSIS TENTES

 ARGUMENTUM.---Clerus Romanus certior redditur de temeritate lapsorum qui pacem deposcebant.

Cyprianus presbyteris et diaconibus Rome consistentibus fratribus salutem. Et dilectio communis et ratio exposcit, fratres karissimi, nichil conscientie uestre subtrahere de his que apud nos geruntur, ut sit nobis circa utilitatem ecclesiastice administrationis commune consilium. Nam, posteaquam ad uos litteras feci, quas misi per Saturum lectorem et Optatum hypodiaconum, quorumdam lapsorum conspirata temeritas [b 1Kb] , qui penitentiam 40 agere et Deo satisfacere detrectant, litteras ad me fecerunt, pacem  non dandam sibi postulantes, sed quasi iam datam sibi uindicantes, quod dicant Paulum omnibus pacem dedisse, sicut in litteris eorum, quarum exemplum ad uos transmisi, legetis, simulque quid ego eis breuiter interim rescripserim; sed et quales postea ad clerum litteras fecerim ut scire possetis, huius quoque rei exemplum uobis misi. Quod si ultra temeritas eorum nec meis nec uestris litteris compressa fuerit, nec consiliis salubribus obtemperauerit, agemus ea que secundum Euangelium Dominus agere precepit. Opto uos, fratres karissimi, semper bene ualere. ualete.





EPISTOLA XXX.

PRESBYTERI ET DIACONI ROMAE CONSISTENTES AD CYPRIANUM *


ARGUMENTUM.---Ecclesia Romana sententiam suam de lapsis cum Carthaginensis decretis consentientem proponit.---Lapsis adhibita indulgentia ad Euangelii normam exigitur.---Pacem confessoribus concessam gratia tantum et fauoribus inniti inde constat quod lapsi ad Episcopos remittantur.---Seditiosa pacis postulatio Felicissimi factioni imputanda.

[3Kb] I. Cypriano pape presbyteri et diacones Rome consistentes salutem. Cum perlegissemus, frater carissime, litteras tuas, quas per Fortunatum hypodiaconum miseras, gemino sumus dolore perculsi et duplici merore confusi, quod neque tibi requies ulla  in tantis persecutionis necessitatibus traderetur, et lapsorum fratrum immoderata petulantia usque ad periculosam uerborum temeritatem producta denotaretur. Sed, quamquam nos atque animum nostrum  ista que diximus grauiter affligerent, tamen meroris nostri tam grauem sarcinam uigor tuus et secundum euangelicam disciplinam adhibita seueritas temperat [a 1Kb] , dum et quorumdam improbitatem iuste cerces, et cohortando [b 1Kb] ad penitentiam, uiam legitimam salutis ostendis [c 1Kb] . Quos quidem satis mirati sumus ad hoc usque prosilire uoluisse, ut tam urgenter et tam immaturo atque acerbo tempore, in tam ingenti et immenso crimine atque delicto, pacem sibi non tam peterent quam uindicarent, immo iam et in celis habere se dicerent. Qui si habent, quid petunt quod tenent? Si autem non habere illos probatur hoc ipso quod petunt, cur non iudicium eorum sustinent a quibus petendam pacem, quam utique non habent, putauerunt? Quod si aliunde  prerogatiuam communicationis habere se credunt, cum Euangelio illam conferre conentur; ut ita demum firmiter ualeat, si ab euangelica lege non dissonat. Ceterum, quo pacto euangelicam poterit prestare communicationem quod contra euangelicam decretum uidetur ueritatem? nam, cum omnis prerogatiua ita demum ad indulgentie priuilegium spectet, si ab eo cui sociari querit non discrepet, quia ab eo cui sociari querit discrepat, necesse est indulgentiam et priuilegium societatis amittat.

[1Kb] II. uideant igitur quid in hoc negotio agere conentur [d 1Kb] . Nam, si aliud quidem Euangelium, aliud autem martyres dicunt posuisse decretum, collidentes contra Euangelium martyres utrobique periclitabuntur. Nam et Euangelii fracta iam et iacens uidebitur esse  maiestas, si potuit alterius decreti nouitate superari, et de martyrum capite gloriosa confessionis corona detracta, si non illam de Euangelii conseruatione inueniantur consecuti unde martyres fiunt; ut merito  nulli magis sit competens nichil contra Euangelium decernere quam qui martyris nomen ex Euangelio laborat [a 1Kb] accipere. Illud 41 preterea uellemus addiscere: si martyres non propter aliud martyres fiunt nisi ut non sacrificantes teneant Ecclesie usque ad effusionem sanguinis sui pacem, ne cruciatus, dolore superati, perdendo pacem, perdant salutem, quo pacto salutem quam, si sacrificassent, se habituros non putauerunt, illis existimant donandam qui sacrificasse dicantur, cum legem hanc debeant in aliis tenere quam ipsi uidebantur sibi ante posuisse? In quo negotio hoc ipsum quod pro se ipsis facere putauerunt animaduertimus contra se ipsos protulisse. Nam, si dandam illis pacem martyres putauerunt, cur ipsi non dederunt? cur illos ad episcopum, ut  ipsi dicunt, remittendos censuerunt? Is enim qui iubet fieri potest utique facere quod fieri iubet. Sed, ut intelligimus, immo, ut res ipsa loquitur et clamat, sanctissimi martyres utrobique adhibendum putauerunt temperamentum et pudoris et ueritatis. Nam, quia a multis urgebantur, dum ad episcopum [b 1Kb] illos remittunt, uerecundie proprie, ne ulterius inquietarentur, consulendum putauerunt; et dum illis non ipsi communicant, euangelice legis illibatam sinceritatem custodiendam iudicauerunt.

[3Kb] III. Tu tamen, frater, numquam pro tua caritate desistas lapsorum animos temperare et errantibus ueritatis prestare medicinam, licet animus egrorum [c 1Kb] medentium respuere soleat industriam. Recens  est lapsorum nuper hoc uulnus et adhuc in tumorem plaga consurgens: et idcirco certi sumus quod, spatio productioris temporis impetu isto consenescente, amabunt hoc ipsum, ad fidelem se dilatos esse medicinam, si tamen desint qui illos arment ad periculum proprium, et, in peruersum instruentes, pro salutaribus dilationum [d 1Kb] remediis exitiosa deposcant illis properate communicationis uenena. Neque enim credimus sine instinctu quorumdam ausuros fuisse omnes tam petulanter sibi pacem uindicare. Nouimus Carthaginensis ecclesie fidem, nouimus institutionem, nouimus humilitatem: unde etiam mirati sumus quod quedam in te per epistolam iniecta durius notaremus, cum amorem uestrum mutuum et caritatem exemplis multis reciproce  affectionis in uos inuicem sepe comperissemus. Tempus est igitur ut agant delicti penitentiam, ut probent lapsus sui dolorem, ut ostendant uerecundiam, ut monstrent humilitatem, ut exhibeant modestiam, ut de submissione prouocent in se Dei clementiam, et de honore debito in Dei sacerdotem [e 1Kb] eliciant in se diuinam misericordiam. Quanto meliores ipsorum littere fuissent si pro ipsis preces stantium humilitate ipsorum adiute fuissent! quoniam et facilius impetratur quod petitur quando is pro quo petitur condignus est ut quod petitur impetretur.

[2Kb] Iu. Quod autem pertinet ad Priuatum Lambesitanum, pro tuo more fecisti, qui rem nobis tamquam [f 1Kb] sollicitam nuntiare uoluisti; omnes enim  nos decet [a 1Kb] pro corpore totius Ecclesie, cuius per uarias quasque prouincias membra digesta sunt, excubare. Sed nos etiam ante litteras tuas fraus callidi hominis latere non potuit: nam, cum antehac quidam ex ipsius nequitie cohorte uenisset uexillarius Priuati Futurus, et fraudulenter litteras a nobis elicere curaret, nec quis esset latuit, nec litteras quas uolebat accepit. Optamus te in Domino bene ualere.





[1Kb] 42 EPISTOLA XXXI.

CLERI ROMANI AD CYPRIANUM. *

ARGUMENTUM.---Quod paucis epistola precedenti, nunc  latius et solide tractat Clerus Romanus, respondens alteri quoque epistole Cypriani, e qua uerba aliquot citat, que exstare non putatur, obiter etiam gratias agit Cypriano pro missis litteris ad martyres et confessores Romanos. Scripta est autem, uti et precedentes Cleri Romani, uacante Sede post mortem Fabiani.

[3Kb] I. Cypriano pape presbyteri et diaconi Rome consistentes salutem. Quamquam bene sibi conscius animus, et euangelice discipline uigore [b 1Kb]  subnixus, et uerus sibi in decretis [c 1Kb] celestibus testis effectus, soleat solo Deo iudice esse contentus, nec alterius aut laudes petere aut accusationes pertimescere, tamen geminata sunt laude condigni qui, cum conscientiam sciant Deo soli debere se iudici, actus tamen suos desiderant etiam ab ipsis suis fratribus comprobari. Quod te, frater Cypriane, facere non mirum est, qui, pro tua uerecundia et ingenita [d 1Kb] industria consiliorum tuorum, nos non tam iudices uoluisti quam participes inueniri, ut in tuis rebus gestis laudem tecum, dum illas probamus, inueniremus, et tuorum consiliorum bonorum coheredes [e 1Kb] , quia et affirmatores, esse possimus. Idem omnes credimur operati [f 1Kb] , in quo deprehendimur eadem omnes censure et discipline consensione sociati.

 [1Kb] II. Quid enim magis aut in pace tam aptum aut in bello persecutionis tam necessarium quam debitam [g 1Kb] seueritatem diuini uigoris tenere? quam qui remiserit, instabili rerum cursu erret [h 1Kb] semper necesse est, et huc atque illuc uariis et incertis negotiorum tempestatibus dissipetur, et, quasi extorto de manibus consiliorum gubernaculo, nauim ecclesiastice salutis illidat in scopulos; ut appareat non  aliter saluti ecclesiastice consuli posse nisi si qui et contra ipsam faciunt, quasi quidam aduersi fluctus repellantur, et discipline ipsius semper custodita ratio quasi salutare aliquod gubernaculum in tempestate seruetur. Nec hoc nobis nunc nuper consilium cogitatum est, nec hec apud nos aduersus improbos modo superuenerunt repentina subsidia; sed antiqua hec apud nos seueritas, antiqua fides, disciplina legitur antiqua: quoniam nec tantas de nobis laudes Apostolus protulisset [a 1Kb] dicendo, Quia fides uestra predicatur in toto mundo , nisi iam exinde uigor iste radices fidei de temporibus illis mutuatus fuisset; quarum laudum et glorie degenerem [b 1Kb] fuisse maximum crimen est. Minus est enim dedecoris numquam ad preconium laudis  accessisse, quam de fastigio laudis ruisse: minus [c 1Kb] est criminis honoratum bono testimonio non fuisse, quam honorem bonorum testimoniorum perdidisse: Minus est sine predicatione uirtutum ignobilem sine laude iacuisse [d 1Kb] , quam exheredem fidei factum laudes proprias perdidisse. Ea enim que in alicuius gloriam proferuntur, nisi anxio et sollicito labore seruentur, in inuidiam maximi criminis intumescunt.

[5Kb] III. Hoc nos non falso dicere superiores nostre littere probauerunt, in quibus uobis sententiam nostram dilucida expositione protulimus et aduersus  eos qui se ipsos infideles illicita nefariorum libellorum professione prodiderant, quasi euasuri irretientes illos diaboli laqueos uiderentur, quo [e 1Kb] non minus quam, si ad nefarias aras accessissent, hoc ipso quod ipsum contestati fuerant tenerentur, sed etiam aduersus illos qui acta [f 1Kb] fecissent, licet presentes cum fierent non affuissent, cum presentiam suam utique ut sic scriberentur mandando fecissent. Non est enim immunis a scelere qui ut fieret imperauit, nec est alienus a crimine 43 cuius consensu, licet non a se admissum crimen, tamen publice legitur; et cum totum fidei sacramentum in confessione Christi nominis intelligatur esse digestum, qui fallaces in excusatione prestigias querit negauit, et qui uult uideri propositis  aduersus Euangelium uel edictis uel legibus satisfecisse, hoc ipso iam paruit quod uideri paruisse se uoluit; necnon etiam contra illos quoque qui illicitis sacrificiis manus suas atque ora polluerant, pollutis ante mentibus propriis, unde etiam sunt ipse manus atque ora polluta, fidem nostram consensumque monstrauimus. Absit enim ab Ecclesia Romana uigorem suum tam profana facilitate dimittere et neruos seueritatis euersa fidei maiestate dissoluere; ut, cum adhuc non tantum iaceant, sed et cadant euersorum fratrum ruine, properata nimis remedia communicationem utique non profutura prestentur,  et noua per misericordiam falsam uulnera [a 1Kb] ueteribus transgressionis uulneribus imprimantur, ut miseris ad euersionem maiorem eripiatur et penitentia! Ubi enim poterit indulgentie medicina proficere, si etiam ipse medicus intercepta penitentia indulget periculis, si tantummodo operit uulnus, nec sinit necessaria temporis remedia obducere cicatricem? Hoc non est curare, sed, si dicere uerum uolumus, occidere.

[1Kb] Iu. Quamquam confessorum quoque quos hic adhuc in carcerem dignitas sue confessionis inclusit, et ad certamen euangelicum sua fides in confessione iam gloriosa semel coronauit, litteras habeas conspirantes cum litteris nostris, quibus seueritatem euangelice discipline protulerunt et illicitas petitiones  ab Ecclesie pudore reuocarunt. Nisi hoc fecissent, discipline euangelice ruine non facile sarcirentur [b 1Kb] , presertim cum nulli magis tam congruens esset tenorem euangelici uigoris illibatum dignitatemque seruare [c 1Kb] , quam qui se excruciandos et excarnificandos pro Euangelio furentibus tradidissent, ne martyrii [d 1Kb] honorem merito perderent, si in occasione [e 1Kb] , martyrii preuaricatores Euangelii esse uoluissent. Nam qui id quod habet non custodit in eo ex quo illud possidet, dum id ex quo possidet uiolat, amittit illud [f 1Kb] quod possidebat.

[5Kb] u. In quo loco maximas tibi atque uberes gratias referre debemus et reddimus quod illorum carceris tenebras litteris tuis illuminasti [g 1Kb] , quod ad illos uenisti, quomodo introire potuisti, quod illorum animos  sua fide et confessione robustos tuis allocutionibus litterisque recreasti, quod, felicitates eorum  condignis laudibus prosecutus [h 1Kb] , accendisti ad multo ardentiorem celestis glorie cupiditatem, quod pronos impulisti, quod, ut credimus et optamus, uictores futuros uiribus tui sermonis animasti [i 1Kb] ; ut, quamquam hoc totum de fide confitentium [i 1Kb] et de diuina indulgentia uenire uideatur, tamen in martyrio suo tibi ex aliquo debitores facti esse uideantur. Sed, ut ad id unde digressus sermo uidebatur esse rursus reuertatur, quales litteras in Siciliam quoque miserimus subiectas habebis: quamquam nobis differende huius rei necessitas maior incumbat, quibus, post excessum nobilissime memorie uiri Fabiani, nondum est episcopus propter rerum et temporum difficultates constitutus, qui omnia ista moderetur [k 1Kb] et eorum qui lapsi sunt possit cum auctoritate  et consilio habere rationem: quamquam nobis in tam ingenti negotio placeat quod et tu ipse tractasti, prius Ecclesie pacem [l 1Kb] sustinendam, deinde, sic collatione consiliorum cum episcopis, presbyteris, diaconis, confessoribus pariter ac stantibus laicis facta, lapsorum tractare rationem. Perquam enim nobis et 44 inuidiosum et onerosum uidetur non per multos examinare quod per multos commissum uideatur fuisse, et unum sententiam dicere, cum tam grande crimen per multos diffusum notetur exisse; quoniam nec firmum decretum potest esse quod non plurimorum uidebitur habuisse consensum. Aspice totum orbem pene uestatum et ubique iacere deiectorum reliquias et ruinas, et idcirco tam grande expeti consilium quam late propagatum uidetur esse delictum.  Non sit minor medicina quam uulnus, non sint minora remedia quam funera, ut, quomodo  qui ruerunt ob hoc ruerunt quod ceca temeritate nimis incauti fuerunt, ita qui hoc disponere nituntur, omni consiliorum moderamine utantur ne quid non ut oportet factum tamquam irritum ab omnibus iudicetur.

[2Kb] uI. Uno igitur eodemque consilio, iisdem precibus et fletibus tam nos, qui usque adhuc uidemur temporis istius ruinas subterfugisse, quam illi qui in has temporis uidentur clades incidisse, diuinam maiestatem deprecantes pacem ecclesiastico nomini postulemus. Mutuis uotis nos inuicem foueamus, custodiamus, armemus. Oremus pro lapsis ut erigantur, oremus pro stantibus ut non ad ruinas usque tententur, oremus ut qui cecidisse referuntur, delicti sui magnitudinem agnoscentes, intelligant  non momentaneam neque preproperam desiderare medicinam. Oremus ut effectus indulgentie lapsorum subsequatur et penitentia, ut, intellecto suo crimine, uelint nobis interim prestare patientiam, nec adhuc fluctuantem turbent Ecclesie statum, ne interiorem nobis persecutionem ipsi incendisse uideantur, et accedat ad criminum cumulum quod etiam inquieti fuerunt. Maxime enim illis congruit uerecundia quorum in delictis damnatur mens in uerecunda. Pulsent sane fores, sed non utique confringant; adeant ad limen Ecclesie, sed non utique transiliant [a 1Kb] : castrorum celestium excubent portis, sed armati modestia, qua intelligant se desertores fuisse. Resumant precum suarum tubam, sed qua non bellicum clangant: arment se quidem  modestie telis, et quem negando mortis metu fidei dimiserant clypeum resumant, sed ut contra hostem diabolum uel nunc armati, non contra Ecclesiam, que illorum dolet casus, armatos esse se credant.  Multum illis proficiet petitio modesta, postulatio uerecunda, humilitas necessaria, patientia non otiosa. Mittant legatos pro suis doloribus lacrymas, aduocatione fungantur ex intimo pectore prolati gemitus, dolorem probantes commissi criminis et pudorem.

[1Kb] uII. Immo, si dedecoris admissi magnitudinem perhorrescunt, si pectoris et conscientie sue lethalem plagam et sinuosi uulneris altos recessus uere medica manu tractant, erubescant et petere; nisi quia maioris est rursum et periculi et pudoris auxilium pacis non petisse: sed hoc totum in sacramento, sed in ipsius postulationis lege, temporis facto temperamento, sed postulatione demissa, sed prece subdita, quoniam et qui petitur flecti debet, non incitari [b 1Kb] ; et sicut respici debet diuina clementia, sic respici  debet et diuina censura; et sicut scriptum est, Donaui tibi omne debitum, quia me rogasti , sic scriptum est: Qui me negauerit coram hominibus, negabo et ego eum coram patre meo et coram angelis eius . Deus enim ut est indulgens, ita est preceptorum suorum exactor, et quidem diligens; et sicut ad conuiuium uocat, sic habitum nuptiarum non habentem [c 1Kb] ligatis manibus et pedibus extra sanctorum cetum foras iactat. Parauit celum, sed parauit et tartarum: parauit refrigeria, sed parauit etiam eterna supplicia: 45 parauiti naccessibilem lucem, sed parauit etiam perpetue noctis uastam eternamque [d 1Kb] caliginem.

[3Kb] uIII. Cuius temperamenti moderamen nos hic tenere  querentes diu, et quidem multi, et quidem cum quibusdam episcopis uicinis nobis et appropinquantibus, et quos ex aliis prouinciis longe positis persecutionis istius ardor eiecerat, ante constitutionem  episcopi nichil innouandum putauimus, sed lapsorum curam mediocriter temperandam esse credimus; ut interim, dum episcopus dari a Deo nobis sustinetur, in suspenso eorum qui moras possunt dilationis sustinere causa teneatur, eorum autem quorum uite sue finem urgens exitus dilationem non potest ferre, acta penitentia et professa frequenter suorum detestatione factorum, si lacrymis, si gemitibus, si fletibus dolentis ac uere penitentis animi signa prodiderint, cum spes uiuendi secundum hominem nulla substiterit, ita demum caute et sollicite subueniri, Deo ipso sciente quid de talibus faciat et qualiter iudicii sui examinet pondera, nobis tamen anxie curantibus ut nec [a 1Kb] pronam nostram improbi homines laudent facilitatem, nec uere penitentes accusent  nostram quasi duram crudelitatem. Optamus te, beatissime ac gloriosissime papa, in Domino semper bene ualere et nostri meminisse.



[3Kb] EPISTOLA XXXII.

AD CLERUM CARTHAGINENSEM, DE MISSIS ROMAM ET ACCEPTIS INDE LITTERIS.

ARGUMENTUM.---Monetur clerus Carthaginensis ut  litteras Cleri Romani et Cypriani responsa communicanda curet.

Cyprianus presbyteris et diaconibus fratribus salutem. Quales litteras ad Clerum Rome agentem fecerim, quidque illi mihi rescripserint, quid etiam Moyses et Maximus presbyteri et Nicostratus et Rufinus [b 1Kb] diaconi et ceteri cum eis confessores in custodia constituti, eque ad litteras meas rescripserint, ut scire possetis, fratres karissimi, exempla uobis legenda transmisi. uos curate quantum potestis pro diligentia uestra ut scripta nostra et illorum rescripta fratribus nostris innotescant. Sed et si qui de peregrinis episcopi [c 1Kb] college mei, uel presbyteri, uel diacones [d 1Kb] presentes fuerint uel superuenerint,  hec omnia de uobis audiant; et si exempla epistolarum transcribere [e 1Kb] et ad suos perferre uoluerint, facultatem transcriptionis accipiant: quamuis et Saturo lectori fratri nostro [f 1Kb] mandauerim ut singulis desiderantibus describendi faciat potestatem, ut in ecclesiarum statu quoquo modo interim componendo seruetur ab omnibus una et fida [g 1Kb] consensio. De ceteris uero que agenda erunt, sicut et collegis meis  plurimis scripsi, plenius consilio communi tractabimus quando conuenire in unum, permittente Domino, ceperimus. Opto uos, fratres karissimi ac desiderantissimi, semper bene ualere. Fraternitatem salutate. ualete.



46 EPISTOLA XXXIII.

AD CLERUM ET PLEBEM, DE AURELIO LECTORE ORDINATO.

ARGUMENTUM.---Clero et plebi renuntiat Cyprianus Aurelium confessorem a se lectorem ordinatum, obiter uirtutis illius et animi constantiam commendans, quibus etiam ulteriorem gradum in ecclesia merebatur.

[6Kb] I. Cyprianus presbyteris et diaconibus et plebi uniuerse salutem. In ordinationibus clericis [a 1Kb] , fratres  karissimi, solemus uos ante consulere, et mores ac merita singulorum communi consilio ponderare. Sed expectanda non sunt testimonia humana cum precedunt diuina suffragia. Aurelius frater noster, illustris adolescens, a Domino iam probatus et Deo [b 1Kb] charus, in annis adhuc nouellus, sed in uirtutis [c 1Kb] ac fidei laude prouectus, minor in etatis sue indole, sed maior in honore, gemino hic agone certauit; bis confessus, et bis confessionis sue uictoria gloriosus, et quando uicit in cursu [d 1Kb] factus extorris, et cum denuo certamine fortiore pugnauit [e 1Kb] , triumphator et uictor in prelio passionis. Quoties aduersarius prouocare seruos Dei uoluit, toties promptissimus ac fortissimus miles et pugnauit et uicit. Parum fuerat sub oculis ante paucorum, quando extorris fiebat, congressum  fuisse, meruit et in foro congredi clariore uirtute, ut post magistratus etiam proconsulem uinceret, et post exilium tormenta superaret. Nec inuenio quid in eo predicare plus debeam, gloriam uulnerum, an uerecundiam morum, quod honore uirtutis insignis est, an quod pudoris admiratione laudabilis. Ita et dignitate excelsus est et humilitate submissus, ut appareat illum diuinitus reseruatum qui ad ecclesiasticam disciplinam ceteris esset exemplo, quomodo serui Dei in confessione uirtutibus uincerent, post confessionem moribus eminerent.

[5Kb] II. Merebatur talis clerice ordinationis ulteriores gradus et incrementa maiora, non de annis suis sed de meritis estimandus. Sed interim placuit ut ab officio lectionis incipiat, quia et nichil magis congruit  uoci que Dominum gloriosa predicatione confessa est, quam celebrandis [a 1Kb] diuinis lectionibus personare; post uerba sublimia que Christi martyrium prolocuta sunt, Euangelium Christi legere, unde martyres fiunt; ad pulpitum post catastam uenire, illic fuisse conspicuum gentilium multitudini, hic a fratribus conspici, illic auditum esse cum miraculo circumstantis populi, hic cum gaudio fraternitatis audiri. Hunc igitur, fratres  dilectissimi, a me et a collegis qui presentes aderant ordinatum sciatis. Quod uos scio et libenter amplecti et optare tales in ecclesia nostra quamplurimos ordinari. Et quoniam semper gaudium properat, nec potest moras ferre letitia, dominico legit interim nobis, id est [b 1Kb] , auspicatus est pacem dum [c 1Kb] dedicat lectionem. uos orationibus frequenter insistite, et preces nostras uestris precibus adiuuate, ut Domini misericordia fauens nobis, cito plebi sue et sacerdotem reddat incolumem et martyrem cum sacerdote lectorem. Opto uos, fratres karissimi [d 1Kb] , in Deo Patre et Christo Iesu semper bene ualere.



[3Kb] 47 EPISTOLA XXXIu.

AD CLERUM ET PLEBEM, DE CELERINO LECTORE ORDINATO.


ARGUMENTI pene eiusdem est cum precedenti, preterquam quod multis commendet Celerini in confessione fidei constantiam. Utramque autem in secessu scriptam, ipse contextus circumstantie satis indicant.

[1Kb] I. Cyprianus presbyteris et diaconibus et plebi uniuerse,  fratribus in Domino, salutem. Agnoscenda et amplectenda sunt, fratres dilectissimi, beneficia diuina, quibus Ecclesiam suam Dominus illustrare temporibus nostris et honestare dignatus est, commeatum dando bonis confessoribus suis et martyribus gloriosis, ut, qui sublimiter Christum confessi essent, clerum postmodum Christi ministeriis ecclesiasticis adornarent. Exultate itaque et gaudete nobiscum litteris [a 1Kb] nostris, quibus ego et college mei qui presentes aderant, referimus ad uos Celerinum fratrem nostrum, uirtutibus pariter et moribus gloriosum, clero nostro, non humana suffragatione sed diuina dignatione coniunctum. Qui cum consentire dubitaret ecclesie, ipsius admonitu et hortatu in uisione per noctem compulsus est ne negaret [b 1Kb] nobis suadentibus. Cui plus licuit et  cegit quia nec fas fuerat nec decebat sine honore ecclesiastico esse quem sic Dominus honorauit celestis glorie dignitate.

[2Kb] II. Hic ad temporis nostri prelium primus [c 1Kb] , hic inter Christi milites antesignanus, hic inter persecutionis initia feruentia cum ipso infestationis principe et auctore congressus, dum inexpugnabili firmitate certaminis sui aduersarium uincit, uincendi ceteris uiam fecit, non breui compendio uulnerum uictor, sed  adherentibus diu et permanentibus [d 1Kb] penis longe colluctationis miraculo triumphator. Per decem et nouem dies custodia carceris septus in neruo ac ferro fuit; sed, posito in uinculis corpore, solutus ac liber spiritus mansit. Caro famis ac sitis diuturnitate contabuit, sed animam fide et uirtute uiuentem nutrimentis spiritalibus Deus pauit. Iacuit inter penas penis suis fortior, inclusus includentibus maior, iacens stantibus celsior, uincientibus firmior uinctus [e 1Kb] , sublimior iudicantibus iudicatus; et quamuis ligati neruo pedes essent, calcatus serpens et obtritus et uictus est. Lucent in corpore glorioso clara uulnerum signa, eminent et apparent [f 1Kb] in neruis hominis ac membris longa tabe consumptis expressa uestigia. Sunt magna, sunt mira que de uirtutibus eius ac laudibus fraternitas  audiat. Et si aliquis Thome similis exstiterit qui minus auribus credat, nec oculorum fides deest ut quis quod audit et uideat. In seruo Dei uictoriam gloria uulnerum fecit, gloriam cicatricum memoria [g 1Kb] custodit.

[2Kb] III. Nec rudis iste aut nouus est in Celerino carissimo nostro titulus gloriarum; per uestigia cognationis sue graditur, parentibus ac propinquis suis honore consimili diuine dignationis equatur. Auia eius Celerina iam pridem martyrio coronata est. Item patruus  eius et auunculus Laurentius [a 1Kb] et Egnatius, in castris et ipsi quondam secularibus militantes, sed ueri et spiritales Dei milites, dum diabolum Christi confessione [b 1Kb] prosternunt, palmas a Domino [c 1Kb] et coronas illustri passione meruerunt. Sacrificia pro eis semper, ut meministis, offerimus quoties martyrum passiones et dies anniuersaria [d 1Kb] commemoratione celebramus. Nec degener ergo esse nec minor poterat quem sic domesticis exemplis uirtutis ac fidei prouocabat familie dignitas et generosa 48 nobilitas. Quod si in familia seculari predicationis [e 1Kb] et laudis est esse patricium, quanto maioris laudis et honoris est fieri in celesti predicatione generosum! Non inuenio quem beatiorem magis dicam, utrumne illos de posteritate tam clara, an hunc de origine gloriosa.  Ita equaliter apud eos recurrit et commeat diuina dignatio, ut et illorum coronam dignitas sobolis [f 1Kb] illustret, et huius gloriam sublimitas generis illuminet.

[1Kb] Iu. Hunc ad nos, fratres dilectissimi, cum tanta Domini dignatione uenientem, testimonio et miraculo eius ipsius qui se persecutus fuerat illustrem, quid aliud quam super pulpitum, id est super tribunal ecclesie, oportebat imponi, ut, loci altioris celsitate [g 1Kb] subnixus, et plebi uniuerse pro honoris sui claritate conspicuus, legat precepta et Euangelium Domini, que fortiter ac fideliter sequitur? uox Dominum confessa in his quotidie que Dominus locutus est audiatur. uiderit an sit ulterior gradus ad quem profici [h 1Kb] in ecclesia possit. Nihil est in quo magis confessor fratribus prosit [i 1Kb] quam ut, dum euangelica lectio de  ore eius auditur, lectoris fidem quisquis audierit imitetur. Iungendus in lectione Aurelio fuerat, cum quo et diuini honoris societate coniunctus est, cum quo omnibus uirtutis et laudis [i 1Kb] insignibus copulatus est. Pares ambo, et uterque consimiles, in quantum  gloria sublimes; in tantum uerecundia humiles, quantum diuina dignatione promoti, tantum sua quiete et tranquillitate summissi, et uirtutum pariter et morum singulis exempla prebentes, et congressioni et paci congruentes, illic robore, hic pudore laudabiles.

[1Kb] u. In talibus seruis letatur Dominus; in eiusmodi confessoribus gloriatur, quorum secta et conuersatio sic proficit ad preconium glorie, ut magisterium ceteris prebeat discipline. Ad hoc eos Christus esse hic in Ecclesia diu uoluit, ad hoc de media morte subtractos, quadam, ut ita dixerim, resurrectione circa eos facta, incolumes reseruauit, ut, dum nichil in honore [k 1Kb] sublimius, nichil in humilitate summissius a fratribus cernitur, hos eosdem fraternitatis secta [l 1Kb] comitetur. Hos tamen lectores interim constitutos  sciatis, quia oportebat lucernam super candelabrum poni, unde omnibus luceat, et gloriosos uultus in loco altiore constitui, ubi, ab omni fraternitate circumstante conspecti, incitamentum glorie uidentibus prebeant. Ceterum presbyterii honorem designasse nos illis iam sciatis, ut et sportulis iisdem cum presbyteris honorentur, et diuisiones mensurnas [m 1Kb] equatis [n 1Kb] quantitatibus partiantur, sessuri nobiscum prouectis et corroboratis annis suis; quamuis in nullo minor possit uideri etatis indole qui consummauit etatem glorie dignitate. Opto uos, fratres karissimi et desiderantissimi, semper bene ualere.



[3Kb] EPISTOLA XXXu.

AD EOSDEM, DE NUMIDICO ORDINATO PRESBYTERO.


ARGUMENTUM.---Nuntiat clero et plebi Numidicum a se ordinatum presbyterum, paucis dignitatem illius commendans.

Cyprianus presbyteris et diaconibus et plebi uniuerse,  karissimis ac desiderantissimis fratribus, salutem. Nuntiandum [a 1Kb] uobis fuit, fratres karissimi, quod pertineat et ad communem letitiam et ad ecclesie nostre maximam gloriam. Nam admonitos nos et instructos sciatis dignatione diuina 49 ut Numidicus presbyter adscribatur presbyterorum Carthaginensium numero et nobiscum sedeat in clero, luce clarissima confessionis illustris [b 1Kb] , et uirtutis ac fidei honore sublimis; qui hortatu suo copiosum martyrum [c 1Kb] numerum, lapidibus et flammis necatum, ante se misit [d 1Kb] ; quique uxorem adherentem lateri suo concrematam [e 1Kb] simul cum ceteris, conseruatam magis dixerim, letus aspexit. Ipse semiustulatus et lapidibus obrutus et pro mortuo derelictus, dum [f 1Kb] postmodum filia sollicito pietatis obsequio cadauer patris inquirit,  semianimis inuentus et extractus et [g 1Kb] refocillatus, a comitibus quos ipse premiserat remansit inuictus [h 1Kb] . Sed remanendi, ut uidemus, hec fuit causa ut eum clero nostro Dominus adiungeret et desolatam per lapsum quorumdam presbyterorum nostrorum copiam [i 1Kb] gloriosis sacerdotibus adornaret. Et promouebitur quidem, cum Deus permiserit, ad ampliorem locum regionis sue, quando in presentiam protegente Domino uenerimus. Interim quod ostenditur fiat, ut cum gratiarum actione suscipiamus hoc Dei munus, sperantes de misericordia Domini eiusmodi  ornamenta complura, ut, redintegrato Ecclesie sue robore, tam mites et humiles faciat in consessus nostri honore florere. Opto uos, fratres karissimi ac desiderantissimi, semper bene ualere.



[2Kb] EPISTOLA XXXuI.

AD CLERUM, DE CURA PAUPERUM ET PEREGRINORUM.

ARGUMENTUM.---Monet ne glomeratim martyres uisitent, ne uiduas, infirmos, pauperesue aut peregrinos negligant.

Cyprianus presbyteris et diaconibus, fratribus karissimis, salutem. Saluto uos, fratres karissimi, per Dei gratiam incolumis, optans cito ad uos uenire,  ut desiderio tam meo quam uestro et omnium fratrum satisfiat [i 1Kb] . Oportet nos tamen paci communi consulere et interdum, quamuis cum tedio animi nostri, deesse uobis, ne presentia nostra inuidiam et uiolentiam gentilium prouocet, et simus auctores rumpende pacis, qui magis quieti omnium consulere debemus. Quando ergo uos scripseritis, rebus compositis, me uenire debere, aut si ante dignatus fuerit Dominus ostendere, tunc ad uos ueniam. Ubi enim mihi aut melius possit esse aut letius quam illic ubi me Deus et credere uoluit et crescere? uiduarum et infirmorum  et omnium pauperum curam peto diligenter habeatis. Sed et peregrinis, si qui indigentes fuerint, sumptus suggeratis de quantitate mea propria quam apud Rogatianum compresbyterum nostrum dimisi. Que quantitas ne forte iam uniuersa erogata sit, misi eidem per Naricum acolythum aliam portionem, ut largius et promptius circa laborantes fiat operatio. Opto uos, fratres karissimi, semper bene ualere et nostri meminisse. Fraternitatem uestram meo nomine salutate, et ut nostri memores sint admonete.



[1Kb] 50 EPISTOLA XXXuII.

AD CLERUM, UT CONFESSORIBUS IN CARCERE CONSTITUTIS OMNIS HUMANITAS PRAEBEATUR.


ARGUMENTUM.---Hortatur clerum suum ut omnis humanitas et cura adhibeatur circa confessores, tum uiuos, tum in carcere defunctos; ut dies mortis eorum diligenter adnotentur, ad celebrandam quotannis eorum memoriam; denique ut pauperum etiam non obliuiscantur.

[1Kb] I. Cyprianus presbyteris et diaconibus fratribus salutem. Quamquam sciam uos, fratres karissimi, litteris meis frequenter admonitos esse ut gloriosa uoce Dominum confessis et in carcere constitutis omnis diligentia prebeatur, tamen identidem uobis incumbo, ne quid ad curam desit iis quibus ad gloriam nichil deest. Atque utinam loci et gradus  mei conditio permitteret ut ipse nunc presens esse  possem! promptus et libens solemni ministerio cuncta circa fortissimos fratres nostros dilectionis obsequia complerem. Sed officium meum uestra, queso, diligentia representet, et faciat omnia que fieri oportet circa eos quos in talibus meritis fidei ac uirtutis sue [a 1Kb] illustrauit diuina dignatio. Corporibus etiam omnium qui, etsi torti non sunt in carcere, tamen glorioso exitu mortis excedunt, impertiatur et uigilantia et cura propensior. Neque enim uirtus eorum aut honor minor est quo minus ipsi quoque inter beatos martyres aggregentur: quod in illis est, tolerauerunt quicquid tolerare parati et prompti fuerunt. Qui se tormentis et morti sub oculis Dei obtulit, passus est quicquid pati uoluit [b 1Kb] ; non enim ipse tormentis, sed tormenta ipsi defuerunt  [c 1Kb] . Qui in me confessus fuerit coram hominibus, et ego in illo confitebor coram Patre meo qui in celis est , dicit Dominus [d 1Kb] . Confessi sunt Qui tolerauerit usque ad finem hic saluus erit [e 1Kb] , dicit Dominus. Tolerauerunt, et ad finem usque incorrupta et immaculata uirtutum suarum merita pertulerunt. Et iterum scriptum est: Esto fidelis usque ad mortem, et dabo tibi coronam uite . Usque ad mortem fideles et stabiles et inexpugnabiles perseuerauerunt. Cum uoluntati et confessioni nominis in carcere et in uinculis accedit [f 1Kb] et moriendi terminus, consummata martyris gloria est.

[3Kb] II. Denique et dies eorum quibus excedunt annotate, ut commemorationes eorum inter memorias  martyrum celebrare possimus: quamquam Tertullus,  fidelissimus et deuotissimus frater noster, pro cetera sollicitudine [a 1Kb] et cura sua quam fratribus in omni obsequio operationis impertit, qui nec illic circa curam corporum deest, scripserit et scribat ac significet mihi dies quibus in carcere beati fratres nostri ad immortalitatem gloriose mortis exitu transeunt, et celebrentur hic a nobis oblationes et sacrificia ob commemorationes eorum, que cito uobiscum, Domino protegente, celebrabimus. Pauperibus quoque, ut sepe iam scripsi, cura ac diligentia uestra non desit, iis tamen qui, in fide stantes et nobiscum fortiter militantes, Christi castra non reliquerunt; quibus quidem nunc maior a nobis et dilectio et cura prestanda est quod nec paupertate adacti, nec persecutionis tempestate prostrati, cum Domino fideliter  seruiunt, ceteris quoque pauperibus exemplum fidei prebuerunt. Opto uos, fratres karissimi ac desiderantissimi, semper bene ualere et nostri meminisse. Fraternitatem meo nomine salutate. ualete.



[1Kb] 51 EPISTOLA XXXuIII.

AD CALDONIUM, HERCULANUM ET CAETEROS, DE ABSTINENDO FELICISSIMO.

ARGUMENTUM.---Felicissimus, una cum seditionis sue sociis, a communione omnium arcendus.

[2Kb] I. Cyprianus Caldonio et Herculano collegis, item Rogatiano et Numidico compresbyteris salutem. uehementer contristatus sum, fratres karissimi, acceptis  litteris uestris, ut, cum mihi propositum semper et uotum sit uniuersam fraternitatem nostram incolumem continere, et illibatum gregem, secundum quod caritas exigit, reseruare, nunc nuntietis Felicissimum multa improbe et insidiose esse molitum; ut preter fraudes ueteres [b 1Kb] et rapinas, de quibus iampridem multa cognoueram, nunc quoque cum episcopo portionem  plebis diuidere, id est, a pastore oues et filios a parente separare [c 1Kb] , et Christi membra dissipare tentauerit. Cumque ego uos pro me uicarios miserim, ut expungeretis necessitates fratrum nostrorum sumptibus, si qui etiam uellent suas artes exercere, additamento quantum satis esset desideria eorum iuuaretis, simul etiam et etates eorum et conditiones et merita discerneretis, ut etiam nunc ego, cui cura incumbit omnes optime nosse, et dignos quosque et humiles et mites ad ecclesiastice administrationis officia promouerem, ille [d 1Kb] intercesserit ne quis posset expungi, neue ea que desideraueram possent diligenti [e 1Kb] examinatione discerni, comminatus sit etiam fratribus nostris qui primi expungi accesserant potentatu improbo et terrore uiolento quod secum  in morte [f 1Kb] non communicarent qui nobis obtemperare uoluissent.

[1Kb] II. Cumque post hec omnia, nec loci mei honore motus, nec uestra auctoritate et presentia fractus, instinctu suo quietem fratrum turbans proripuerit se cum plurimis, ducem se factionis et seditionis principem temerario furore contestans; in quo quidem gratulor plurimos fratres ab hac audacia recessisse et uobis acquiescere maluisse, ut cum Ecclesia matre remanerent et stipendia eius episcopo dispensante perciperent; quod quidem et ceteros pro certo scio cum pace facturos et cito ab errore temerario recessuros. Interim, cum Felicissimus comminatus sit non communicaturos in morte secum qui nobis obtemperassent, id est qui nobis communicarent, accipiat  sententiam quam prior dixit, ut abstentum se a nobis sciat, quando ad fraudes eius et rapinas, quas dilucida ueritate cognouimus, adulterii etiam crimen accedit, quod fratres nostri graues uiri deprehendisse se nuntiauerunt, et probaturos se asseuerarunt. Que omnia tunc cognoscemus quando in unum cum collegis pluribus permittente Domino conuenerimus. Sed  et Augendus, qui, nec Episcopum nec Ecclesiam cogitans, pariter se cum illo conspiratione et factione sociauit, si ultra cum eo perseuerauerit, sententiam ferat quam ille in se factiosus et temerarius prouocauit. Sed et quisquis se conspirationi et factioni eius adiunxerit, sciat se in ecclesia nobiscum non esse communicaturum, qui sponte maluit ab ecclesia separari. Hac litteras meas fratribus nostris legite, et Carthaginem ad clerum quoque transmittite, additis nominibus eorum qui cum Felicissimo se iunxerunt. Opto uos, fratres karissimi, semper bene ualere et nostri meminisse. ualete.





[12Kb] 52 EPISTOLA XXXIX.

CALDONII, HERCULANI ET CAETERORUM EPISTOLA AD CYPRIANUM, DE ABSTENTO FELICISSIMO CUM SUIS.


ARGUMENTUM.---Quod iusserat illis epistola precedens, perficiunt Caldonius, Herculanus ac ceteri.

Caldonius cum Herculano et uictore collegis, item  Rogatiano cum Numidico presbyteris. Abstinuimus a communicatione Felicissimum et Augendum, item Repostum de extorribus, et Irenem Rutilorum, et Paulam sarcinatricem; quod ex annotatione mea scire debuisti. Item abstinuimus Sophronium, et ipsum de extorribus, Soliassum budinarium.



EPISTOLA XL.

AD PLEBEM, DE QUINQUE PRESBYTERIS SCHISMATICIS FACTIONIS FELICISSIMI.

ARGUMENTUM.---Quemadmodum epistola ante hanc secunda clero, sic nunc plebi nuntiat Cyprianus uitandum Felicissimum, cum sue factionis quinque  presbyteris, qui tum lapsis sine discrimine pacem dabant, tum seditionem et schisma aduersum se concitarent.

[3Kb] I. Cyprianus plebi uniuerse salutem. Quamquam, fratres karissimi, uirtius [a 1Kb] , fidelissimus atque integerrimus presbyter, item Rogatianus et Numidicus,  presbyteri confessores et gloria diuine dignationis illustres, sed et diaconi, boni uiri et ecclesiastice administrationi per omnia obsequia deuoti, cum ceteris ministris [a 1Kb] plenam uobis presentie sue diligentiam prebeant, et exhortationibus assiduis singulos corroborare, sed et lapsorum mentes consiliis salubribus regere et reformare non desinant, tamen ego quantum possum admoneo et quomodo possum uisito uos litteris meis. Litteris, inquam, fratres karissimi: hoc enim quorumdam presbyterorum malignitas et perfidia perfecit [b 1Kb] , ne ad uos ante diem Pasche uenire licuisset, dum, coniurationis sue memores, et antiqua illa contra episcopatum meum, immo contra suffragium uestrum et Dei iudicium, uenena retinentes, instaurant ueterem contra nos impugnationem  suam, et sacrilegas machinationes insidiis solitis denuo renouant. Et quidem de Dei prouidentia, nobis hoc nec uolentibus nec optantibus, immo et ignoscentibus et tacentibus, penas quas meruerant pependerunt, ut a nobis non eiecti ultro se eiicerent, ipsi in se pro conscientia sua sententiam darent, secundum uestra et diuina suffragia coniurati et scelerati de Ecclesia sponte se pellerent.

[1Kb] II. Nunc apparuit [c 1Kb] Felicissimi factio [d 1Kb] unde uenisset, quibus radicibus et quibus uiribus staret. Hi fomenta olim quibusdam confessoribus et hortamenta tribuebant ne concordarent cum episcopo suo, ne ecclesiasticam disciplinam cum fide, et quiete iuxta precepta Dominica, continerent, ne confessionis sue  gloriam incorrupta et immaculata conuersatione seruarent. Ac, ne parum fuisset corrupisse quorumdam confessorum mentes et contra sacerdotium Dei portionem rupte fraternitatis armare uoluisse, nunc se ad lapsorum perniciem uenenata sua deceptione uerterunt, ut egros, et saucios et ad capienda fortiora consilia per calamitatem ruine sue minus idoneos et minus solidos, a medela uulneris sui auocent, et 53 intermissis precibus et orationibus, quibus Dominus longa et continua satisfactione placandus est, ad exitiosam temeritatem mendacio captiose pacis inuitent.

[3Kb] III. Sed oro uos, fratres, uigilate contra insidias diaboli, et, pro uestra salute solliciti, contra mortiferam fallaciam diligentius excubate. Persecutio est hec alia, et alia tentatio. Quinque isti presbyteri nichil aliud  sunt quam quinque primores illi qui edicto nuper magistratibus fuerant copulati ut fidem nostram subruerent, ut gracilia fratrum corda ad lethales [e 1Kb] laqueos preuaricatione ueritatis auerterent. Eadem nunc ratio, eadem rursus euersio per quinque presbyteros Felicissimo copulatos ad ruinam salutis inducitur, ut non rogetur Deus, nec qui negauit Christum, eumdem Christum quem negauerat deprecetur, post culpam criminis tollatur et penitentia, nec per episcopos et sacerdotes Domino satisfiat, sed, relictis Domini sacerdotibus; contra euangelicam disciplinam noua traditio sacrilege institutionis exsurgat; cumque semel placuerit tam nobis quam confessoribus et clericis urbicis, item uniuersis episcopis  uel in nostra prouincia uel trans mare constitutis ut nichil innouetur circa lapsorum causam, nisi omnes in unum conuenerimus, et, collatis consiliis, cum disciplina pariter et misericordia temperatam sententiam fixerimus, contra hoc consilium nostrum rebelletur, et omnis sacerdotalis auctoritas et potestas factiosis conspirationibus destruatur.

[1Kb] Iu. Quas nunc penas patior, fratres karissimi, quod ipse ad uos in presentiarum uenire non possum, ipse singulos aggredi, ipse uos, secundum Domini et Euangelii eius magisterium [a 1Kb] , cohortari! Non suffecerat [b 1Kb] exsilium iam biennii et a uultibus atque ab oculis uestris lugubris separatio, dolor iugis et gemitus, qui me solum sine uobis continua lamentatione discruciat, lacryme diebus ac noctibus profluentes,  quod sacerdoti quem tanto amore et ardore fecistis, necdum uos salutare, necdum complexibus uestris inherere contingat. Accessit hic tabescenti animo nostro dolor maior, quod in tanta sollicitudine ac necessitate excurrere ad uos ipse non possum, dum, per minas et per insidias perfidorum, cauemus ne aduenientibus nobis tumultus illic maior oriatur, et, cum paci et tranquillitati episcopus prouidere in omnibus debeat, ipse materiam [c 1Kb] seditioni dedisse et persecutionem denuo exacerbasse uideatur. Hinc tamen, fratres dilectissimi, hinc admoneo pariter et consulo ne perniciosis uocibus temere credatis, ne fallacibus uerbis consensum facile commodetis, ne pro luce tenebras, pro die noctem, pro cibo famem, pro potu  sitim, uenenum pro remedio, mortem pro salute sumatis. Ne [d 1Kb] etas uos eorum nec auctoritas fallat, qui ad duorum presbyterorum ueterem nequitiam  respondentes, sicut illi Susannam pudicam corrumpere et uiolare conati sunt, sic et hi adulterinis doctrinis Ecclesie pudicitiam corrumpere et ueritatem euangelicam uiolare conantur.

[3Kb] u. Clamat et dicit Dominus: Nolite audire sermones pseudoprophetarum, quoniam uisiones cordis eorum frustrantur eos. Loquuntur, sed non ab ore Domini. Dicunt eis qui abiiciunt uerbum Domini: Pax erit uobis . Pacem nunc offerunt qui ipsi non habent pacem. In Ecclesiam [e 1Kb] lapsos reducere et reuocare promittunt qui de Ecclesia [f 1Kb] recesserunt. Deus unus est et Christus unus , et  una Ecclesia, et Cathedra una super petram Domini uoce fundata. Aliud altare constitui aut sacerdotium nouum fieri preter unum altare et unum sacerdotium non potest. Quisquis alibi collegerit, spargit. Adulterum est, impium 54 est, sacrilegum est quodcumque humano furore instituitur ut dispositio diuina uioletur. Procul ab huiusmodi hominum contagione discedite, et sermones eorum uelut cancer et pestem fugiendo uitate, premonente Domino et dicente: Ceci sunt duces cecorum. Cecus autem cecum ducens simul in foueam cadent . Intercedunt precibus uestris, quas [g 1Kb] nobiscum diebus ac noctibus Deo funditis ut eum iusta satisfactione placetis. Intercedunt lacrymis uestris, quibus commissi delicti  crimen abluitis. Intercedunt paci quam uere et fideliter de Domini misericordia postulatis, nec sciunt scriptum esse: Et propheta ille aut somnium somnians ille qui locutus est ut errare te faceret a Domino Deo tuo, interficietur . Nemo uos, fratres karissimi, errare a Domini [a 1Kb] uiis faciat: nemo uos Christianos ab Euangelio Christi rapiat: nemo filios Ecclesie de Ecclesia tollat. Pereant sibi soli qui perire uoluerunt: extra Ecclesiam soli remaneant qui de Ecclesia recesserunt. Soli cum episcopis non sint qui contra episcopos rebellarunt. Coniurationis sue penas soli subeant qui olim, secundum uestra [b 1Kb] suffragia, nunc secundum Dei iudicia, sententiam coniurationis et malignitatis sue subire meruerunt.

[1Kb] uI. Monet nos Dominus in Euangelio suo dicens:  Reiicitis mandatum Dei ut traditionem uestram statuatis . Qui mandatum Dei reiiciunt et traditionem suam statuere conantur, fortiter a uobis et firmiter respuantur: sufficiat lapsis ruina una. Nemo uolentes surgere sua circumuentione precipitet; nemo iacentes, pro quibus nos rogamus ut Dei manu et brachio subleuentur, prosternat grauius et deprimat: nemo semianimes et ut salutem suam pristinam recipiant deprecantes, ab omni spe salutis auertat; nemo nutantibus lapsus sui caligine omne itineris [c 1Kb] salutaris lumen extinguat. Instruit Apostolus dicens: Si quis aliter docet, et non acquiescit sanis uerbis Domini nostri Iesu Christi et doctrine eius, stupore [d 1Kb] elatus, discede ab huiusmodi . Et iterum dicit ipse: Nemo uos decipiat inanibus uerbis. Propterea  enim uenit ira Dei super filios contumacie. Nolite ergo esse participes eorum . Non est quod, decepti inanibus uerbis, prauitatis eorum incipiatis esse participes [e 1Kb] . Discedite a talibus, queso uos, et acquiescite consiliis nostris, qui pro  uobis quotidie continuas Domino preces fundimus, qui uos ad Ecclesiam reuocari [f 1Kb] per Domini clementiam cupimus, qui de Deo pacem plenissimam prius matri, tum et filiis eius oramus. Cum precibus atque orationibus nostris uestras quoque orationes et preces iungite, cum fletibus nostris uestras lacrymas copulate. uitate lupos, qui, oues a pastore secernunt. uitate linguam diaboli uenenatam, qui, ab initio mundi fallax semper et mendax, mentitur ut fallat, blanditur ut noceat, bona promittit ut malum tribuat, uitam pollicetur ut perimat. Lucent nunc quoque uerba eius, et uenena manifesta sunt: pacem pollicetur, ne perueniri possit ad pacem; salutem promittit, ne qui deliquit ueniat ad salutem; Ecclesiam spondet, quando id agat ut qui illi credit in totum ab Ecclesia  pereat.

[2Kb] uII. Nunc est, fratres dilectissimi, ut et qui statis fortiter perseueretis, et stabilitatem uestram gloriosam, quam in persecutione tenuistis, perpetua firmitate seruetis, et si [g 1Kb] qui, circumueniente aduersario, lapsi estis, in secunda hac tentatione spei et paci uestre fideliter consulatis; et ut uobis Dominus ignoscat, a sacerdotibus Domini non recedatis, cum scriptum sit: Et homo quicumque fecerit in superbia, ut non exaudiat sacerdotem aut iudicem quicumque fuerit in diebus illis, morietur 55 homo ille . Persecutionis istius nouissima hec est et extrema tentatio, que et ipsa cito, Domino protegente, transibit, ut representer uobis post Pasche diem cum collegis meis; quibus presentibus, secundum arbitrium quoque uestrum et  omnium nostrum commune consilium, sicut semel placuit, ea que agenda sunt disponere pariter et limare poterimus. Si quis autem, penitentiam agere et Deo satisfacere detrectans, ad Felicissimi et satellitum eius partes concesserit, et se heretice factioni coniunxerit,  sciat se postea ad Ecclesiam redire et cum episcopis et plebe Christi communicare non posse. Opto uos, fratres karissimi, semper bene ualere et circa Domini misericordiam exorandam continuis nobiscum precibus insistere.



EPISTOLA XLI.

AD CORNELIUM, QUOD ORDINATIONEM NOuATIANI NON RECEPERIT.

ARGUMENTUM.---Nuntii a Nouatiano missi, qui illius ordinationem ecclesie Carthaginensi significauerant, a Cypriano reiiciuntur.





56 EPISTOLA XLII.

AD CORNELIUM, DE ORDINATIONE EIUS A SE COMPROBATA ET DE FELICISSIMO.


ARGUMENTUM.---Excusat se Cyprianus quod indubitatam fidem non habuerit ordinationi Cornelii, priusquam ad se peruenirent littere collegarum Caldonii et Fortunati, quibus illa legitima fuisse comprobatur: idque, ob contrariam Nouatiane partis factionem, obiter repetens, quod illi statim in ipsis primordiis non adheserit, sed potius Cornelio, usque adeo ut criminationes contra hanc suscipere detrectarit.





58 EPISTOLA XLIII.

AD EUMDEM, QUOD AD CONFESSORES A NOuATIANO SEDUCTOS LITTERAS FECERIT.

ARGUMENTUM Epistole titulus satis indicat; constat  autem ex nuntio unam missam hanc epistolam et sequentem cum presenti.





[3Kb] EPISTOLA XLIu.

AD CONFESSORES ROMANOS, UT AD UNITATEM REDEANT.

ARGUMENTUM.---Confessores Romanos factione Nouatiani et Nouati seductos hortatur, ut ad unitatem redeant.

Cyprianus Maximo et Nicostrato et ceteris confessoribus salutem. Cum frequenter, karissimi, cognoueritis ex litteris meis quem et confessioni uestre  honorem et fraternitati connexe dilectionem meo sermone seruauerim, credatis queso et acquiescatis his litteris meis, quibus uobis et actui ac laudibus uestris et scribo et simpliciter ac fideliter consulo. Grauat enim me atque contristat et intolerabilis perculsi pene prostrati pectoris mestitia perstringit cum uos illic comperissem contra ecclesiasticam dispositionem, contra euangelicam legem, contra institutionis catholice unitatem [a 1Kb] , alium episcopum fieri consensisse, id est, quod nec fas est nec licet fieri, ecclesiam aliam constitui, Christi membra discerpi, Dominici gregis animum et corpus unum discissa emulatione lacerari. Quod queso ut in uobis saltem illicitum istud fraternitatis nostre discidium non perseueret, sed, et confessionis uestre et diuine traditionis  memores, ad matrem reuertamini unde prodiistis, unde ad confessionis gloriam cum eiusdem matris exultatione uenistis. Nec putetis [b 1Kb] sic uos Euangelium Christi asserere, dum uosmetipsos a Christi grege et ab eius pace et concordia separatis, cum magis militibus gloriosis et bonis congruat intra domestica castra consistere, et intus positos, ea que in commune tractanda sunt agere ac prouidere. Nam,  cum unanimitas et concordia nostra scindi omnino non debeat, quia nos, Ecclesia derelicta, foras exire et ad uos uenire non possumus, ut uos magis ad Ecclesiam matrem et ad nostram [a 1Kb] fraternitatem reuertamini, quibus possumus hortamentis petimus et rogamus. Opto uos, fratres karissimi, semper bene ualere.



59 EPISTOLA XLu.

AD CORNELIUM, DE POLYCARPO HADRUMETINO.

ARGUMENTUM.---Hac se purgat epistola quid factum sit, ut interea dum Hadrumeti fuerit, non ad Cornelium, sed ad Clerum Romanum littere inde a Polycarpi  Clero fuerint facte, cum tamen antea ipse Polycarpus ad Cornelium potius scripserit. Constat autem ex ipso contextu paulo, post precedentes hanc esse conscriptam.








60 EPISTOLA XLuI.

CORNELII AD CYPRIANUM, DE CONFESSORIBUS AD UNITATEM REuERSIS.

ARGUMENTUM.---Cornelius Cyprianum certiorem facit de solemni, quem describit, confessorum ad Ecclesiam reditu.

 




61 EPISTOLA XLuII.

CYPRIANI AD CORNELIUM, RESPONSUM CONGRATULATORIUM DE ILLORUM REDITU EX SCHISMATE.










62 EPISTOLA XLuIII.

CORNELII AD CYPRIANUM, DE FACTIONE NOuATIANI CUM SUIS.


ARGUMENTUM.---Cornelius Cypriano rationem reddit factionis Nouatiane.






63 EPISTOLA XLIX.

CYPRIANI RESPONSUM AD CORNELIUM, DE NOuATI SCELERIBUS.

ARGUMENTUM.---Laudat Cornelium quod opportune illum admonuerit, utpote cum postridie quam uenisset ad se nocens factio, litteras illius acceperit. Deinde multis describit Nouati scelera, et schisma prius in Africa ab illo concitatum.


 





[2Kb] 64 EPISTOLA L.

MAXIMI ET CAETERORUM CONFESSORUM AD CYPRIANUM, DE SUO REDITU EX SCHISMATE.

ARGUMENTUM.---Cyprianum certiorem reddunt se ad Ecclesiam rediisse.

Cypriano fratri Maximus, Urbanus, Sidonius et Macarius salutem. Certi sumus, frater carissime, te quoque nobiscum pari uoto congaudere nos [b 1Kb] , habito consilio, utilitatibus Ecclesie et paci magis consulentes, omnibus rebus pretermissis et iudicio Dei seruatis, cum Cornelio episcopo nostro pariter et cum uniuerso clero pacem fecisse [c 1Kb] . Cum gaudio etiam uniuerse Ecclesie, prona etiam omnium caritate, hoc  factum his litteris nostris scire certissime debuisti. Oramus te, frater carissime, multis annis bene ualere.



65 EPISTOLA LI.

CYPRIANI AD CONFESSORES, DE REDITU EX SCHISMATE CONGRATULATORIA.

ARGUMENTUM.---Gratulatur Cyprianus confessoribus Romanis de eorum reditu in Ecclesiam et litteris eorum respondet.

[1Kb] I. Cyprianus Maximo presbytero, item Urbano, et Sidonio et Macario fratribus salutem. Lectis litteris  uestris, fratres karissimi, quas ad me de uestra regressione et de ecclesiastica pace ac fraterna redintegratione fecistis, in tantum me letatum esse confiteor in quantum fueram et ante letatus quando confessionis uestre gloriam comperi et militie uestre celestem ac spiritalem laudem [a 1Kb] gratulabundus excepi. Nam et hec fidei [b 1Kb] et laudis uestre alia confessio est unam esse Ecclesiam confiteri, nec alieni erroris uel potius prauitatis participem fieri, repetere eadem castra unde prodistis, unde ad gerendum prelium et aduersarium subigendum fortissimis uiribus prosilistis. Illuc enim erant de acie trophea referenda unde ad aciem fuerant arma suscepta, ne quos ad gloriam Christus parasset, eosdem gloriosos Christi Ecclesia non haberet. Nunc uero et uos congruentem fidei uestre  tenorem atque indiuidue caritatis et concordie legem Dominica pace [c 1Kb] tenuistis, et exemplum ceteris dilectionis et pacis uestro itinere fecistis, ut Ecclesie ueritas et euangelici sacramenti [d 1Kb] unitas, que a nobis tenebatur, uestro etiam consensu ac uinculo necteretur, nec confessores Christi erroris duces fierint qui uirtutis et honoris auctores laudabiles extitissent.

II. uiderint quantum uobis ceteri gratulentur, uel quantum apud se ipsos singuli glorientur. Ego me et gratulari magis uobis et plus ceteris gloriari in hac uestra pacifica regressione [e 1Kb] et caritate confiteor. Simpliciter enim quid in meo corde fuerit debetis audire. Dolebam uehementer et grauiter angebar quod eis communicare non possem quos semel diligere cepissem.  Posteaquam uos [f 1Kb] de carcere prodeuntes schismaticus et hereticus error excepit, sic res erat quasi uestra gloria in carcere remansisset. Illic enim resedisse [g 1Kb] uestri nominis dignitas uidebatur quando milites Christi non ad Ecclesiam de carcere redirent, in quem prius cum Ecclesie laude et gratulatione uenissent.

[3Kb] III. Nam, etsi uidentur in Ecclesia esse zizania, non tamen impediri debet aut fides aut caritas nostra, ut quoniam zizania esse in Ecclesia cernimus, ipsi de Ecclesia recedamus. Nobis tantum modo laborandum [h 1Kb] est ut frumentum esse possimus, ut, cum ceperit frumentum Dominicis horreis condi, fructum pro opere nostro et labore capiamus. Apostolus in epistola sua dicit: In domo autem magna non solum  uasa sunt aurea et argentea, sed et lignea et fictilia, et quedam quidem honorata, quedam uero inhonorata . Nos operam demus, fratres karissimi, et quantum possumus laboremus ut uasa aurea uel argentea simus [i 1Kb] . Ceterum, fictilia uasa confringere Domino soli concessum est, cui et uirga ferrea data est. Esse non potest maior domino suo seruus; nec quisquam sibi quod soli filio pater tribuit uindicare potest, ut putet aut, ad aream uentilandam et purgandam, palam ferre [i 1Kb] posse, aut a frumento uniuersa zizania humano iudicio separare [k 1Kb] . Superba est ista obstinatio et sacrilega presumptio quam sibi furor prauus 66 assumit; et, dum dominium sibi [l 1Kb] semper quidam plusquam mitis iustitia deposcit assumunt,  de Ecclesia pereunt; et dum se insolenter extollunt, ipso suo tumore cecati, ueritatis lumen amittunt. Propter quod et nos temperamentum tenentes et librum Domini contemplantes, et Dei Patris pietatem ac misericordiam cogitantes, diu multumque tractatu inter nos habito iusta moderatione que sunt agenda librauimus.

[1Kb] Iu. Que omnia penitus potestis inspicere, lectis libellis quos hic nuper legeram et ad uos qnoque legendos pro communi dilectione transmiseram; ubi lapsis nec censura deest que increpet, nec medicina que sanet. Sed et catholice [a 1Kb] Ecclesie unitatem quantum potuit expressit nostra mediocritas. Quem libellum magis ac magis nunc uobis placere confido, quando eum iam sic legitis ut et probetis et ametis;  siquidem quod nos uerbis conscripsimus uos factis impletis quando ad Ecclesiam caritatis ac pacis unitate remeatis. Opto uos, fratres karissimi ac desiderantissimi, semper bene ualere.



EPISTOLA LII.

AD ANTONIANUM, DE CORNELIO ET NOuATIANO.

ARGUMENTUM.---Cum Antonianus, acceptis litteris a Nouatiano, in partes illius animo propendere cepisset, confirmat illum Cgprianus in priori sententia, ut nempe cum Cornelio, hoc est cum Ecclesia catholica communicare pergat. Quod ut persuadeat, totius tragedie  inter Cornelium et Nouatianum historiam texit,  et Cornelium uirum optimum et legitime electum, Nouatianum uero multis sceleribus obnoxium illegitimam electionem usurpasse docet: obiter etiam sub initium epistole se excusans de mutata quod ad lapsorum rationem attinet sententia, et sub finem in quo Nouatiana heresis consistat explicans.





[3Kb] 76 EPISTOLA LIII.

AD FORTUNATUM ET ALIOS COLLEGAS, DE IIS QUI PER TORMENTA SUPERANTUR.

ARGUMENTUM.---Consultus Cyprianus a collegis num  admittendi essent ad communionem lapsi quidam per tormenta superati, respondet, quia triennio iam penitentiam egissent, sibi quidem uideri admittendos esse, sed cum post Pasche solemnia concilium episcoporum apud se futurum esset, se cum illis rem tractaturum.

I. Cyprianus Fortunato, Ahymmo, Optato, Priuatiano, Donatulo et Felici fratribus salutem. Scripsistis mihi, fratres karissimi, quod, cum in Capsensi ciuitate propter ordinationem episcopi essetis, pertulerit ad uos Superius frater et collega noster Ninum, Clementianum, Florum fratres nostros, qui in persecutione apprehensi prius fuerant, et nomen Domini confessi uiolentiam magistratus et populi frementis [b 1Kb] impetum uicerant, postmodum cum apud  proconsulem penis grauibus excruciarentur, ui tormentorum  subactos esse, et de gradu glorie, ad quam plena fidei uirtute tendebant [a 1Kb] , diutinis cruciatibus excidisse, nec tamen post hunc grauem lapsum non uoluntate sed necessitate susceptum a penitentia [b 1Kb] agenda per hoc triennium destitisse. De quibus consulendum putastis an eos ad communicationem iam fas esset admittere.

[2Kb] II. Et quidem quod ad mei animi sententiam pertinet, puto his indulgentiam Domini non defuturam quos constat stetisse in acie, nomen Domini [c 1Kb] confessos esse, uiolentiam magistratuum et populi furentis incursum immobilis fidei obstinatione uicisse, passos esse carcerem, diu inter minas proconsulis et fremitum populi circumstantis tormentis laniantibus ac longa iteratione cruciantibus [d 1Kb] repugnasse; ut  quod in nouissimo [e 1Kb] infirmitate carnis subactum uidetur, meritorum precedentium defensione releuetur, et sit satis talibus gloriam perdidisse, non tamen debere nos eis et uenie locum claudere atque eos a paterna pietate et a nostra communicatione priuare; quibus existimamus ad deprecandam clementiam Domini posse sufficere quod triennio iugiter ac dolenter, ut scribitis, cum summa penitentie lamentatione planxerunt. Certe non puto incaute et temere his pacem committi quos uidemus militie sue fortitudine nec prius pugne defuisse, et si acies etiam denuo uenerit, gloriam suam posse reparare. Nam, cum in concilio placuerit penitentiam agentibus in infirmitatis periculo subueniri et pacem dari, debent utique in accipienda pace precedere quos  uidemus non animi infirmitate cecidisse, sed in prelio congressos et uulneratos per imbecillitatem carnis confessionis sue coronam non potuisse perferre; maxime cum cupientibus mori non permitterentur occidi, sed tamdiu fessos tormenta Ianiarent quamdiu non fidem, que inuicta est, uincerent, sed carnem, que infirma est [f 1Kb] , fatigarent.

III. Quoniam tamen scripsistis ut cum pluribus collegis [g 1Kb] de hoc ipso plenissime tractem [h 1Kb] et res  tanta exigit maius et impensius de multorum collatione consilium, et nunc omnes fere inter Pasche prima solemnia apud se cum fratribus demorantur, quando solemnitati 77 celebrande apud suos satisfecerint et ad me uenire ceperint, tractabo cum singulis plenius, ut de eo quod consuluistis figatur apud nos et rescribatur uobis firma sententia multorum sacerdotum consilio ponderata. Opto uos, fratres karissimi, semper bene ualere.



EPISTOLA LIu.

AD CORNELIUM, DE PACE LAPSIS DANDA.

 ARGUMENTUM.---Cum prius statuissent Africani episcopi in concilio quodam, ut lapsi non, nisi diu penitentia, acta admitterentur ad pacem, nisi forte periculum infirmitatis urgeret; iam instante noua persecutione statuerunt, omnibus qui penitentiam egissent pacem dandam, ut fortiores essent ad passionis prelium. Id episcoporum statutum, totius synodi nomine, nuntiat Cornelio pape Cyprianus, atque adeo non tam ipsius Cypriani quam synodi Africane est hec epistola.





79 EPISTOLA Lu.

AD CORNELIUM, DE FORTUNATO ET FELICISSIMO, SIuE CONTRA HAERETICOS.


ARGUMENTUM.---In primis monet Cornelium Cyprianus hac epistola, ut Felicissimi et Fortunati contra se calumnias non audiat, nec minis eorum terreatur, sed forti sit animo, sicuti Dei sacerdotem contra hereticos decet; utpote qui pro more hereticis usitato, heresin suam et schismata inceperint ex contemptu  unius in ecclesia episcopi; obiter etiam indicans unde oriri soleant hereses et schismata, ut merito a Morelio inscribatur CONTRA HAERETICOS.





90 EPISTOLA LuI.

AD THIBARITANOS, DE EXHORTATIONE MARTYRII.

ARGUMENTUM.---Excusat primum se Cyprianus Thibaritanis quod illos non uisisset, et de persecutione imminente admonet; tum stimulos subdit ad martyrium alacriter subeundum.---Hinc proponuntur exempla piorum a mundi initio qui martyrium passi. In primis que omnia exempla superat Domini nostri passio.---Quid, quod stadii et theatri agones fortiter  et alacriter tolerati incitamento sint ad martyrii passiones?---Demum consideretur futura merces, que iam superque ad omnia sustinenda animat et accendit.

[3Kb] I. Cyprianus plebi Thibari consistenti salutem. Cogitaueram quidem, fratres dilectissimi, atque in uotis habebam, si rerum ratio ac temporis conditio permitteret, secundum quod frequenter desiderastis, ipse ad uos uenire, et quantulacumque mediocritate exhortationis nostre presens [a 1Kb] illic fraternitatem corroborare. Sed, quoniam sic rebus urgentibus detinemur ut longe istinc excurrere et diu a plebe cui de diuina indulgentia presumus abesse non datur facultas, has interim pro me ad uos uicarias litteras misi. Nam, cum Domini instruentis dignatione instigemur sepius  et admoneamur, ad uestram quoque conscientiam admonitionis nostre sollicitudinem perferre debemus.  Scire enim debetis et pro certo credere ac tenere pressure diem super caput esse cepisse et occasum seculi atque antichristi tempus appropinquasse, ut parati omnes ad prelium stemus, nec quicquam nisi gloriam uite eterne et coronam confessionis Dominice cogitemus. Nec putemus talia esse que ueniunt qualia fuerunt illa que transierunt: grauior nunc et ferocior pugna imminet, ad quam fide incorrupta et uirtute robusta parare se debeant milites Christi, considerantes idcirco se quotidie calicem sanguinis Christi bibere, ut possint et ipsi propter Christum sanguinem fundere. Hoc est enim uelle cum Christo inueniri, id quod Christus et docuit et fecit imitari [b 1Kb] , secundum Ioannem apostolum dicentem: Qui dicit se in Christo manere, debet quomodo ille ambulauit et  ipse ambulare . Item beatus Paulus apostolus exhortatur et docet dicens: Sumus filii. Si autem filii Dei, et heredes Dei, coheredes autem Christi, siquidem compatiamur, ut et commagnificemur .

[3Kb] II. Que nunc omnia consideranda sunt nobis, ut nemo quicquam de seculo iam moriente desideret, sed sequatur Christum, qui et uiuit in eternum, et uiuificat seruos suos in fide sui nominis constitutos. uenit enim tempus, fratres dilectissimi, quod iampridem Dominus noster prenuntiauit et docuit aduenire dicens: ueniet hora ut omnis qui uos occiderit putet se officium Deo facere. Sed hec facient, quoniam non cognouerunt Patrem, neque me. Hec autem locutus sum uobis, ut cum uenerit hora eorum, memores sitis quia  ego dixi uobis . Nec quisquam miretur persecutionibus nos assiduis fatigari et pressuris angentibus  frequenter urgeri, quando hec futura in nouissimis temporibus Dominus ante predixerit, et militiam nostram magisterio et hortamento sui sermonis instruxerit, Petrus quoque apostolus eius docuerit ideo persecutiones fieri ut probemur, et ut dilectioni Dei, iustorum precedentium exemplo, nos etiam morte et passionibus copulemur. Posuit enim in Epistola sua dicens: Charissimi, nolite mirari ardorem accidentem uobis, qui ad tentationem uestram fit, nec excidatis tamquam nouum aliquid uobis contingat; sed quotiescumque communicatis Christi passionibus, per omnia gaudete, ut et in reuelatione facta claritatis eius gaudentes exultetis. Si improperatur uobis in nomine Christi, beati estis, quia maiestatis et uirtutis Domini nomen in uobis requiescit, quod quidem secundum illos  91 blasphematur, secundum nos autem honoratur . Docuerunt autem nos Apostoli ea que de preceptis Dominicis et celestibus mandatis ipsi quoque didicerunt, Domino ipso scilicet corroborante nos et dicente: Nemo est qui relinquat domum, aut agrum, aut parentes, aut fratres, aut sorores, aut uxorem, aut filios propter regnum Dei, et non recipiat septies tantum in isto tempore, in seculo autem uenturo uitam eternam . Et iterum: Beati, inquit, eritis cum odio uos habuerint homines, et separauerint uos, et expulerint, et maledixerint nomini uestro quasi nequam propter Filium hominis. Gaudete in illa die et exultate: ecce enim merces uestra multa est in celis .

[1Kb] III. Gaudere nos et exultare uoluit in persecutionibus  Dominus, quia, quando persecutiones fiunt, tunc dantur corone [a 1Kb] fidei, tunc probantur milites Dei,  tunc martyribus patent celi. Neque enim sic nomen militie dedimus ut pacem tantummodo cogitare, et detrectare et recusare militiam debeamus, quando in ipsa militia primus ambulauerit Dominus humilitatis et tolerantie et passionis magister, ut quod fieri docuit prior faceret, et quod pati hortatur, prior [b 1Kb] pro nobis ipse pateretur. Sit [c 1Kb] ante oculos uestros, fratres dilectissimi, quod qui omne iudicium a Patre solus accepit et qui uenturus est iudicaturus, iam iudicii sui et cognitionis future sententiam [d 1Kb] protulerit, prenuntians et contestans confessurum se coram Patre suo confitentes et negaturum negantes. Si mortem possemus euadere, merito mori timeremus: porro autem, cum mortalem mori necesse sit, amplectamur occasionem de diuina promissione et dignatione  [e 1Kb] uenientem, et fungamur exitu mortis cum premio immortalitatis, nec uereamur occidi, quos constat quando occidimur coronari.

[2Kb] Iu. Nec quisquam, fratres dilectissimi, cum populum nostrum fugari conspexerit metu persecutionis et spargi, conturbetur quod collectam fraternitatem non uideat, nec tractantes episcopos audiat. Simul tunc omnes esse non possunt, quibus occidere non licet, sed occidi necesse est. Ubicumque in illis diebus unusquisque fratrum fuerit a grege interim necessitate temporis corpore non spiritu separatus [f 1Kb] , non moueatur ad fuge illius horrorem, nec recedens et latens deserti loci solitudine terreatur. Solus non est cui Christus in fuga comes est; solus non est qui, templum Dei seruans, ubicumque fuerit  sine Deo non est. Et si fugientem in solitudine ac montibus latro oppresserit, fera inuaserit, fames aut  sitis aut frigus afflixerit, uel per maria precipiti nauigatione properantem tempestas ac procella submerserit, spectat militem suum Christus ubicumque pugnantem, et persecutionis causa pro nominis sui honore morienti premium reddit quod daturum se in resurrectione promisit. Nec minor est martyrii gloria non publice et inter multos perisse, cum pereundi causa sit propter Christum perire. Sufficit ad testimonium martyrii [a 1Kb] sui testis ille qui probat martyres et coronat.

[1Kb] u. Imitemur, fratres dilectissimi, Abel iustum, qui initiauit martyria dum propter iustitiam primus occiditur. Imitemur Abraham Dei amicum, qui non est cunctatus ut filium uictimam suis manibus offerret, dum Deo fide deuotionis [b 1Kb] obsequitur. Imitemur  tres pueros, Ananiam, Azariam et Misahelem, qui, nec etate territi, nec captiuitate fracti, Iudea deuicta et Hierosolymis captis, in ipso regno suo regem fidei uirtute uicerunt; qui, adorare statuam quam Nabuchodonosor rex fecerat iussi, et minis regis et flammis fortiores extiterunt, proclamantes et fidem suam per hec uerba 92 testantes: Nabuchodonosor rex, non opus est nobis de hoc uerbo respondere tibi. Est enim Deus, cui nos seruimus, potens eripere nos de camino ignis ardentis, et de manibus tuis, rex, liberabit nos [c 1Kb] . Et si non, notum sit tibi quia diis tuis non seruimus, et imaginem auream quam statuisti non adoramus . Credebant se illi secundum fidem [d 1Kb] posse euadere; sed addiderunt, et si non, ut sciret rex illos propter Deum quem colebant et mori  posse. Hoc est enim robur uirtutis et fidei credere et scire quod Deus a morte presente liberare possit, et tamen mortem non timere nec cedere, ut probari fortius fides possit. Erupit per os eorum Spiritus sancti incorruptus et inuictus uigor, ut appareant uera esse que in Euangelio suo Dominus dixit [e 1Kb] : Cum autem uos apprehenderint [f 1Kb] , nolite cogitare quid loquamini; dabitur enim uobis in illa hora quid loquamini: non enim uos estis qui loquimini, sed Spiritus Patris uestri qui loquitur in uobis .  Dixit quid loqui et respondere possimus dari nobis in illa hora diuinitus et offerri [g 1Kb] , nec nos tunc esse qui loquimur, sed Spiritum Dei Patris, qui, cum a confitentibus non discedit neque diuiditur, ipse in nobis et loquitur et coronatur. Sic et Daniel cum compelleretur adorare idolum Bel, quem tunc populus et rex colebat, in asserendum [h 1Kb] Dei sui honorem plena fide et libertate [i 1Kb] prorupit dicens: Nihil colo ego nisi [i 1Kb] Dominum Deum meum, qui condidit celum et terram .

[1Kb] uI. Quid in Machabeis, beatorum martyrum grauia tormenta, et multiformes septem fratrum pene, et confortans liberos suos mater in penis et moriens ipsa quoque cum liberis, nonne magne [k 1Kb] uirtutis et fidei documenta testantur, et nos ad martyrii triumphum  suis passionibus adhortantur? Quid prophete, quos ad prescientiam futurorum Spiritus sanctus animauit? quid Apostoli, quos Dominus elegit? Nonne cum [l 1Kb] iusti occiduntur propter iustitiam mori nos quoque docuerunt? Christi natiuitas a martyriis infantium statim cepit, ut ob nomen eius a bimatu et infra qui fuerant necarentur: etas necdum habilis ad pugnam idonea extitit ad coronam: ut appareret innocentes esse qui propter Christum necantur, infantia innocens ob nomen eius occisa est. Ostensum est neminem esse a periculo persecutionis immunem, quando et tales martyria fecerunt. Quam uero [m 1Kb] grauis causa sit hominis christiani seruum pati nolle, cum prior passus sit Dominus, et pro peccatis nostris nos pati nolle, cum peccatum suum proprium non  habens passus sit ille pro nobis? Filius Dei passus est ut nos filios Dei faceret, et filius hominis pati non uult ut esse Dei filius perseueret! Si odio seculi laboramus, odium seculi sustinuit prior Christus. Si contumelias in hoc mundo, si fugam, si tormenta toleramus, grauiora expertus est mundi factor et dominus, qui et admonet dicens: Si seculum, inquit, uos odit, mementote quia me priorem uobis odiit. Si de seculo essetis, seculum quod suum esset amaret: sed, quia de seculo non estis et ego elegi uos de seculo,  propterea odit uos seculum [a 1Kb] . Mementote sermonis quem dixi uobis: Non est seruus maior domino suo; si me persecuti sunt, et uos persequentur . Dominus et Deus noster quicquid docuit, et fecit, ut discipulus excusatus esse non possit qui discit et non facit.

[1Kb] uII. Neque aliquis ex uobis, fratres dilectissimi, future persecutionis metu aut antichristi imminentis aduentu sic terreatur, ut non euangelicis exhortationibus et preceptis ac monitis celestibus ad omnia inueniatur armatus. uenit antichristus, sed et superuenit Christus: grassatur et seuit inimicus, sed et statim 93 sequitur Dominus passiones nostras et uulnera uindicaturus: irascitur aduersarius et minatur, sed est qui possit de eius manibus liberare. Ille metuendus est cuius iram nemo poterit euadere, ipso  premonente et dicente: Ne timueritis eos qui occidunt corpus, animam autem non possunt occidere. Magis autem metuite eum qui potest et corpus et animam occidere in gehennam . Et iterum: Qui amat animam suam, perdet illam, et qui odit animam suam in isto seculo, in uitam eternam conseruabit illam . Et in Apocalypsi instruit et premonet dicens: Si quis adorat bestiam et imaginem eius, et accipit notam in fronte sua et in manu, bibet et ipse de uino ire Dei mixto in poculo ire eius, et punietur igne et sulphure sub oculis sanctorum Angelorum et sub oculis Agni, et fumus de tormentis eorum ascendet in secula seculorum, nec habebunt requiem die ac nocte quicumque adorant bestiam et imaginem eius .

 [2Kb] uIII. Ad agonem secularem exercentur homines et parantur; et magnam gloriam computant honoris sui si illis, spectante populo et imperatore presente, contigerit coronari. Ecce agon sublimis et magnus et corone celestis premio gloriosus, ut spectet nos certantes Deus, et super eos quos filios facere dignatus  est oculos suos pandens, certaminis nostri spectaculo perfruatur. Preliantes nos et fidei congressione pugnantes spectat Deus, spectant Angeli eius, spectat et Christus [b 1Kb] . Quanta est glorie dignitas et quanta felicitas presente [c 1Kb] Deo congredi et Christo iudice coronari! Armemur, fratres dilectissimi, uiribus totis et paremur ad agonem mente incorrupta, fide integra, uirtute deuota. Ad aciem que nobis indicitur Dei castra procedant: armentur integri, ne perdat integer quod nuper stetit: armentur et lapsi, ut et lapsus recipiat quod amisit. Integros honor, lapsos dolor ad prelium prouocet. Armari et preparari nos beatus Paulus apostolus docet dicens: Non est nobis colluctatio aduersus carnem et sanguinem, sed aduersus potestates et principes huius  mundi et harum tenebrarum, aduersus spiritus nequitie [d 1Kb] in celestibus. Propter quod induite tota arma, ut possitis resistere in die nequissimo; ut cum omnia perfeceritis, stetis accincti lumbos uestros in ueritate, induti loricam iustitie, et calciati pedes in preparatione euangelii pacis, assumentes scutum fidei, in quo possitis omnia ignita iacula nequissimi extinguere, et galeam salutis, et gladium spiritus, qui est sermo Dei .

[2Kb] IX. Hec arma sumamus, his nos tutamentis spiritalibus et celestibus muniamus, ut in die nequissimo, resistere diaboli minis et repugnare possimus. Induamus loricam iustitie, ut contra inimici iacula munitum sit pectus et tutum. Calciati sint euangelico magisterio et armati pedes, ut, cum serpens calcari  a nobis et obteri ceperit, mordere et supplantare non possit. Portemus fortiter scutum fidei, quo protegente quicquid iaculatur inimicus possit extingui. Accipiamus quoque ad tegumentum capitis galeam salutarem, ut muniantur aures, ne audiant edicta feralia; muniantur oculi, ne uideant detestanda simulachra;  muniatur frons, ut signum Dei incolume seruetur; muniatur os, ut Dominum suum Christum uictrix lingua fateatur. Armemus et dexteram gladio spiritali, ut sacrificia funesta fortiter respuat, ut, Eucaristie memor, que Domini corpus accepit, ipsum complectatur, postmodum a Domino sumptura premium celestium coronarum.

[3Kb] X. O dies ille qualis et quantus adueniet, fratres dilectissimi, cum ceperit populum suum Dominus recensere et diuine cognitionis examine singulorum merita recognoscere, mittere in 94 gehennam nocentes, et persecutores nostros flamme penalis perpetuo ardore flammare, nobis uero mercedem fidei et deuotionis exsoluere! Que erit gloria et quanta letitia admitti ut Deum uideas, honorari ut cum Christo  Domino Deo tuo salutis ac lucis eterne gaudium capias; Abraham et Isaac et Iacob et patriarchas omnes et prophetas et apostolos et martyres salutare; cum iustis et Dei amicis in regno celorum date immortalitatis uoluptate gaudere; sumere illic quod nec oculus uidit, nec auris audiuit, nec in cor hominis ascendit ! Maiora enim nos accipere quam quod hic aut operamur aut patimur Apostolus predicat dicens: Non sunt condigne passiones huius temporis ad superuenturam claritatem que reuelabitur in nobis . Cum reuelatio illa uenerit, cum claritas super nos Dei fulserit, tam beati erimus et leti, dignatione Domini honorati, quam rei remanebunt et miseri qui, Dei desertores aut contra Deum rebelles, uoluntatem fecerunt diaboli, ut eos necesse sit cum ipso simul inextinguibili igne torqueri.

 XI. Hec, fratres dilectissimi, hereant cordibus nostris [a 1Kb] . Hec sit armorum nostrorum preparatio, hec diurna ac nocturna meditatio, ante oculos habere et cogitatione [b 1Kb] semper ac sensibus uoluere iniquorum supplicia et premia ac merita iustorum, quid negantibus Dominus comminetur ad penam, quid contra confitentibus promittat ad gloriam. Si hec cogitantibus ac meditantibus nobis superuenerit persecutionis dies, miles Christi preceptis eius et monitis eruditus non expauescit ad pugnam, sed paratus est ad coronam. Opto uos, fratres karissimi, semper bene ualere.



EPISTOLA LuII.

AD CORNELIUM IN EXILIO, DE EIUS CONFESSIONE.


ARGUMENTUM.---Laudat Cyprianus in Cornelio et plebe eius confessionem nominis Christi ad exilium usque, hortaturque ad constantiam et mutuas pro inuicem orationes, tum ob instantem certaminis diem in hac uita, tum post obitum. Meminit autem huius epistole Damasus in uita Cornelii, utpote propter quam calumnia facta, occasionem necis sumpserit tyrannus.





96 EPISTOLA LuIII.

AD LUCIUM PAPAM ROMANUM REuERSUM AB EXILIO.

 ARGUMENTUM.---Gratulatur Lucio Cyprianus cum collegis  de reditu ab exilio, docens dilatam martyria gloriam non minuere. Deinde, indicans diuinitus contigisse Cornelii martyrium et Lucii exilium, ad confundendos Nouatianos, predicit illi instans martyrium; ita Deo ordinante, ut non foris, sed apud suos consummaretur eius martyrium.





97 EPISTOLA LIX.

AD FIDUM, DE INFANTIBUS BAPTIZANDIS.

ARGUMENTUM---huius epistole precipuum paucis indicat D. Augustinus, Epistola XXuIII ad Hieronymum: »Beatus Cyprianus, inquit, non aliquod  decretum condens nouum, sed Ecclesie fidem firmissimam seruans, ad corrigendum eos qui putabant ante octauum diem natiuitatis non esse paruulum baptizandum, mox natum rite baptizari posse, cum suis quibusdam cepiscopis, censuit. Obiter tamen sub principium pacem uictori cuidam, quamuis contra decreta synodorum de lapsis datam, non reuocat, sed Therapio episcopo ne deinceps id faciat interdicit.« E quo loco satis constat scriptam hanc epistolam post utramque synodum de lapsis quarum supra mentio Epistola LIu. uerum an paulo post, an longo post tempore, incertum est; in pace tamen scriptam contextus indicat.





[2Kb] 99 EPISTOLA LX.

AD EPISCOPOS NUMIDAS, DE REDEMPTIONE FRATRUM EX CAPTIuITATE BARBARORUM.


ARGUMENTUM.---Deplorata sub initium captiuitate fratrum, Cyprianus sibi per episcopos Numidas nuntiata, mittere se dicit sestertiorum centum millia, adscriptis nominibus singulorum tum fratrum et sororum, tum collegarum, qui aliquid contribuerant. uerisimile est autem factam hanc captiuitatem ab illis Barbaris, contra quos Decius in bellum profectus, interfectus est. Primi autem recens ediderunt hanc epistolam Manutius et Morelius.

 [1Kb] I. Cyprianus Ianuario, Maximo, Proculo, uictori, Modiano, Nemesiano, Nampulo, et Honorato fratribus  salutem. Cum maximo animi nostri gemitu et non sine lacrymis legimus litteras uestras, fratres karissimi, quas ad nos, pro dilectionis uestre sollicitudine, de fratrum nostrorum et sororum captiuitate fecistis. Quis enim non doleat in eiusmodi casibus, aut quis non dolorem fratris sui suum proprium non computet, cum loquatur apostolus Paulus et dicat: Si patitur unum membrum, compatiuntur et cetera membra; si letatur membrum unum, colletantur et cetera membra. . Et alio loco: Quis infirmatur, inquit, et non ego infirmor ? Quare nunc et nobis captiuitas fratrum nostra captiuitas computanda est, et periclitantium dolor pro nostro dolore numerandus est, cum sit scilicet adunationis nostre corpus unum, et non tantum dilectio, sed et religio instigare  nos debeat et confortare ad fratrum membra redimenda.

[1Kb] II. Nam, cum denuo apostolus Paulus dicat, Nescitis quia templum Dei estis, et Spiritus Dei habitat in uobis ? etiamsi caritas nos minus adigeret ad opem fratribus ferendam, considerandum tamen hoc in loco fuit Dei templa esse que capta sunt, nec pati nos longa cessatione et neglecto dolore debere ut diu Dei templa captiua sint, sed quibus possumus uiribus elaborare et uelociter gerere ut Christum iudicem et Dominum et Deum 100 nostrum promereamur obsequiis nostris. Nam, cum dicat Paulus apostolus, Quotquot in Christo baptizati estis, Christum induistis , in captiuis fratribus nostris contemplandus est Christus, et redimendus de periculo captiuitatis  qui nos redemit de periculo mortis; ut qui nos de diaboli faucibus exuit, nunc ipse qui manet et habitat in nobis, de barbarorum manibus exuatur, et redimatur nummaria quantitate qui nos cruce redemit et sanguine; qui idcirco hec fieri interim patitur ut fides nostra tentetur an faciat unusquisque pro altero quod pro se fieri uellet, si apud barbaros teneretur ipse captiuus. Quis enim, non humanitatis memor et mutue dilectionis admonitus, si pater est, illic esse nunc filios suos computet, si maritus est, uxorem suam illic captiuam teneri cum dolore pariter ac pudore uinculi maritalis existimet? Quantus uero communis omnibus nobis meror atque cruciatus est de periculo uirginum que illic tenentur! pro quibus non tantum libertatis, sed et pudoris iactura plangenda  est, nec tam uincula barbarorum quam lenonum et lupanarium stupra deflenda sunt, ne membra Christo dicata et in eternum continentie honore  pudica uirtute deuota insultantium libidine et contagione fedentur.

[2Kb] III. Que omnia istic, secundum litteras uestras, fraternitas nostra cogitans et dolenter examinans, prompte omnes et libenter ac largiter subsidia nummaria fratribus contulerunt, semper quidem secundum fidei sue firmitatem ad opus Dei proni, nunc tamen magis ad opera salutaria contemplatione tanti doloris accensi. Nam, cum Dominus in Euangelio suo dicat, Infirmus fui, et uisitastis me, quanto nunc quoque cum maiore operis nostri mercede dicturus est: Captiuus fui, et redemistis me . Et cum denuo dicat, In carcere fui, et uenistis ad me, quanto plus est cum ceperit dicere: »In carcere captiuitatis fui, et clausus et uinctus apud barbaros iacui,  et de carcere illo seruitutis liberastis me,« cum iudicii dies uenerit premium de Domino recepturi? Denique maximas uobis gratias agimus quod nos uestre sollicitudinis et tam bone ac necessarie operationis participes esse uoluistis, ut offerretis nobis agros uberes, in quibus spei nostre semina mitteremus, expectaturi messem de amplissimis fructibus qui de hac celesti et salutari operatione proueniunt. Misimus autem sestertia centum millia nummorum, que istic in ecclesia cui de Domini indulgentia presumus, cleri et plebis apud nos consistentis collatione collecta sunt, que uos illic pro uestra diligentia dispensabitis.

[1Kb] Iu. Et optamus quidem nichil tale de cetero fieri et fratres nostros, Domini maiestate protectos, ab eiusmodi  periculis incolumes reseruari. Si tamen, ad explorandam nostri animi caritatem et examinandam nostri pectoris fidem, tale aliquid acciderit, nolite cunctari nuntiare hec nobis litteris uestris, pro certo habentes ecclesiam nostram et fraternitatem istic uniuersam ne hec ultra fiant precibus orare; si facta  fuerint, libenter et largiter subsidia prestare. Ut autem fratres nostros ac sorores, qui ad hoc opus tam necessarium prompte ac libenter operati sunt, ut semper operentur, in mente habeatis in orationibus uestris, et eis uicem boni operis in sacrificiis et precibus representetis, subdidi nomina singulorum, sed et collegarum quoque et consacerdotum nostrorum, qui et ipsi, cum presentes essent, et suo et plebis sue nomine quedam pro uiribus contulerunt, nomina addidi; et preter quantitatem propriam nostram, eorum quoque summulas significaui et misi, quorum omnium secundum quod fides et caritas 101 exigit, in orationibus et precibus uestris meminisse debetis. Optamus uos, fratres karissimi, semper bene ualere et nostri meminisse.



[1Kb] EPISTOLA LXI.

AD EUCHRATIUM, DE HISTRIONE.


ARGUMENTUM.---Histrionem, si in turpi artificio persistat, communicare prohibet in ecclesia. Neque uero excusari debere quod ipse histrionicam non exerceat, quamdiu illam alios docet; aut ob rei familiaris inopiam, cum ecclesie sumptibus illi alimenta prestari possint; atque adeo, si Ecclesie Euchratii bona non sufficiant, Carthaginem monet ut ueniat.

[2Kb] I. Cyprianus Euchratio fratri salutem. Pro dilectione mutua et uerecundia tua, consulendum me existimasti, frater carissime, quid mihi uideatur de histrione quodam, qui, apud uos constitutus, in eiusdem  adhuc artis sue dedecore perseuerat, et magister et doctor non erudiendorum sed perdendorum puerorum, id quod male didicit ceteris quoque insinuat, an talis debeat communicare nobiscum. Quod puto ego nec maiestati diuine nec euangelice discipline congruere, ut pudor et honor Ecclesie tam turpi et  infami contagione fedetur. Nam, cum in Lege [a 1Kb] prohibeantur uiri [b 1Kb] induere muliebrem uestem et maledicti eiusmodi iudicentur, quanto maioris est criminis, non tantum muliebria indumenta accipere, sed et gestus quoque turpes et molles et muliebres magisterio impudice artis exprimere?

[3Kb] II. Nec excuset se quisquam si a theatro ipse cessauerit, cum tamen hoc ceteros doceat. Non potest enim uideri cessasse qui uicarios substituit et qui pro se uno plures succedaneos suggerit, contra institutionem Dei, erudiens et docens quemadmodum masculus frangatur [c 1Kb] in feminam et sexus arte mutetur, et diabolo diuinum plasma maculanti per corrupti atque eneruati corporis delicta placeatur. Quod si penuriam talis et necessitatem paupertatis obtendit, potest,  inter ceteros qui alimentis Ecclesie sustinentur, huius quoque necessitas adiuuari, si tamen contentus sit frugalioribus sed innocentibus [d 1Kb] cibis. Nec putet salario se esse redimendum ut a peccatis cesset, quando hoc non nobis sed sibi prestet. Ceterum, quantum uelit [e 1Kb] inde querat qualis questus est qui de conuiuio Abraham et Isaac et Iacob homines rapit, et, male ac perniciose in seculo saginatos, ad eterne famis ac sitis supplicia deducit. Et ideo, quantum potes, ab hac eum prauitate et dedecore ad uiam innocentie atque ad spem uite eterne reuoca, ut sit contentus Ecclesie sumptibus, parcioribus quidem, sed salutaribus. Quod si illic ecclesia non sufficit ut laborantibus prestet alimenta, poterit se ad nos transferre, et hic quod [f 1Kb] sibi ad uictum  atque ad uestitum necessarium fuerit accipere, nec alios extra ecclesiam mortalia docere, sed ipse salutaria in ecclesia discere. Opto te, frater carissime, semper bene ualere.



102 EPISTOLA LXII.

AD POMPONIUM, DE uIRGINIBUS.

ARGUMENTUM.---Cyprianus cum collegis aliquot Pomponio college respondet, uirgines que statum continenter et firmiter tenere decreuerant, repertas tamen postea in eodem lecto cum masculis, si uirgines adhuc reperte fuerint, communione recepta, admittendas ad Ecclesiam; sin secus, cum non mariti sed  Christi sint adultere, ad plenam penitentiam cogendas; que uero obstinate perseuerant de Ecclesia eiiciendas: obiter interiiciens discipline genus quo contineri possint in officio uirgines, et quedam de excommunicandi potestate in Ecclesia.

[2Kb] I. Cyprianus, Cecilius, uictor, Sedatus, Tertullus, cum presbyteris qui presentes aderant, Pomponio fratri salutem. Legimus litteras tuas, frater carissime, quas per Paconium fratrem nostrum misisti, postulans et desiderans ut tibi rescriberemus quid nobis de iis uirginibus uideatur que cum semel statum suum continenter et firmiter tenere decreuerint, detecte sint postea in eodem lecto pariter mansisse cum masculis, ex quibus unum diaconum esse dicis, plane easdem que se cum uiris dormisse confesse  sint asseuerare se integras esse. Circa quam rem, quoniam consilium nostrum desiderasti, scias nos ab euangelicis et apostolicis traditionibus non recedere quominus fratribus et sororibus nostris constanter et fortiter consulatur [a 1Kb] , et per omnes utilitatis et salutis uias ecclesiastica disciplina seruetur [b 1Kb] , cum Dominus loquatur et dicat: Et dabo uobis pastores secundum cor meum, et pascent uos pascentes cum disciplina ; et iterum scriptum sit, Disciplinam qui abiicit infelix est ; et in Psalmis quoque Spiritus sanctus admoneat et instruat dicens: Continete disciplinam, ne forte irascatur Dominus, et pereatis a uia recta, cum exarserit cito ira eius super uos .

[7Kb] II. Primo igitur in loco, frater carissime, et prepositis  et plebi nichil aliud elaborandum est quam ut qui Deum timemus, cum omni obseruatione discipline diuina precepta teneamus, nec patiamur errare fratres nostros et pro arbitrio et ructu suo uiuere, sed ad uitam singulis fideliter consulere, nec pati uirgines cum masculis habitare; non dico simul dormire, sed nec simul uiuere, quando et sexus infirmus  et etas adhuc lubrica per omnia frenari a nobis et regi debeat, ne diabolo insidienti et seuire cupienti ad nocendum detur occasio, quando et Apostolus dicat: Nolite locum dare diabolo . Liberanda est uigilanter de periculosis locis nauis, ne inter scopulos et saxa frangatur. Exuenda est uelociter de incendio sarcina prius quam flammis superuenientibus concremetur; nemo diu tutus [c 1Kb] est periculo proximus; nec euadere diabolum [d 1Kb] seruus Dei poterit, qui se diaboli laqueis implicauit. Intercedendum est cito talibus ut separentur dum adhuc separari innocentes possunt, quia diuidi postmodum nostra intercessione non poterunt postea quam conscientia grauissima coheserunt. Denique, quam graues multorum ruinas hinc fieri uidemus, et per huiusmodi  illicitas et periculosas coniunctiones corrumpi plurimas uirgines cum summo animi nostri dolore conspicimus. Quod si ex fide se Christo dicauerunt, pudice [e 1Kb] et caste sine ulla fabula perseuerent, et ita fortes et stabiles premium uirginitatis expectent. Si autem perseuerare nolunt uel non possunt, melius est ut nubant quam in ignem delictis  suis [a 1Kb] cadant. Certe nullum fratribus aut sororibus scandalum faciant, cum scriptum sit: Si cibus scandalizat fratrem, non manducabo carnem in seculum [b 1Kb] , ne fratrem scandalizem .

[7Kb] III. Nec aliqua putet se posse [c 1Kb] hac excusatione defendi quod et inspici et probari possit an uirgo sit, cum et manus obstetricum et oculi sepe fallantur,  et si incorrupta inuenta fuerit 103 uirgo ea parte sui qua mulier potest esse, potuerit tamen ex alia corporis parte peccasse que corrumpi potest et tamen inspici non potest. Certe ipse concubitus, ipse complexus, ipsa confabulatio et inosculatio, et coniacentium duorum turpis et feda dormitio, quantum dedecoris et criminis confitetur! Si superueniens maritus sponsam  suam iacentem cum altero uideat, nonne indignatur et fremit et per zeli dolorem fortassis et gladium in manum sumit? Quid Christus et Dominus et iudex noster, cum uirginem suam sibi dicatam et sanctitati sue destinatam iacere cum altero cernit, quam indignatur et irascitur, et quas penas incestis eiusmodi coniunctionibus comminatur, cuius ut gladium spiritalem et uenturum iudicii diem unusquisque fratrum possit euadere omni consilio prouidere et elaborare debemus? Et cum omnes omnino disciplinam tenere oporteat, multo magis prepositos et diaconos curare hoc fas est, qui exemplum et documentum ceteris de conuersatione et moribus suis prebeant. Quomodo enim possunt integritati et continentie preesse, si ex ipsis incipiant corruptele et  uitiorum magisteria procedere?

[5Kb] Iu. Et idcirco consulte et cum uigore fecisti, frater carissime, abstinendo diaconum qui cum uirgine sepe mansit, sed et ceteros qui cum uirginibus dormire consueuerant. Quod si penitentiam huius illiciti concubitus  sui egerint et a se inuicem recesserint, inspiciantur interim uirgines ab obstetricibus diligenter; et, si uirgines inuente fuerint, accepta communicatione, ad Ecclesiam admittantur, hac tamen interminatione, ut si ad eosdem masculos postmodum reuerse fuerint, aut si cum eisdem in una domo et sub eodem tecto simul habitauerint, grauiore censura eiiciantur, nec in Ecclesiam postmodum tales facile recipiantur. Si autem de eis aliqua corrupta fuerit deprehensa, agat penitentiam plenam, quia que hoc crimen admisit, non mariti, sed Christi adultera est, et ideo estimato iusto tempore postea, exomologesi facta, ad Ecclesiam redeat. Quod si obstinate perseuerant, nec se ab inuicem separant, sciant se cum hac sua impudica obstinatione numquam  a nobis admitti in Ecclesiam posse, ne exemplum ceteris ad ruinam delictis suis facere incipiant. Nec putent sibi uite aut salutis constare rationem si episcopis et sacerdotibus obtemperare noluerint, cum in Deuteronomio Dominus Deus dicat:  Et homo quicumque fecerit in superbia, ut non exaudiat sacerdotem aut iudicem quicumque fuerit in diebus illis, morietur homo ille, et omnis populus cum audierit timebit, et non agent impie etiam nunc . Interfici Deus iussit sacerdotibus suis non obtemperantes et iudicibus a se ad tempus constitutis non obaudientes [a 1Kb] . Et tunc quidem gladio occidebantur, quando adhuc et circumcisio carnalis manebat. Nunc autem, quia circumcisio spiritalis esse apud fideles seruos Dei cepit, spiritali gladio superbi et contumaces necantur dum de Ecclesia eiiciuntur. Neque enim uiuere foris possunt, cum domus Dei una sit, et nemini salus esse nisi in Ecclesia possit. Indisciplinatos autem perire, dum non audiunt nec obtemperant salubribus preceptis, testatur Scriptura  diuina que dicit: Non diligit indisciplinatus castigantem se. Qui autem oderunt correptiones, consumentur turpiter .

[2Kb] u. Ergo, ne indisciplinati consumantur et pereant da operam, frater carissime, ut, quantum potes, consiliis salutaribus [b 1Kb] fraternitatem regas et singulis ad salutem suam consulas. Arcta et angusta est uia per quam ingredimur ad uitam, sed summus et magnus est fructus cum 104 peruenimus ad gloriam [c 1Kb] . Qui se semel castrauerunt propter regnum celorum, Deo per omnia placeant, nec sacerdotes Dei aut Ecclesiam Domini scandalo sue prauitatis offendant [d 1Kb] .  Et si ad presens a nobis quidam ex fratribus nostris contristari uidentur, nos tamen in salubri persuasione maneamus, scientes et Apostolum dixisse: Ergo ego inimicus factus uobis sum uerum dicens uobis ? Quod si obtemperauerint nobis, lucrati sumus fratres, et eos ad salutem pariter et dignitatem nostro sermone formauimus. Si autem quidam de peruersis obtemperare noluerint, sequamur eumdem Apostolum dicentem: Si hominibus placerem, Christi seruus non essem . Si quibusdam suadere non possumus ut eos Christo placere faciamus, nos certe, quod nostrum est, Christo Domino et Deo nostro, precepta eius seruando, placeamus. Opto te, frater carissime ac desiderantissime, in Domino bene ualere.



[1Kb] EPISTOLA LXIII.

AD CAECILIUM DE SACRAMENTO DOMINICI CALICIS.


ARGUMENTUM.---Docet Cyprianus, contra aquarios, in calice Dominico non aquam solam, sed uinum aqua mixtum esse offerendum; per eam in Scripturis Baptismum, minime uero Eucaristiam designari. Typis ex ueteri Testamento sumptis, usus uini in Sacramento corporis Dominici illustratur, populumque  christianum per aque symbolum intelligi declaratur.

[6Kb] I. Cyprianus Cecilio fratri salutem. Quamquam sciam, frater carissime, episcopos plurimos, ecclesiis Dominicis in toto mundo diuina dignatione prepositos, euangelice uerita tis ac Dominice traditionis tenere rationem, nec ab eo quod Christus magister et precepit et gessit humana et nouella institutione [a 1Kb] decedere; tamen, quoniam quidam, uel ignoranter uel simpliciter, in calice Dominico sanctificando et plebi ministrando non hoc faciunt quod iehsu Christus Dominus et Deus noster, sacrificii huius auctor et doctor fecit et docuit, religiosum pariter ac necessarium duxi has [b 1Kb] ad uos litteras facere; ut, si quis in isto errore adhuc tenetur [c 1Kb] , ueritatis luce perspecta,  ad radicem atque originem traditionis Dominice reuertatur. Nec nos putes, frater carissime, nostra et humana conscribere aut ultronea uoluntate hoc nobis audacter assumere, cum mediocritatem nostram semper humili et uerecunda moderatione teneamus. Sed quando aliquid Deo inspirante et mandante precipitur, necesse est Domino seruus fidelis obtemperet, excusatus apud omnes quod nichil sibi arroganter assumat, qui offensam Domini timere compellitur, nisi faciat quod iubetur.

[5Kb] II. Admonitos autem nos scias [d 1Kb] ut in calice offerendo Dominica traditio seruetur, neque aliud fiat a nobis quam quod pro nobis Dominus prior fecerit, ut calix qui in commemorationem eius offertur, mixtus uino offeratur. Nam cum dicat Christus, Ego  sum uitis uera , sanguis Christi non aqua est utique, sed uinum. Nec potest uideri sanguis eius, quo redempti et uiuificati sumus, esse in calice quando uinum desit calici, quo Christi sanguis ostenditur, qui Scripturarum omnium sacramento ac testimonio predicetur [a 1Kb] .

[2Kb] III. Inuenimus enim et in Genesi circa sacramentum in Ne hoc idem precucurrisse et figuram Dominice passionis illic extitisse quod uinum bibit, quod inebriatus est , quod in domo sua nudatus est, quod fuit recubans nudis et patentibus femoribus, quod nuditas illa patris a medio filio denotata est et foras nuntiata, a duobus uero, maiore et minore, contecta, et cetera que necesse non est exequi, cum satis sit hoc solum 105 complecti, quod Ne, typum future  ueritatis ostendens, non aquam sed uinum biberit, et sic imaginem Dominice passionis expresserit.

[4Kb] Iu. Item in sacerdote Melchisedech sacrificii Dominici [b 1Kb] sacramentum prefiguratum uidemus, secundum quod Scriptura diuina testatur et dicit:  Et Melchisedeh, rex Salem, protulit panem et uinum . Fuit autem sacerdos Dei summi, et benedixit Abraham. Quod autem Melchisedech typum Christi portaret, declarat in Psalmis Spiritus sanctus ex persona Patris ad Filium dicens: Ante luciferum genui te. Tu es sacerdos in eternum secundum ordinem Melchisedech . Qui ordo utique hic est de sacrificio illo ueniens et inde descendens, quod Melchisedech sacerdos Dei summi fuit, quod panem et uinum obtulit, quod Abraham benedixit. Nam quis magis sacerdos Dei summi quam Dominus noster iehsu Christus, qui sacrificium Deo Patri obtulit, et obtulit hoc idem quod Melchisedech obtulerat, id est panem et uinum, suum scilicet corpus et sanguinem? Et circa Abraham  benedictio illa precedens ad nostrum populum pertinebat. Nam, si Abraham Deo credidit et deputatum est [c 1Kb] ei ad iustitiam , utique quisquis Deo credit et fide uiuit, iustus inuenitur, et iam pridem in Abraham fideli benedictus et iustificatus  ostenditur, sicut beatus apostolus Paulus probat dicens: Credidit Abraham Deo, et deputatum [a 1Kb] est ei ad iustitiam . Cognoscitis ergo quia qui ex fide sunt, hi sunt filii Abrahe. Prouidens autem Scriptura quia ex fide iustificat gentes Deus, prenuntiauit Abrahe quia benedicentur in illo omnes gentes . Igitur qui ex fide sunt benedicti sunt cum fideli Abraham. Unde in Euangelio inuenimus de lapidibus excitari, id est de gentibus colligi filios Abrahe . Et cum Zacheum laudaret Dominus, respondit et dixit: Salus hodie domui huic facta est, quia et hic filius est Abrahe . Ut ergo in Genesi per Melchisedech sacerdotem benedictio circa Abraham posset rite celebrari, precedit ante imago sacrificii  Christi, [b 1Kb] in pane et uino scilicet constituta; quam rem perficiens et adimplens Dominus panem et calicem mixtum uino obtulit, et qui est plenitudo ueritatis ueritatem prefigurate imaginis adimpleuit.

[9Kb] u. Sed et per Salomonem Spiritus sanctus typum Dominici sacrificii [c 1Kb] ante premonstrans [d 1Kb] immolate hostie et panis et uini sed et altaris et Apostolorum faciens mentionem, Sapientia, inquit, edificauit sibi domum, et subdidit columnas septem. Mactauit suas hostias, miscuit in cratera uinum suum, et parauit mensam suam. Et misit seruos suos, conuocans cum excelsa predicatione ad crateram dicens:  Qui est insipiens declinet ad me. Et egentibus sensu dixit: uenite, edite de meis panibus, et bibite uinum quod miscui uobis . uinum mixtum declarat, id est calicem Domini aqua et uino mixtum prophetica uoce prenuntiat, ut appareat in passione Dominica id esse gestum quod fuerat ante predictum.

[1Kb] uI. In benedictione quoque Iude hoc idem significatur, ubi et illic Christi figura exprimitur, quod a fratribus suis laudari et adorari haberet, quod inimicorum dorsa cedentium atque fugientium manibus, quibus crucem pertulit et mortem uicit, compressurus fuisset, quodque ipse sit leo de tribu Iuda, et recubet dormiens [e 1Kb] in passione, et surgat, et sit ipse spes gentium. Quibus Scriptura diuina adiungit et dicit: Lauabit in uino stolam suam  et in sanguine uue amictum suum . Quando autem sanguis uue dicitur, quid aliud quam uinum calicis Dominici sanguinis ostenditur?

uII. Necnon et apud Esaiam hoc idem Spiritus sanctus de Domini passione testatur dicens: Quare rubicunda 106 sunt uestimenta tua, et indumenta tua uelut a calcatione torcularis pleni et percalcati ? Numquid rubicunda uestimenta aqua potest facere, aut in torculari aqua est que pedibus calcatur uel prelo exprimitur? uini utique mentio [f 1Kb] ideo ponitur ut Domini sanguis intelligatur [g 1Kb] , et quod in calice Dominico postea manifestatum est  Prophetis annuntiantibus prediceretur [a 1Kb] . Torcularis quoque calcatio et pressura taxatur, quia, quomodo ad potandum uinum ueniri non potest nisi botrus calcetur ante et prematur, sic nec nos sanguinem Christi possemus bibere [b 1Kb] , nisi Christus calcatus prius fuisset et pressus, et calicem prior [c 1Kb] biberet, in quo [d 1Kb] credentibus propinaret.

[2Kb] uIII. Quotiescumque autem aqua sola in Scripturis sanctis nominatur, Baptisma predicatur, ut apud Esaiam significari uidemus: Nolite, inquit, priora meminisse et antiqua nolite reputare: ecce ego facio noua que nunc orientur, et cognoscetis [e 1Kb] , et faciam in deserto uiam, et flumina in loco inaquoso [f 1Kb] adaquare genus meum electum, plebem meam, quam acquisiui, ut uirtutes meas exponeret .  Prenuntiauit illic per prophetam Deus quod apud Gentes in locis que inaquosa prius fuissent, flumina postmodum redundarent et electum genus Dei, id est per generationem Baptismi filios Dei factos, adaquarent. Item, denuo precanitur et ante predicitur Iudeos, si sitierint et Christum quesierint, apud nos esse potaturos, id est Baptismi gratiam consecuturos: Si sitierint, inquit, per deserta adducet illos, [g 1Kb] aquam de petra producet illis, findetur petra, et fluet aqua, et bibet [h 1Kb] plebs mea . Quod in Euangelio adimpletur, quando Christus, qui est petra, finditur ictu lancee in passione: qui et admonens quid per prophetam sit ante predictum clamat et dicit: Si quis sitit, ueniat et bibat. Qui credit in me, sicut Scriptura dicit [i 1Kb] , flumina de  uentre eius fluent aque uiue . Atque, ut magis posset esse manifestum quia non de calice sed de Baptismo illic loquitur Dominus, addidit  Scriptura dicens: Hoc autem dixit de Spiritu quem accepturi erant qui in eum credebant. Per Baptisma enim Spiritus sanctus accipitur, et sic a baptizatis et Spiritum sanctum consecutis ad bibendum calicem Domini peruenitur. Neminem autem moueat quod, cum de Baptismo loquatur Scriptura diuina, sitire nos dicit et bibere, quando et Dominus in Euangelio dicat: Beati esurientes et sitientes iustitiam ; quia quod auida et sitienti cupiditate suscipitur, plenius et uberius hauritur. Sicut et alio loco ad Samaritanam mulierem Dominus loquitur dicens [i 1Kb] : Omnis qui biberit ex aqua ista, sitiet iterum: qui autem biberit ex aqua quam ego dedero, non sitiet in eternum . Quo et ipsum Baptisma salutaris aque significatur [k 1Kb] , quod semel  scilicet sumitur, nec rursus iteratur. Ceterum calix Domini in Ecclesia semper et sititur et bibitur.

[2Kb] IX. Nec argumentis plurimis opus est, frater carissime, ut probemus appellatione aque Baptisma significatum semper esse et sic nos intelligere debere [l 1Kb] , quando Dominus adueniens Baptismi et Calicis manifestauerit ueritatem, qui aquam illam fidelem, aquam uite eterne, preceperit credentibus in Baptismo dari, calicem uero docuerit exemplo magisterii sui uini et aque coniunctione misceri. Calicem etenim sub die passionis accipiens, benedixit et dedit discipulis suis dicens: Bibite ex hoc omnes. Hic est enim sanguis noui testamenti, qui pro multis effundetur in remissionem peccatorum. Dico uobis, non bibam amodo ex ista creatura uitis usque in diem  illum quo uobiscum bibam nouum uinum in regno Patris mei . Qua in parte inuenimus calicem mixtum fuisse quem Dominus obtulit  107, et uinum fuisse quod sanguinem suum dixit. Unde apparet sanguinem Christi non offerri si desit uinum calici, nec sacrificium Dominicum [a 1Kb] legitima sanctificatione celebrari nisi oblatio et sacrificium nostrum responderit passioni. Quomodo autem de creatura uitis nouum uinum cum Christo in regno Patris bibemus, si in sacrificio Dei Patris et Christi uinum non offerimus, nec calicem Domini Dominica traditione miscemus?

[1Kb] X. Beatus quoque apostolus Paulus, a Domino electus et missus et predicator ueritatis euangelice constitutus, hec eadem in Epistola sua ponit dicens [b 1Kb] : Dominus iehsu in qua nocte tradebatur accepit panem, et gratias egit [c 1Kb] et fregit et dixit: Hoc est corpus meum quod pro uobis tradetur. Hoc facite in meam  commemorationem. Simili modo [d 1Kb] et calicem, postquam cenatum, est accepit dicens: Hic calix nouum testamentum [e 1Kb] est in meo sanguine. Hoc facite, quotiescumque biberitis, in meam commemorationem. Quotiescumque enim ederitis panem istum et calicem biberitis, mortem Domini annuntiabitis quoadusque ueniat . Quod si et a Domino precipitur [f 1Kb] , et ab Apostolo eius hoc idem confirmatur et traditur, ut quotiescumque biberimus, in commemorationem Domini hoc faciamus quod fecit et Dominus, inuenimus [g 1Kb] non obseruari a nobis quod mandatum est, nisi eadem que Dominus fecit nos quoque faciamus, et calicem Domini pari [h 1Kb] ratione miscentes a diuino magisterio non recedamus. Ab euangelicis autem preceptis omnino recedendum non esse [i 1Kb] , et eadem que  magister docuit et fecit discipulos quoque obseruare  et facere debere, constantius et fortius alio in loco beatus Apostolus [i 1Kb] docet dicens: Miror quod sic tam cito demutamini [k 1Kb] ab eo qui uos uocauit ad gratiam, ad aliud euangelium, quod non est aliud, nisi si sunt aliqui qui uos conturbant et uolunt conuertere Euangelium Christi. Sed, licet aut nos aut Angelus de celo aliter annuntiet preterquam quod annuntiauimus uobis, anathema sit. Sicut prediximus, et nunc iterum dico: Si quis uobis annuntiauerit preterquam quod accepistis, anathema sit .

[3Kb] XI. Cum ergo neque ipse Apostolus neque Angelus de celo annuntiare possit aliter aut docere preterquam quod semel Christus docuit et Apostoli eius annuntiauerunt, miror satis unde hoc usurpatum sit ut, contra euangelicam et apostolicam disciplinam, quibusdam  in locis aqua offeratur in Dominico calice, que sola Christi sanguinem non possit exprimere. Cuius rei sacramentum nec in Psalmis tacet Spiritus sanctus faciens mentionem dominici calicis et dicens: Calix tuus inebrians perquam optimus [l 1Kb] . Calix autem qui inebriat, utique uino mixtus est [m 1Kb] : neque enim aqua inebriare quemquam potest. Sic autem calix Dominicus inebriat ut et Ne in Genesi uinum bibens inebriatus est. Sed, quia ebrietas Dominici calicis et sanguinis non est talis qualis est ebrietas uini secularis, cum diceret Spiritus sanctus in Psalmo, Calix tuus inebrians, addidit perquam optimus, quod scilicet calix Dominicus sic bibentes inebriat ut sobrios faciat, ut mentes ad spiritalem sapientiam redigat, ut a sapore isto seculari ad intellectum Dei  unusquisque resipiscat, et quemadmodum uino isto  communi mens soluitur et anima relaxatur et tristitia omnis exponitur, ita, epotato [a 1Kb] sanguine Domini et poculo salutari, exponatur memoria ueteris hominis, et fiat obliuio conuersationis pristine secularis, et mestum pectus ac triste, quod prius peccatis angentibus premebatur, diuine indulgentie letitia resoluatur; quod tunc demum potest letificare in Ecclesia Domini bibentem, si quod bibitur 108 Dominicam teneat ueritatem.

[1Kb] XII. Quam uero peruersum est quamque contrarium ut, cum Dominus in nuptiis de aqua uinum fecerit , nos de uino aquam faciamus, cum sacramentum quoque rei illius admonere et instruere nos debeat ut in sacrificiis Dominicis uinum potius offeramus. Nam, quia apud Iudeos defecerat gratia spiritalis, defecit et uinum: uinea enim Domini sabaoth  domus erat Israël . Christus autem, docens et ostendens gentium populum succedere, et in locum quem Iudei perdiderant nos postmodum merito fidei peruenire, de aqua uinum fecit, id est, quod ad nuptias Christi et Ecclesie, Iudeis cessantibus, plebs magis gentium conflueret et conueniret ostendit. Aquas namque populos significare [b 1Kb] in Apocalypsi Scriptura diuina declarat dicens: Aque quas uidisti, super quas sedet meretrix illa, populi et turbe et gentes ethnicorum sunt et lingue . Quod scilicet perspicimus et in sacramento calicis contineri.

[3Kb] XIII. Nam, quia nos omnes portabat Christus, qui et peccata nostra portabat, uidemus in aqua populum intelligi, in uino uero ostendi [c 1Kb] sanguinem Christi.  Quando autem in calice uino aqua miscetur, Christo populus adunatur, et credentium plebs ei in quem credidit copulatur et coniungitur. Que copulatio et coniunctio aque et uini sic miscetur in calice Domini ut commixtio illa non possit ab inuicem separari. Unde et Ecclesiam, id est plebem in Ecclesia constitutam, fideliter et firmiter in eo quod credidit perseuerantem, nulla res separare poterit a Christo quominus hereat semper et maneat indiuidua dilectio. Sic autem in sanctificando calice [d 1Kb] Domini offerri aqua sola non potest, quomodo nec uinum solum potest. Nam, si uinum tantum quis offerat, sanguis Christi incipit esse sine nobis: si uero aqua sit sola, plebs incipit esse sine Christo. Quando autem utrumque miscetur et adunatione confusa sibi inuicem copulatur, tunc sacramentum spiritale et celeste perficitur. Sic uero  calix Domini non est aqua sola aut uinum solum, nisi utrumque sibi misceatur, quomodo nec corpus Domini potest esse farina sola aut aqua sola, nisi utrumque adunatum fuerit et copulatum et panis unius compage solidatum. Quo et ipso sacramento populus noster ostenditur adunatus; ut, quemadmodum grana multa in unum collecta et commolita et commixta panem unum faciunt, sic in Christo, qui est panis celestis, unum sciamus esse corpus, cui coniunctus sit noster numerus et adunatus.

[2Kb] XIu. Non est ergo, frater carissime, quod aliquis existimet sequendam esse quorumdam consuetudinem, si qui in preteritum in calice Dominico aquam solam offerendam putauerunt. Querendum est enim ipsi  quem sint secuti. Nam, si in sacrificio quod Christus obtulit, non nisi Christus sequendus est, utique id nos obaudire et facere oportet quod Christus fecit et quod faciendum esse mandauit, quando ipse in Euangelio dicat: Si feceritis quod mando uobis, iam non dico [a 1Kb] uos seruos, sed amicos . Et quod Christus debeat solus audiri, Pater etiam de celo contestatur dicens: Hic est filius meus dilectissimus [b 1Kb] in quo bene sensi, ipsum audite . Quare, si solus Christus audiendus est, non debemus attendere quid alius ante nos faciendum esse putauerit, sed quid qui ante omnes est Christus prior fecerit. Neque enim hominis consuetudinem sequi oportet, sed Dei ueritatem, cum per Esaiam prophetam Deus loquatur et dicat: Sine causa autem colunt me, mandata et doctrinas hominum docentes . Et iterum Dominus  in Euangelio hoc idem repetat dicens: 109 Reiicitis mandatum Dei, ut traditionem uestram statuatis . Sed et alio in loco ponit et dicit: Qui soluerit unum ex mandatis istis minimis, et sic docuerit homines, minimus uocabitur in regno celorum . Quod si nec minima de mandatis Dominicis licet soluere, quanto magis tam magna, tam grandia, tam ad ipsum Dominice passionis et nostre redemptionis sacramentum pertinentia fas non est infringere, aut in aliud quam quod diuinitus institutum sit humana traditione mutare? Nam, si iehsu [c 1Kb] Christus Dominus et Deus noster ipse est summus [d 1Kb] sacerdos Dei  Patris, et sacrificium Patri se ipsum primus obtulit [e 1Kb] ,  et hoc fieri in sui commemorationem [f 1Kb] precepit, utique ille sacerdos uice Christi uere fungitur qui id quod Christus fecit imitatur, et sacrificium uerum et plenum tunc offert in Ecclesia Deo Patri, si sic incipiat offerre secundum quod ipsum Christum uideat obtulisse.

[2Kb] Xu. Ceterum omnis religionis et ueritatis disciplina subuertitur, nisi id quod spiritaliter precipitur fideliter reseruetur [g 1Kb] , nisi si in sacrificiis matutinis hoc quis ueretur ne per saporem uini redoleat sanguinem Christi. Sic ergo incipit et a passione Christi in persecutionibus fraternitas retardari, dum in oblationibus discit de sanguine eius et cruore confundi. Porro autem Dominus in Euangelio dicit: Qui confusus me fuerit, confundetur [h 1Kb] eum Filius hominis.  . Et Apostolus quoque loquitur dicens: Si hominibus placerem, Christi seruus non essem . Quomodo autem possumus propter Christum sanguinem fundere, qui sanguinem Christi erubescimus bibere?

[1Kb] XuI. An illa sibi aliquis contemplatione blanditur, quod, etsi mane aqua sola offerri uidetur, tamen, cum ad cenandum uenimus, mixtum calicem offerimus. Sed cum cenamus ad conuiuium nostrum plebem conuocare non possumus, ut sacramenti ueritatem fraternitate omni presente celebremus. Atenim non mane, sed post cenam, mixtum calicem obtulit Dominus. Numquid ergo Dominicum post cenam celebrare  debemus, ut sic mixtum calicem frequentandis  dominicis offeramus? Christum offerre opportebat circa uesperam diei, ut hora ipsa sacrificii ostenderet occasum et uesperam mundi, sicut in Exodo scriptum est: Et occident illum omne uulgus synagoge filiorum Isrel ad uesperam . Et iterum in Psalmis: Alleuatio manuum mearum sacrificium uespertinum . Nos autem resurrectionem Domini mane celebramus.

[1Kb] XuII. Et quia passionis eius mentionem in sacrificiis omnibus facimus , nichil aliud quam quod ille fecit facere debemus. Scriptura enim dicit: Quotiescumque enim ederitis panem istum et calicem istum biberitis, mortem Domini annuntiabitis quoadusque ueniat . Quotiescumque ergo calicem in commemorationem  Domini et passionis eius offerimus, id quod constat Dominum fecisse faciamus. Et uiderit, frater carissime; si quis de antecessoribus nostris uel ignoranter uel simpliciter non hoc obseruauit et tenuit quod nos Dominus facere exemplo et magisterio suo docuit, potest simplicitati eius de indulgentia Domini uenia concedi. Nobis uero non poterit ignosci, qui nunc a Domino admoniti et instructi sumus ut calicem Dominicum uino mixtum, secundum quod Dominus obtulit, offeramus; et de hoc quoque ad collegas nostros litteras dirigamus, ut ubique lex euangelica et traditio Dominica seruetur, et ab eo quod Christus et docuit et fecit non recedatur.

[19Kb] XuIII. Que ultra iam contemnere et in errore pristino perseuerare, quid aliud est quam incurrere in  obiurgationem 110 Domini increpantis in Psalmo et dicentis: Ad quid exponis iustificationes meas et assumis testamentum meum per os tuum? Tu autem odisti disciplinam, et abiecisti sermones meos retro. Si uidebas furem, concurrebas ei, et inter mechos particulam ponebas . Exponere enim iustificationes  et testamentum Domini, et non hoc idem facere quod fecerit Dominus, quid aliud est quam sermones eius abiicere et disciplinam Dominicam contemnere, nec terrena sed spiritalia furta et adulteria committere, dum quis de euangelica ueritate furatur Domini nostri uerba et facta, corrumpit atque adulterat precepta diuina? Sicut apud Hieremiam scriptum est: Quid est, inquit, paleis ad triticum? Propter hoc ecce ego ad prophetas, dicit Dominus, qui furantur uerba mea unusquisque a proximo suo, et seducunt populum meum in mendaciis suis et in erroribus suis . Item apud eumdem alio loco: Et mechata est, inquit, in lignum et lapidem [a 1Kb] , et in his omnibus non est reuersa ad me . Quod furtum et adulterium ne in nos etiam cadat cauere  sollicite et timide ac religiose obseruare debemus. Nam, si sacerdotes Dei et Christi sumus, non inuenio quem magis sequi quam Deum et Christum debeamus, quando ipse in Euangelio maxime dicat: Ego sum lumen seculi. Qui me secutus fuerit, non ambulabit [b 1Kb] in tenebris, sed habebit lumen uite . Ne ergo in tenebris ambulemus, Christum sequi et precepta eius obseruare debemus, quia et ipse in alio loco, mittens Apostolos, dixit: Data est mihi omnis potestas in celo et in terra. Ite ergo et docete omnes Gentes, tingentes eos in nomine Patris et Filii et Spiritus sancti, docentes eos obseruare omnia quecumque precepi [c 1Kb] uobis . Quare si in lumine Christi ambulare uolumus, a preceptis et monitis eius non recedamus, agentes gratias quod, dum  instruit in futurum quid facere debeamus, de preterito ignoscit quod simpliciter errauimus. Et quia iam secundus eius aduentus nobis appropinquat, magis ac magis benigna eius et larga dignatio corda nostra luce ueritatis illuminat.

[1Kb] XIX. Religioni igitur nostre congruit et timori et  ipsi loco atque officio sacerdotii nostri, frater carissime, in Dominico calice miscendo et offerendo custodire traditionis Dominice ueritatem, et quod prius apud quosdam uidetur erratum, Domino monente, corrigere; ut, cum in claritate sua et maiestate celesti uenire ceperit, inueniat nos tenere quod monuit, obseruare quod docuit, facere quod fecit. Opto te, frater carissime, semper bene ualere.



EPISTOLA LXIu.

AD EPICTETUM ET PLEBEM ASSURITANORUM, DE FORTUNATIANO QUONDAM EORUM EPISCOPO.

ARGUMENTUM.---Monet Epictetum et plebem Assuritanorum ut Fortunatianum, quondam episcopum, sed  lapsum, ad episcopatum redire non permittant; tum aliis de causis, tum quod statutum esset ne episcopi lapsi ad priorem gradum admitterentur.

[3Kb] [1Kb] [f 1Kb] I. Cyprianus Epicteto fratri et plebi Assuras [a 1Kb] consistenti salutem. Grauiter et dolenter motus sum, fratres karissimi, quod cognouerim Fortunatianum quondam apud uos episcopum post grauem lapsum ruine sue pro integro nunc agere uelle et episcopatum sibi uindicare cepisse. Que res contristauit me, primo propter ipsum, qui miser, uel diaboli tenebris in totum excecatus, uel quorumdam sacrilega persuasione deceptus, cum debeat satisfacere et ad Dominum exorandum diebus ac noctibus lacrymis et 111 orationibus et precibus incumbere, audet sibi adhuc sacerdotium quod prodidit uindicare, quasi post  aras diaboli accedere ad altare Dei fas sit, aut non maiorem in se iram et indignationem Domini in die iudicii prouocet, qui, cum fidei et uirtutis dux fratribus esse non potuerit, perfidie et audacie et temeritatis  magister existat, et qui non docuit fratres in prelio fortiter stare, doceat eos qui uicti et prostrati sunt nec rogare, cum Dominus dicat: Illis fudistis libamina, et illis imposuistis sacrificia; super hec omnia ergo [a 1Kb] non indignabor? dicit Dominus . Et alio loco: Sacrificans diis eradicabitur, nisi Domino soli . Item Dominus denuo loquitur et dicit: Adorauerunt eos quos fecerunt digiti eorum, et curuatus est homo et humiliatus est uir, et non laxabo illis . In Apocalypsi quoque legimus iram Domini comminantis et dicentis: Si quis adorat bestiam et imaginem eius, et accipit notam in fronte sua et in manu, bibet et ipse de uino ire Dei mixto in poculo ire eius, et punietur igne et sulphure sub oculis sanctorum Angelorum et sub oculis Agni, et fumus de  tormentis eorum in secula seculorum ascendet, nec habebunt requiem die ac nocte qui adorant bestiam et imaginem eius .

[3Kb] II. Cum ergo hec tormenta, hec supplicia in die iudicii Dominus comminetur iis qui diabolo obtemperant et idolis sacrificant, quomodo se putat posse agere pro Dei sacerdote qui obtemperauit et seruiuit diaboli sacerdotibus? aut quomodo putat manum suam transferri posse ad Dei [b 1Kb] sacrificium et precem Domini que captiua fuerit sacrilegio et crimini, quando in Scripturis diuinis Deus ad sacrificium prohibeat accedere sacerdotes etiam in leuiori crimine constitutos, et in Leuitico dicat : Homo in quo fuerit uitium et macula non accedet offerre dona Deo. Item in Exodo : Et sacerdotes  qui accedunt ad Dominum Deum sanctificentur, ne forte derelinquat illos Dominus. Et iterum: Et cum [c 1Kb] accedunt ministrare ad altare sancti, non adducent in se delictum, ne moriantur . Qui ergo  grauia in se delicta adduxerunt, id est, qui idolis sacrificando sacrilega sacrificia fecerunt, sacerdotium Dei sibi uindicare non possunt, nec ullam in conspectu eius precem pro fratribus facere, quando in Euangelio scriptum sit: Deus peccatorem non audit; sed si quis [a 1Kb] Deum coluerit et uoluntatem eius fecerit, illum audit . Quamuis sic quorumdam pectora tenebrarum ingruentium [b 1Kb] profunda caligo cecauerit, ut de preceptis salubribus nichil lucis admittant, sed se mel a recto limite ueri itineris auersi, per preceps et per abruptum [c 1Kb] criminum suorum nocte atque errore rapiantur.

[3Kb] III. Nec mirum si consilia nostra aut Domini precepta nunc abnuunt qui Dominnm negauerunt: stipes et oblationes et lucra desiderant, quibus prius insatiabiles  incubabant; et cenis atque epulis etiam nunc inhiant, quarum crapulam superstite nuper in dies cruditate ructabant, nunc manifestissime comprobantes nec ante se religioni, sed uentri potius et questui profana cupiditate seruisse. Unde et ipsam uenisse perspicimus et credimus de Dei exploratione censuram, ne apud altare consistere et contrectare ulterius perseuerarent pudorem incesti, fidem perfidi, religionem profani, diuina terreni, sancta sacrilegi. Quod ne tales ad altaris impiamenta et contagia fratrum denuo redeant, omnibus uiribus excubandum  est, et omni uigore nitendum ut quantum possumus ab hac eos sui sceleris audacia retundamus, ne adhuc agere pro sacerdote [d 1Kb] conentur qui ad mortis extrema deiecti, ultra lapsos laicos [e 1Kb] ruine maioris pondere proruerunt.

[1Kb] Iu. Si uero apud insanos furor 112 insanabilis perseuerarit, et, recedente Spiritu sancto, que cepit cecitas in sua nocte permanserit, consilium nobis erit singulos fratres ab eorum fallacia separare, et, ne quis in laqueos erroris incurrat, ab eorum contagione secernere, quando nec oblatio sanctificari illic possit ubi Spiritus sanctus non sit, nec cuiquam Dominus per eius orationes et preces prosit qui Dominum ipse uiolauit. Quod si Fortunatianus, aut immemor criminis sui per diaboli cecitatem, aut minister et seruus diabol  factus ad decipiendam fraternitatem, in hoc suo furore permanserit, uos quantum potestis elaborate, et in hac caligine diaboli seuientis fratrum mentes ab errore reuocate, ne aliene dementie facile consentiant, ne se desperatorum delictis participes faciant, sed teneant integri salutis sue et integritatis conseruate a se et custodite perpetuum tenorem.

[2Kb] u. Lapsi uero magnitudinem delicti sui cognoscentes, a deprecando Domino non recedant, nec Ecclesiam catholicam, que una et sola est a Domino constituta, derelinquant; sed, satisfactionibus immorantes  et Domini misericordiam deprecantes, ad Ecclesiam pulsent, ut recipi illic possint ubi fuerunt, et ad Christum redeant, a quo recesserunt. Nec audiant eos qui se fallaci [a 1Kb] et mortali seductione decipiunt, cum scriptum sit: Nemo uos decipiat inanibus uerbis. Propterea enim uenit ira Dei super filios contumacie. Nolite ergo esse participes eorum . Ergo contumaces et Deum non timentes et ab Ecclesia in totum recedentes nemo comitetur. Quod si quis impatiens fuerit ad deprecandum Dominum qui offensus est, et nobis obtemperare noluerit, sed desperatos et perditos secutus fuerit, sibi imputabit [b 1Kb] cum iudicii dies uenerit. Quomodo enim deprecari in die illo Dominum poterit qui et ante hoc Christum et nunc quoque Ecclesiam Christi negauit et, episcopis  sanis et integris et uiuentibus non obtemperans, comitem se et participem morientibus prebuit? Opto uos, fratres karissimi ac desiderantissimi, semper bene ualere.



[1Kb] EPISTOLA LXu.

AD ROGATIANUM, DE DIACONO QUI CONTRA EPISCOPUM CONTENDIT.

ARGUMENTUM.---Rogatianum episcopum monet Cyprianus,  ut diaconi superbiam qui illum contumeliis exacerbauerat cerceat, et audacie sue penitentiam agere cogat, ea occasione denuo repetens quecumque de sacerdotali siue episcopali potestate supra dicta sunt Epistola Lu. Quo autem tempore scripta sit, non satis constat, nisi quod in eadem synodo scriptam cum sequenti, initium utriusque epistole simile persuadeat.

[3Kb] I. Cyprianus Rogatiano fratri salutem. Grauiter et dolenter commoti sumus ego et college mei qui presentes aderant, frater carissime, lectis litteris tuis, quibus de diacono tuo conquestus es quod, immemor sacerdotalis loci tui et officii, ac ministerii sui oblitus, contumeliis et iniuriis suis te exacerbauerit. Et tu quidem honorifice circa nos et pro solita tua humilitate  fecisti, ut malles de eo nobis conqueri, cum, pro episcopatus uigore et cathedre auctoritate, haberes potestatem qua posses de illo statim uindicari, certus quod college tui omnes gratum [c 1Kb] haberemus quodcumque circa diaconum tuum contumeliosum sacerdotali potestate fecisses, habens circa huiusmodi homines precepta diuina, cum Dominus Deus in Deuteronomio dicat: Et homo quicumque fecerit in superbia ut non exaudiat sacerdotem aut iudicem, quicumque fuerit in diebus illis, morietur homo ille, et omnis populus  audierit timebit, et non agent impie etiam nunc . Et ut sciamus hanc Dei uocem 113 cum uera et summa maiestate eius [a 1Kb] processisse ad honorandos ac uindicandos sacerdotes suos, cum aduersus Aaron sacerdotem tres de ministris, Chore et Dathan et Abiron, ausi sunt superbisse et ceruicem suam extollere et sacerdoti preposito se adequare, hiatu terre absorpti ac deuorati, penas statim sacrilege audacie persoluerunt. Nec soli illi, sed et ceteri ducenti quinquaginta qui eis comites ad audaciam fuerunt, prorumpente a Domino igne consumpti sunt, ut probaretur sacerdotes Dei ab eo qui sacerdotes facit uindicari. In libro quoque Regnorum, cum Samuel sacerdos a Iudeorum populo ob senectutem, sicut tu modo, contemneretur, exclamauit iratus Dominus et dixit:  Non te spreuerunt, sed me spreuerunt . Et ut hoc ulcisceretur, excitauit eis Saul regem, qui eos iniuriis grauibus affligeret, et per omnes contumelias et penas superbum populum calcaret et premeret, ut contemptus sacerdos de superbo populo ultione diuina uindicaretur.

[2Kb] II. Sed et Salomon in Spiritu sancto constitutus testatur et docet que sit sacerdotalis auctoritas et potestas, dicens: Ex tota anima tua time Deum, et sacerdotes eius sanctifica. Et iterum [b 1Kb] : Honora Deum ex tota anima tua, et honorifica [c 1Kb] sacerdotes eius . Quorum preceptorum memor beatus apostolus Paulus, secundum quod in Actibus Apostolorum legimus, cum ei diceretur: Sic insilis in sacerdotem Dei maledicendo, respondit et dixit [d 1Kb] : Nesciebam,  fratres, quia pontifex est. Scriptum est enim: Principem populi tui non maledices . Dominus etiam noster ipse iehsu Christus, rex et iudex et Deus  noster, usque ad passionis diem seruauit honorem pontificibus et sacerdotibus, quamuis illi nec timorem Dei nec agnitionem [e 1Kb] Christi seruassent. Nam, cum leprosum emundasset, dixit illi: uade, et monstra te sacerdoti, et offer donum . Humilitate ea qua nos quoque esse humiles docuit, sacerdotem adhuc appellabat quem sciebat esse sacrilegum. Item sub ictu [f 1Kb] passionis cum alapam accepisset, et ei diceretur, Sic respondes pontifici, nichil ille contumeliose locutus est in personam pontificis, sed magis innocentiam suam tuitus est dicens: Si male locutus sum, exprobra [g 1Kb] de malo. Si autem bene, quid me cedis ? Que omnia ab eo ideo facta sunt humiliter atque patienter ut nos humilitatis ac patientie haberemus exemplum. Docuit enim sacerdotes  ueros legitime et plene honorari, dum circa falsos sacerdotes ipse talis exstitit.

[2Kb] III. Meminisse autem diaconi debent quoniam Apostolos, id est episcopos et prepositos, Dominus elegit, diaconos autem, post ascensum Domini in celos, Apostoli sibi constituerunt episcopatus sui et Ecclesie ministros. Quod si nos aliquid audere contra Deum possumus, qui episcopos facit, possunt et contra nos audere diaconi, a quibus fiunt. Et ideo oportet diaconum [h 1Kb] de quo scribis agere audacie sue penitentiam, et honorem sacerdotis agnoscere et episcopo preposito suo plena humilitate satisfacere. Hec sunt enim initia hereticorum et ortus atque conatus schismaticorum male cogitantium, ut sibi placeant, ut prepositum superbo tumore contemnant. Sic de  Ecclesia receditur, sic altare profanum foris collocatur, sic contra pacem Christi et ordinationem atque unitatem Dei rebellatur. Quod si ultra te contumeliis  suis exacerbauerit et prouocauerit, fungeris circa eum potestate honoris tui, ut eum uel deponas uel abstineas. Nam, si apostolus Paulus ad Timotheum scribens dixit: Iuuentutem tuam nemo despiciat [a 1Kb] , quanto magis tibi a collegis tuis dicendum est: »Senectutem tuam nemo despiciat.« Et quoniam 114 scripsisti quemdam cum eodem diacono tuo se miscuisse et superbie eius atque audacie participem esse, hunc quoque, et si qui alii tales exstiterint et contra sacerdotem Dei fecerint, uel cercere poteris uel abstinere: nisi quod hortamur et monemus ut peccasse se potius intelligant et satisfaciant, et nos propositum nostrum tenere patiantur. Magis enim optamus et cupimus contumelias et iniurias singulorum clementi patientia uincere, quam sacerdotali licentia  uindicare. Opto te, frater carissime, semper bene ualere.



[3Kb] EPISTOLA LXuI.

AD CLERUM ET PLEBEM FURNIS CONSISTENTEM, DE uICTORE QUI FAUSTINUM PRESBYTERUM TUTOREM NOMINAuIT.

ARGUMENTUM.---Cum, contra concilii episcoporum statutum, Geminius uictor testamento tutorem siue curatorem suum nominasset Geminium Faustinum presbyterum, prohibet pro illo offerri aut sacrificium pro dormitione illius celebrari; obiter, exemplo Leuitice tribus, deducens clericos molestiis secularibus immiscere se non debere.

 I. Cyprianus presbyteris et diaconibus et plebi Furnis consistentibus salutem. Grauiter commoti sumus  ego et college mei qui presentes aderant, et compresbyteri nostri qui nobis assidebant [b 1Kb] , fratres karissimi, cum cognouissemus quod Geminius uictor frater noster de seculo excedens Geminium Faustinum presbyterum tutorem testamento suo nominauerit, cum iam pridem in concilio episcoporum statutum sit ne quis de clericis et Dei ministris tutorem uel curatorem [c 1Kb] testamento suo constituat, quando singuli diuino sacerdotio honorati et in clerico ministerio constituti non nisi altari et sacrifieiis deseruire et precibus atque orationibus uacare debeant. Scriptum est enim: Nemo militans Deo obligat [d 1Kb] se molestiis [e 1Kb] secularibus, ut possit placere ei cui se probauit . Quod cum de omnibus dictum sit, quanto magis molestiis et laqueis secularibus obligari non  debent qui diuinis rebus et spiritalibus [f 1Kb] occupati, ab ecclesia recedere et ad terrenos et seculares actus uacare non possunt? Cuius ordinationis et religionis formam leuite prius in lege tenuerunt, ut, cum terram [g 1Kb] diuiderent et possessiones partirentur undecim tribus, Leuitica tribus, que templo et altari et ministeriis diuinis uacabat, nichil de illa diuisionis portione perciperet, sed, aliis terram colentibus, illa tantum Deum coleret, et ad uictum atque alimentum suum ab undecim tribubus de fructibus qui nascebantur decimas perciperet [h 1Kb] . Quod totum fiebat de auctoritate et dispositione diuina, ut qui operationibus diuinis insistebant, in nulla re auocarentur, nec cogitare aut agere secularia cogerentur. Que nunc ratio et forma in clero tenetur, ut qui in Ecclesia Domini  ordinatione clerica promouentur, in nullo ab administratione diuina auocentur, nec molestiis et negotiis  secularibus alligentur, sed in honore [a 1Kb] sportulantium fratrum, tamquam decimas ex fructibus accipientes, ab altari et sacrificiis non recedant, sed die ac nocte celestibus rebus et spiritualibus seruiant.

[2Kb] II. Quod episcopi antecessores nostri religiose considerantes et salubriter prouidentes, censuerunt ne quis frater excedens ad tutelam uel curam clericum nominaret, ac si quis hoc fecisset, non offerretur pro co [b 1Kb] , nec sacrificium pro dormitione eius celebraretur. Neque enim apud altare Dei meretur nominari in sacerdotum prece qui ab altari sacerdotes et ministros uoluit auocare. Et ideo uictor, cum, contra formam nuper in concilio a sacerdotibus datam, Geminium Faustinum presbyterum 115 ausus sit tutorem constituere, non est quod pro dormitione eius apud  uos fiat oblatio, aut deprecatio aliqua nomine eius in Ecclesia frequentetur, ut sacerdotum [c 1Kb] decretum religiose et necessarie factum seruetur a nobis, simul et ceteris fratribus detur exemplum ne quis sacerdotes et ministros Dei altari eius et Ecclesie uacantes ad seculares molestias deuocet. Obseruari enim de cetero poterit ne ultra hoc fiat circa personam clericorum, si quod nunc factum est fuerit uindicatum. [d 1Kb] Opto uos, fratres karissimi, semper bene ualere.



EPISTOLA LXuII.

AD STEPHANUM, DE MARCIANO ARELATENSI, QUI NOuATIANO CONSENSIT.

 ARGUMENTUM.---Cum Martianus, Arelatensis episcopus, Nouatiani sectam secutus multos seduxisset, et se communione ceterorum episcoporum per schisma separasset, monet Stephanum, summum Pontificem, ut pro sua auctoritate, absente illo, alium in locum eius substituat, et tum lapsis tum per illum seductis, acta penitentia, pax detur, et ad Ecclesiam reditus concedatur.



117 EPISTOLA LXuIII.

AD CLERUM ET PLEBES IN HISPANIA CONSISTENTES, DE BASILIDE ET MARTIALE.


ARGUMENTUM.---Cum Basilides et Martialis, episcopi, lapsi essent et libellis idololatrie contaminati, laudat Cyprianus cum cepiscopis clerum et plebem Hispaniarum, quod in locum eorum Sabinum et Felicem legitima electione substituissent; presertim cum, iuxta Cornelii statutum, episcopi lapsi ad penitentiam quidem agendam admitti possent, sed a sacerdotali honore prohiberentur, obiter etiam quedam attingens de ueteri electionis episcoporum ritu. Sub  Stephano autem scriptam esse, contextus indicat.



121 EPISTOLA LXIX.

AD FLORENTIUM PUPIANUM, DE OBTRECTATORIBUS.

ARGUMENTUM.---Purgat se apud Florentium Pupianum Cyprianus de uariis ab illo obiectis criminibus; et animi eius leuitatem arguit, quod tam temere obtrectatoribus crediderit. Ex eo autem quod dicit se iam tum sex annis episcopatu functum, satis constat sub Stephano scriptam.

[1Kb] I. Cyprianus, qui et Thascius, Florentio, cui et Pupiano, fratri salutem. Ego te, frater, credideram tandem iam ad penitentiam conuerti, quod in preteritum  tam infanda, tam turpia, tam etiam gentilibus execranda aut audisses de nobis temere aut credidisses. Porro autem etiam nunc in litteris tuis animaduerto eumdem te adhuc esse qui prius fueras, eadem te de nobis credere et in eo quod credideris perseuerare, et, ne forte claritatis et martyrii tui dignitas nostra communicatione maculetur, in mores nostros diligenter inquirere, et post Deum iudicem,  qui sacerdotes facit, te uelle, non dicam de me ! sed de Dei et Christi iudicio iudicare. Hoc est in Deum non credere, hoc est rebellem aduersus Christum et aduersus Euangelium eius existere, ut cum ille dicat: Nonne duo passeres asse ueneunt? et neuter eorum cadit in terram sine Patris uoluntate , et probet maiestas eius et ueritas sine conscientia et permissu Dei etiam minora non fieri, tu existimes sacerdotes Dei sine conscientia eius in Ecclesia ordinari? Nam credere quod indigni et incesti sint qui ordinantur, quid aliud est quam credere [b 1Kb] quod non a Deo nec per Deum sacerdotes eius in Ecclesia constituantur?

[1Kb] II. An putas maius esse de me meum quam Dei testimonium, cum Dominus ipse doceat et dicat testimonium  non esse uerum si quis ipse de se testis existat, eo quod unusquisque utique sibi faueat [c 1Kb] , nec contra se aliquis infesta et aduersa depromat, fides uero sincera sit ueritatis [d 1Kb] , si in predicationibus nostris alius sit predicator ac testis: Si testimonium, inquit, dixero de me, testimonium meum non est uerum. Alius est enim qui testis est de me . Quod si ipse Dominus, omnia [e 1Kb] postmodum iudicaturus [f 1Kb] , noluit de testimonio suo sibi credi, sed maluit de iudicio ac testimonio Dei Patris probari, quanto magis hoc seruos eius obseruare oportet, qui iudicio ac testimonio Dei non probantur tantum, sed etiam gloriantur. Preualuit autem apud te contra diuinam sententiam et contra conscientiam nostram, fidei sue uiribus nixam, inimicorum et malignorum  commentum, quasi apud lapsos et profanos et extra Ecclesiam positos, de quorum pectoribus excesserit Spiritus sanctus, esse aliud possit nisi mens praua et fallax lingua et odia uenenata et sacrilega mendacia; quibus qui credit, cum illis necesse est inueniatur cum iudicii dies uenerit.

[1Kb] III. Quod uero dixisti sacerdotes humiles esse debere,  quia et Dominus et Apostoli eius humiles fuerunt, humilitatem meam et fratres omnes et gentiles quoque optime norunt et diligunt; et tu quoque noueras et diligebas, 122 cum adhuc in Ecclesia esses et mecum communicares. Quis autem nostrum longe est ab humilitate, utrumne ego, qui quotidie fratribus seruio, et uenientes ad Ecclesiam singulos benigne et cum uoto et gaudio suscipio? an tu, qui te episcopum episcopi et iudicem iudicis [g 1Kb] ad tempus a Deo dati constituis? cum Dominus Deus in Deuteronomio dicat: Et homo quicumque fecerit in superbia ut non exaudiat sacerdotem aut iudicem, quicumque fuerit in diebus illis, morietur homo ille, et omnis populus cum audierit timebit, et non agent impie etiam nunc . Et iterum ad Samuelem loquitur et dicit:  Non te spreuerunt, sed me spreuerunt . Et adhuc Dominus in Euangelio, cum ei dictum esset, Sic respondes Pontifici, custodiens et docens sacerdotalem [h 1Kb] honorem seruari oportere, contra Pontificem nichil dixerit, sed innocentiam suam tantummodo purgans responderit dicens: Si male locutus sum, exprobra de malo. Si autem bene, quid me cedis ? Item beatus Apostolus, cum ei dictum esset, Sic insilis iu sacerdotem Dei maledicendo , nichil contumeliose locutus sit aduersus sacerdotem, quando et potuerit se constanter exerere aduersus eos qui Dominum crucifixissent et qui iam Deum et Christum et templum et sacerdotium perdidissent [i 1Kb] ; sed, quamuis in falsis et spoliatis sacerdotibus umbram tamen ipsam inanem sacerdotalis  nominis cogitans dixerit: Nesciebam, fratres, quia pontifex est. Scriptum est enim: Principem populi [i 1Kb] tui non maledices .

[2Kb] Iu. Nisi si sacerdos tibi fui ante persecutionem, quando mecum communicabas, post persecutionem sacerdos esse desiui. Persecutio enim ueniens te ad summam martyrii sublimitatem prouexit, me autem  proscriptionis onere depressit, cum publice legeretur: »Si quis tenet uel possidet de bonis Cecilii Cypriani episcopi Christianorum;« ut etiam qui non credebant Deo episcopum constituenti, uel diabolo crederent [a 1Kb] episcopum proscribenti. Nec hec iacto, sed dolens profero, cum te iudicem Dei constituas et Christi, qui dicit ad Apostolos, ac per hoc ad omnes prepositos qui Apostolis uicaria ordinatione succedunt: Qui audit uos, me audit; et qui me audit, audit cum qui me misit. Et qui reiicit uos, me reiicit et eum qui me misit .

[2Kb] u. Inde enim schismata et hereses oborte sunt et oriuntur, dum episcopus, qui unus est et Ecclesie preest, superba quorumdam presumptione contemnitur, et homo dignatione Dei honoratus indignus hominibus  iudicatur. Quis enim hic est superbie tumor, que arrogantia animi, que mentis inflatio, ad cognitionem suam prepositos et sacerdotes uocare, ac nisi apud te purgati fuerimus et sententia tua absoluti, ecce iam sex annis nec fraternitas habuerit episcopum, nec plebs prepositum, nec grex pasotrem, nec Ecclesia gubernatorem, nec Christus antistitem [b 1Kb] , nec Deus sacerdotem. Subueniat Pupianus et sententiam dicat et iudicium Dei et Christi in acceptum referat, ne tantus fidelium [c 1Kb] numerus, qui sub nobis arcessitus est, sine spe salutis et pacis exisse uideatur, nec nouus credentium populus nullam per nos consecutus esse Baptismi et Spiritus sancti gratiam  iudicetur, ne tot lapsis et penitentibus pax data et communicatio nostra examinatione concessa iudicii tui auctoritate soluatur. Annue aliquando et dignare pronuntiare de nobis et episcopatum nostrum cognitionis tue auctoritate firmare, ut Deus et Christus eius agere tibi gratias possint quod per te sit antistes et rector altari eorum pariter et plebi restitutus.

[2Kb] uI. Apes habent regem et ducem pecudes, et ei fidem seruant: latrones mancipi [d 1Kb] obsequio pleno 123 humilitatis obtemperant. Quanto simpliciores et meliores uobis sunt brute pecudes et muta animalia, et cruenti licet ac furentes inter gladios atque inter arma predones? Prepositus illic agnoscitur et timetur quem non sententia diuina constituit, sed in quem  factio perdita et nocens caterua consensit.

[1Kb] uII. Dixisti sane scrupulum tibi esse tollendum de animo, in quem incidisti. Incidisti, sed tua credulitate irreligiosa; incidisti, sed tua mente et uoluntate sacrilega, dum incesta, dum impia, dum nefanda contra fratrem, contra sacerdotem facile audis, libenter credis, aliena mendacia quasi propria et priuata defendis; nec recordaris scriptum esse: Sepi aures tuas spinis, et noli audire linguam nequam . Et iterum: Malus obaudit lingue iniquorum, iustus autem non intendit labiis mendacibus . Quare in hunc scrupulum non inciderunt martyres sancto Spiritu pleni et ad conspectum  Dei et Christi eius passione iam proximi, qui ad Cyprianum episcopum litteras de carcere direxerunt, sacerdotem Dei agnoscentes et contestantes ei. Quare in hunc scrupulum non inciderunt tot episcopi college mei, qui uel cum de medio recederent [a 1Kb] proscripti sunt, uel apprehensi in carcerem coniecti et in catenis fuerunt, aut qui, in exilium relegati, illustri itinere ad Dominum profecti sunt, aut qui quibusdam locis animaduersi celestes coronas de Domini clarificatione sumpserunt. Quare in hunc scrupulum non inciderunt de plebe ista nostra que apud nos est, et nobis de Dei dignatione commissa est, tot confessores questionati et torti et insignium uulnerum et cicatricum memoria gloriosi, tot uirgines integre, tot laudabiles uidue, ecclesie denique uniuerse per totum  mundum nobiscum unitatis uinculo copulate? Nisi si omnes [b 1Kb] isti communicantes mecum, secundum quod scripsisti, polluto nostro ore polluti sunt et spem uite eterne communicationis nostre contagione perdiderunt. Pupianus solus integer, inuiolatus, sanctus, pudicus, qui nobis miscere se noluit, in paradiso atque in regno celorum solus habitabit.

[3Kb] uIII. Scripsisti quoque quod Ecclesia nunc propter me portionem sui in disperso habeat, quando omnis Ecclesie populus et collectus sit et adunatus et indiuidua concordia sibi iunctus, soli illi foris remanserint qui, etsi intus essent, eiiciendi fuerant, nec patiatur Dominus, populi sui protector et tutor, triticum de area sua diripi, sed sole possint palee de Ecclesia separari, quando et Apostolus dicat:  Quid enim si exciderunt a fide quidam illorum?  Numquid infidelitas illorum fidem Dei euacuauit? Absit. Est enim Deus uerax, omnis autem homo mendax . Et Dominus quoque in Euangelio, cum eum loquentem discipuli derelinquerent, conuersus ad duodecim dixit: Numquid et uos uultis ire? Respondit ei Petrus dicens: Domine, ad quem ibimus [c 1Kb] ? uerbum uite [d 1Kb] eterne habes: et nos credimus et cognouimus quoniam tu 'es Filius Dei uiui . Loquitur illic Petrus, super quem edificanda fuerat Ecclesia, Ecclesie nomine docens et ostendens quia, etsi contumax ac superba obaudire nolentium multitudo discedat, Ecclesia tamen a Christo non recedit, et illi sunt Ecclesia plebs sacerdoti adunata et pastori suo grex adherens. Unde scire debes episcopum in Ecclesia esse et Ecclesiam in episcopo,  et si quis cum episcopo non sit, in Ecclesia non esse; et frustra sibi blandiri eos qui pacem cum sacerdotibus Dei non habentes obrepunt et latenter apud quosdam communicare se credunt, quando Ecclesia, que catholica et una est, scissa non sit neque diuisa, sed sit utique connexa et coherentium 124 sibi inuicem sacerdotum glutino copulata.

IX. Quamobrem, frater, si maiestatem Dei, qui sacerdotes ordinat, cogitaueris; si Christum [e 1Kb] , qui arbitrio et nutu ac presentia sua et prepositos ipsos et Ecclesiam cum prepositis gubernat, aliquando respexeris, si de innocentia sacerdotum, non humano odio, sed diuino iudicio credideris, si temeritatis et superbie atque insolentie tue agere uel sero penitentiam ceperis, si Deo et Christo eius, quibus seruio  et quibus puro atque immaculato ore sacrificia  et in persecutione pariter et in pace indesinenter offero, plenissime satisfeceris, communicationis tue poterimus habere rationem, manente tamen apud nos diuine censure respectu et metu, ut prius Dominum meum consulam an tibi pacem dari et te ad communicationem Ecclesie sue admitti sua ostensione et admonitione permittat.

[2Kb] X. Memini enim quid iam mihi sit ostensum, immo quid sit seruo [a 1Kb] obsequenti et timenti de Dominica et Diuina auctoritate preceptum; qui, inter cetera que ostendere et reuelare dignatus est, et hoc addidit: »Itaque qui Christo non credit [b 1Kb] sacerdotem facienti, et postea credere incipiet [c 1Kb] sacerdotem uindicanti.« Quamquam sciam somnia ridicula et uisiones ineptas quibusdam uideri, sed utique illis  qui malunt contra sacerdotes credere quam sacerdoti. Sed nichil mirum, quando de Ioseph fratres sui dixerunt: Ecce somniator ille uenit: nunc ergo uenite, occidamus illum , et somniator postea quod somniauerat consecutus sit, et occisores ac uenditores confusi sint; ut qui uerbis prius non credidissent, factis postmodum crederent. De iis autem que tu egisti uel in persecutione uel in pace stultum est ut uelim te iudicare, quando tu magis iudicem te nostri constitueris. Hec pro animi mei pura conscientia et pro Domini et Dei mei fiducia rescripsi. Habes tu litteras meas, et ego tuas. In die iudicii ante tribunal Christi utrumque recitabitur [d 1Kb] .



EPISTOLA LXX.

AD IANUARIUM ET CAETEROS EPISCOPOS NUMIDAS, DE BAPTIZANDIS HAERETICIS.


ARGUMENTUM.---Argumentum huius et sequentis epistole habes tertia post hanc epistola ad Stephanum in hec uerba: »Baptismum non esse quo heretici utuntur, nec quemquam apud eos qui Christo aduersantur per gratiam Christi posse proficere, diligenter nuper expressum est in epistola que ad Quintum, collegam nostrum in Mauritania constitutum super ea rescripta est; item in litteris quas college nostri ad episcopos in Numidia presidentes ante fecerunt, cuius utriusque epistole exempla subdidi.«  Utriusque etiam fit mentio in epistola ad Iubaianum, et huius epistola sequenti.



126 EPISTOLA LXXI.

AD QUINTUM, DE HAERETICIS BAPTIZANDIS.

ARGUMENTUM.---Respondetur Quinto, in Mauritania episcopo, consulenti de hereticis baptizandis.

[3Kb] I. Cyprianus Quinto fratri salutem. Retulit ad me, frater carissime, Lucianus compresbyter noster te desiderasse ut significaremus tibi quid sentiamus de his qui apud hereticos et schismaticos baptizati uidentur. De qua re quid nuper in concilio plurimi cepiscopi, cum compresbyteris qui aderant, censuerimus  ut scires, eiusdem epistole exemplum tibi misi. Nescio etenim qua presumptione ducuntur quidam de collegis nostris, ut putent eos qui apud hereticos [a 1Kb] tincti sunt, quando ad nos uenerint, baptizari non oportere, eo quod dicant unum Baptisma esse: quod unum scilicet ideo est, quia Ecclesia una est, et esse Baptisma extra Ecclesiam non potest. Nam, cum duo baptismata esse non possint, si heretici uere baptizant, ipsi habent baptisma. Et qui hoc illis patrocinium de auctoritate sua prestat, cedit illis et consentit ut hostis et aduersarius Christi habere uideatur abluendi et purificandi et sanctificandi hominis potestatem. Nos autem dicimus eos qui inde ueniunt non rebaptizari apud nos, sed baptizari. Neque enim accipiunt illic aliquid  ubi nichil est; sed ueniunt ad nos ut hic accipiant ubi et gratia et ueritas omnis est, quia et gratia et ueritas una est. Porro autem quidam de collegis nostris malunt hereticis honorem dare quam nobis consentire; et dum, unius Baptismi asseueratione, baptizare uenientes nolunt, sic aut duo baptismata ipsi faciunt, dum et apud hereticos baptisma esse dicunt, aut certe, quod est grauius, hereticorum sordidam et profanam tinctionem uero et unico et legitimo Ecclesie catholice Baptismo preponere et preferre contendunt, non considerantes scriptum esse: Qui baptizatur a mortuo, quid proficit lauatio eius [b 1Kb] ? Manifestum est autem eos qui non sunt in Ecclesia Christi inter mortuos computari, nec posse ab eo uiuificari alterum 127 qui  ipse non uiuat, quando una sit Ecclesia, que uite eterne gratiam consecuta et uiuit in eternum et uiuificat Dei populum.

[1Kb] II. Et dicunt se in hoc ueterem consuetudinem sequi, quando apud ueteres hereseos et schismatum prima adhuc fuerint initia, ut hi illic essent qui de Ecclesia recedebant, et hic baptizati prius fuerant;  quos tunc tamen, ad Ecclesiam reuertentes et penitentiam agentes, necesse non erat baptizare. Quod nos quoque hodie obseruamus, ut quos constet hic baptizatos esse et a nobis ad hereticos transiisse, si postmodum, peccato suo cognito et errore digesto, ad ueritatem et matricem redeant, satis sit in penitentiam manum imponere; ut quia ouis iam fuerat [c 1Kb] , hanc ouem abalienatam et errabundam in ouile suum pastor recipiat. Si autem qui ab hereticis uenit, baptizatus in Ecclesia prius non fuit, sed alienus in totum et profanus uenit, baptizandus est ut ouis fiat, quia una est aqua in Ecclesia sancta que oues faciat. Et idcirco, quia nichil potest esse commune mendacio et ueritati, tenebris et luci, morti et immortalitati, antichristo et Christo,  per omnia debemus Ecclesie catholice unitatem tenere, nec in aliquo fidei et ueritatis hostibus cedere.

[1Kb] III. Non est autem de consuetudine prescribendum, sed ratione uincendum. Nam nec Petrus, quem primum Dominus elegit, et super quem edificauit Ecclesiam suam, cum secum Paulus de circumcisione postmodum disceptaret, uindicauit sibi aliquid insolenter aut arroganter assumpsit, ut diceret se primatum tenere et obtemperari a nouellis et posteris sibi potius oportere. Nec despexit Paulum quod Ecclesie prius persecutor fuisset, sed consilium ueritatis admisit, et rationi legitime quam Paulus uindicabat facile consensit ; documentum scilicet nobis et concordie et patientie tribuens, ut non pertinaciter nostra amemus, sed que aliquando  a fratribus et collegis nostris utiliter et salubriter suggeruntur, si sint uera et legitima, ipsa potius nostra ducamus [d 1Kb] . Cui rei Paulus quoque prospiciens, et concordie et paci fideliter consulens, in epistola sua posuit dicens: Prophete autem duo aut tres loquantur, et ceteri examinent. Si autem alii reuelatum fuerit sedenti, ille prior taceat .  Qua in parte docuit et ostendit multa singulis in melius reuelari, et debere unumquemque, non pro eo quod semel imbiberat et tenebat pertinaciter congredi, sed, si quid melius et utilius extiterit, libenter amplecti. Non enim uincimur quando offeruntur nobis meliora, sed instruimur, maxime in his que ad Ecclesie unitatem pertinent et spei ac fidei nostre ueritatem; ut nos sacerdotes Dei, et Ecclesie eius de ipsius dignatione prepositi sciamus remissam peccatorum non nisi in Ecclesia dari posse, nec posse aduersarios Christi quidquam sibi circa eius gratiam uindicare.

[3Kb] Iu. Quod quidem et Agrippinus, bone memorie uir, cum ceteris cepiscopis suis qui illo in tempore in prouincia Africa et Numidia Ecclesiam Domini gubernabant, statuit et librato consilii communis  examine firmauit. Quorum sententiam et religiosam et legitimam et salutarem, fidei et Ecclesie catholice congruentem, nos etiam secuti sumus. Et quales super hac re litteras fecerimus ut scires, exemplum earum ad notitiam tam tuam quam [a 1Kb] cepiscoporum nostrorum qui illic sunt, pro communi dilectione, transmisimus. Opto te, frater carissime, semper bene ualere.



128 EPISTOLA LXXII.

AD STEPHANUM PAPAM, DE CONCILIO.

ARGUMENTUM.---Cyprianus cum collegis in concilio  quodam, nuntiat Stephano Romano Pontifici, a sese statutum esse, tum ut ab hereticis ad Ecclesiam reuertentes baptizentur, tum ut alia conditione non  recipiantur episcopi aut presbyteri ab iisdem uenientes, quam ut communicarent iaici.



129 EPISTOLA LXXIII.

AD IUBAIANUM, DE HAERETICIS BAPTIZANDIS.

ARGUMENTUM huius epistole habes initio synodi Carthagin., supra tom. III, in hec uerba: Cyprianus dixit: »Audistis, college dilectissimi, quid mihi Iubaianus cepiscopus noster scripserit, consulens mediocritatem nostram de illicito et profano hereticorum baptismo, et quid ego ei rescripserim, censens scilicet quod semel atque iterum et sepe censuimus,  hereticos ad Ecclesiam uenientes, Ecclesie Baptismo sanctificari et baptizari oportere.« Pertinet itaque etiam hec ad errorem Cypriani et cepiscoporum.





138 EPISTOLA LXXIu.

AD POMPEIUM CONTRA EPISTOLAM STEPHANI DE HAERETICIS BAPTIZANDIS.

ARGUMENTUM huius Epistole istud est apud D. Augustin. lib. u contra Donatist., cap. 23: »Ad Pompeium inquit etiam scribit Cyprianus de hac eadem  re, ubi aperte indicat Stephanum, quem Romane Ecclesie episcopum tunc fuisse didicimus, non solum sibi ad ista non consensisse, uerum etiam  contra scripsisse atque precepisse.« De qua rursum cap. 25: »Iam illa que in Stephanum iratus effudit retractare nolo, quia et opus non est; eadem quippe ipsa dicuntur que iam satis discussa sunt: et ea preterire melius est, que periculum perniciose dissensionis habuerunt. Stephanus autem et abstinendos putauerat qui de suscipiendis hereticis priscam consuetudinem conuellere conarentur. Iste autem questionis ipsius difficultate permotus, et sanctis caritatis uisceribus largissime preditus, in unitate eis manendum qui diuersa sentirent. Ita quamuis commotius, sed tamen fraterne indignetur, uicit tamen pax Christi in cordibus eorum, ut in tali discrepatione nullum inter eos malum schismatis oriretur.« Hactenus ille; que  prolixius citauimus, eo quod antidoti sint loco, aduersus eos qui hinc schisma suum a Romano Pontifice confirmare nituntur.---Hanc autem epistolam, ut et precedentem, inter eiusdem rebaptizantium dissidii instrumenta reperies, eod. t. III. EDD.





142 EPISTOLA LXXu.

FIRMILIANI, EPISCOPI CAESAREAE CAPPADOCIAE, AD CYPRIANUM, CONTRA EPISTOLAM STEPHANI.

ARGUMENTUM.---Argumenti prorsus eiusdem est cum precedenti, sed paulo uehementius et acerbius quam episcopum deceat scripta, ea potissimum, quantum suspicor, de causa, quod ad Firmilianum, Helenum et ceteros illarum partium episcopos Stephanus aliam quoque  epistolam scripserat, se illis non communicaturum quamdiu in ea sententia de baptizandis hereticis persisterent: uti ex Epistola Dionysii Alexandrini ad Xistum Stephani successorem docet Eusebius Hist. Eccles., lib. uII, c. 4. Atque adeo fortassis consultius foret, nunquam editam fuisse hanc Epistolam, ita ut putem consulto illam omisisse Manutium. uerum quum a Morellio euulgata sit, pretermittere nolui: tum quod res quasdam memorandas contineat, tum quod Antidoti loco esse queant uerba Epistole dicti Dionysii ad Stephanum, quam habet dicti lib. c. 3 Eusebius, et repetit latius Nicephorus Hist. Eccles. lib. uI, c. 7, ex quibus Palinodiam illum  cecinisse constat: »Scito  frater, orientales atque etiam ulteriores ecclesias, que  antea dissidebant, ad unitatem esse reductas, omnesque utique earum antistites unanimes et consentientes, supra modum de pace et concordia que preter expectationem accidit letari: Demetrianum in primis Antiochenum, Theoctistum Cesariensem, Mazabenem Eliensem Alexandri defuncti successorem, Marinum Tyrium, Heliodorum Laodicensem qui in locum Thelymedris surrogatus est, Helenum Tharsensem, et ecclesias Cilicie omnes,  Firmilianum, et Cappadociam omnem. Precipuos enim Episcoporum nominaui, ne epistola longior fiat. neue multis uerbis sim molestior. Sed et uniuerse Syrie et Arabie, Mesoptamia ipsa, Pontus, Bythinia: et  exultant, ubique omnes, concordia et fraterna caritate glorificantes Deum.« Hactenus Dionysius. Cui similia uidere est apud D. Hieronymum contra Luciferianos, et apud D. Aug., l. III contra Cresc. Gramm., c. 1, 2 et 3, ubi ex ipsa confessione Donatistarum refert, Orientales Episcopos rescidisse seu potius correxisse suum iudicium, quo eis placuerat, de ista Baptismi questione Cypriano et Africano Concilio consentire oportere.---De huius ceterarumque Epistolarum que ad litem rebaptizantium pertinent, indole, authentia  auctoritate et tenore uide sis que tomo precedenti disputantur. EDD.



151 EPISTOLA LXXuI.

AD MAGNUM DE BAPTIZANDIS NOuATIANIS ET DE IIS QUI IN LECTO GRATIAM CONSEQUUNTUR.

ARGUMENTUM.---Prior Epistole pars eiusdem est argumenti cum precedentibus preterquam quod hic inculcat de Nouatianis quod in genere prius de omnibus hereticis dixerat; obiter etiam insinuans successionem legitimam in Cathedra Petri, notam esse qua cognosci possit Ecclesia. Secunda parte  eque uerum Baptismum esse docet, qui per aspersionem in lecto fit, atque qui per immersionem fit in Ecclesia. uide tom. III, col.



158 EPISTOLA LXXuII.

AD NEMESIANUM ET CAETEROS MARTYRAS IN METALLO CONSTITUTOS.

ARGUMENTUM.---Miris preconiis effert martyres ad metallum damnatos, singulis tormentis singula solatia pulchra antithesi opponens. In exilio autem scriptam colligere est, ex illis uerbis: Nisi me ob confessionem nominis relegatum prefiniti termini arcerent.

[3Kb] I. Cyprianus Nemesiano, Felici, Lucio, alteri Felici,  Litteo, Poliano, uictori, Iuderi Datiuo cepiscopis, item compresbyteris et diaconibus, et ceteris fratribus in metallo constitutis martyribus Dei patris omnipotentis et Iesu Christi Domini et Dei conseruatoris nostri eternam salutem. Gloria quidem uestra poscebat, beatissimi ac dilectissimi fratres, ut ad conspectum atque ad complexum uestrum uenire ipse deberem, nisi me quoque ob confessionem nominis relegatum prefiniti loci termini cercerent. Sed  quomodo possum represento me uobis, et ad uos, etiamsi corpore et gressu uenire non datur, dilectione tamen et spiritu uenio, exprimens litteris animum meum, quo in istis uirtutibus et laudibus uestris letus exulto, participem me computans uobis, etsi non passione corporis, consortio caritatis. An ego possim tacere et uocem meam silentio premere cum de karissimis meis tam multa et gloriosa cognoscam quibus uos diuina dignatio honorauit, ut ex uobis pars iam martyrii sui consummatione precesserit meritorum suorum coronam de Domino receptura, pars adhuc in carcerum claustris siue in metallis et uinculis demoretur [a 1Kb] , exhibens per ipsas suppliciorum moras corroborandis fratribus et armandis maiora documenta, ad meritorum titulos [b 1Kb] ampliores  tormentorum tarditate proficiens, habitura tot mercedes in celestibus premiis quot nunc dies numerat in penis? Que quidem uobis, fortissimi ac beatissimi fratres, pro merito religionis ac fidei uestre accidisse non miror, ut uos sic Dominus ad gloriarum sublime fastigium clarificationis sue honore prouexerit, qui semper in Ecclesia eius custodito fidei tenore uiguistis, conseruantes firmiter Dominica mandata, in simplicitate innocentiam, in caritate concordiam, modestiam in humilitate, diligentiam in administratione, uigilantiam in adiuuandis laborantibus, misericordiam in fouendis pauperibus, in defendenda ueritate constantiam, in discipline seueritate censuram. Ac, ne aliquid ad exemplum bonorum factorum deesset in uobis, etiam in confessione nunc  159 uocis et passione corporis fratrum mentes ad diuina martyria prouocatis, duces uos exhibendo uirtutis, ut, dum grex pastores suos sequitur et quod fieri a prepositis cernit imitatur, paribus obsequiorum meritis a Domino coronetur.

 [2Kb] II. Quod autem, fustibus cesi prius grauiter et afflicti, per eiusmodi penas initiastis confessionis uestre gloriosa primordia, execranda nobis ista res non est. Neque enim ad fustes christianum corpus expauit, cuius est spes omnis in ligno. Sacramentum salutis sue Christi seruus agnouit. Redemptus ligno ad uitam eternam ligno prouectus est ad coronam. Quid uero mirum si uasa aurea et argentea in metallum, id est auri et argenti domicilium, dati estis, nisi quod nunc metallorum natura conuersa est, locaque que aurum et argentum dare ante consueuerant, accipere ceperunt. Imposuerunt quoque compedes pedibus uestris, et membra felicia ac Dei templa infamibus uinculis ligauerunt, quasi cum corpore ligetur et spiritus [c 1Kb] , aut aurum uestrum ferri  contagione maculetur. Dicatis Deo hominibus et fidem suam religiosa uirtute testantibus ornamenta sunt ista, non uincula; nec Christianorum pedes ad infamiam copulant, sed clarificant ad coronam. O pedes feliciter uincti, qui non a fabro sed a Domino resoluuntur! o pedes feliciter uincti, qui in itinere salutari ad paradisum diriguntur! o pedes in seculo ad presens legati, ut sint semper apud Dominum liberi! o pedes compedibus et trauersariis interim cunctabundi, sed celeriter ad Christum glorioso itinere cursuri [d 1Kb] ! Quantum uult hic uel inuida crudelitas uel maligna, nexibus uos suis et uinculis teneat, cito a terris et penis istis ad celorum regna uenietis. Non fouetur in metallis lecto et culcitris corpus, sed refrigerio et solatio Christi fouetur. Humi iacent  fessa laboribus uiscera; sed pena non est cum Christo iacere. Squalent sine balneis membra situ et sorde deformia; sed spiritaliter intus abluitur quod foris carnaliter sordidatur. Panis illic exiguus: at non in solo pane uiuit homo, sed in sermone Dei  . uestis algentibus deest; sed qui Christum induit, et uestitus abundanter et cultus est. Semitonsi capitis capillus horrescit; sed, cum sit caput uiri Christus, qualecumque illud caput deceat necesse est quod ob Domini nomen insigne est. Omnis ista deformitas detestabilis et tetra gentilibus, quali splendore pensabitur? Secularis hec et breuis pena quam clari et eterni honoris mercede mutabitur, cum, secundum beati Apostoli uocem transformauerit Dominus corpus humilitatis nostre conformatum corpori claritatis sue ?

[1Kb] III. Sed nec in illo, fratres dilectissimi, aliqua potest aut religionis aut fidei iactura sentiri quod illic nunc sacerdotibus Dei facultas non datur offerendi et celebrandi sacrificia diuina. Celebratis, immo atque offertis sacrificium  Deo et pretiosum pariter et gloriosum et plurimum uobis ad retributionem premiorum celestium profuturum, cum Scriptura diuina loquatur et dicat: Sacrificium Deo spiritus contribulatus, cor contritum et humiliatum Deus non despicit . Hoc uos sacrificium Deo offertis, hoc sacrificium sine intermissione die ac nocte celebratis, hostie facti Deo, et uosmetipsos sanctas atque immaculatas uictimas exhibentes, sicut Apostolus adhortatur et dicit: Oro ergo uos, fratres, per misericordiam Dei, ut constituatis corpora uestra hostiam uiuam, sanctam, placentem Deo, nec configuremini seculo huic, sed transformemini in renouatione sensus, ad probandum que sit uoluntas Dei bona et placens et perfecta .

[2Kb] Iu. Hoc est enim quod precipue Deo placeat, hoc  est in quo maioribus 160 meritis ad promerendam uoluntatem Dei opera nostra proueniant; hoc est quod solum Domino [a 1Kb] de beneficiis eius grandibus et salutaribus fidei ac deuotionis nostre obsequia retribuant, predicante in Psalmis et contestante Spiritu sancto: Quid retribuam, inquit, Domino pro omnibus que tribuit mihi? Calicem salutaris accipiam, et nomen Domini inuocabo. Pretiosa in conspectu Domini  mors iustorum [b 1Kb] eius . Quis non libenter et prompte [c 1Kb] calicem salutis accipiat? quis non appetat gaudebundus et letus in quo aliquid et ipse Domino suo retribuat? quis non pretiosam in conspectu Domini mortem fortiter et constanter excipiat, placiturus eius oculis qui nos in congressione nominis sui constitutos desuper spectans, uolentes comprobat, adiuuat dimicantes, uincentes coronat, retributione bonitatis ac pietatis paterne [d 1Kb] remunerans in nobis [e 1Kb] quidquid ipse prestitit, et honorans quod ipse perfecit?

u. Ipsius enim esse quod uincimus et quod ad maximi certaminis palmam, subacto aduersario, peruenimus declarat et docet Dominus in Euangelio suo dicens: Cum autem uos tradiderint, nolite cogitare  quomodo aut quid loquamini; dabitur enim uobis in illa hora quid loquamini. Non enim uos estis qui loquimini, sed Spiritus Patris uestri qui loquitur in uobis . Et iterum: Ponite in cordibus uestris non premeditari excusare. Ego enim dabo uobis os et sapientiam cui non poterunt resistere aduersarii uestri . In quo quidem et credentium magna fiducia est et culpa grauissima perfidorum non credere ei qui se opem suam daturum confitentibus pollicetur, nec rursus eumdem timere qui eternam penam negantibus comminatur.

[3Kb] uI. Que uos omnia, fortissimi ac fidelissimi milites Christi, insinuastis fratribus nostris, implentes [f 1Kb] factis quod uerbis ante docuistis, futuri maximi in regno celorum, pollicente Domino et dicente: Qui  fecerit et sic docuerit, maximus uocabitur in regno celorum . Denique exemplum uestrum secuta, multiplex plebis portio confessa est uobiscum pariter et pariter coronata est, connexa uobis uinculo fortissime caritatis, et a prepositis suis nec carcere nec metallis separata. Cuius numero nec uirgines desunt, quibus ad sexagenarium fructum centenus accessit , quasque ad celestem coronam  gloria gemina prouexit. In pueris quoque uirtus maior etate annos suos confessionis laude transcendit, ut martyrii uestri beatum gregem et sexus et etas omnis ornaret.

uII. Qui nunc uobis, dilectissimi fratres, conscientie uictricis uigor, que sublimitas animi, que in sensu exultantia, qui triumphus in pectore, unumquemque uestrum stare ad promissum Dei premium, de iudicio Dei esse securum, ambulare in metallis, captiuo quidem corpore, sed corde regnante [a 1Kb] , scire Christum secum esse presentem, gaudentem tolerantia seruorum suorum per uestigia et uias suas ad regna eterna gradientium? Exspectatis quotidie leti profectionis uestre salutarem diem, et iam iamque [b 1Kb] de seculo recessuri, ad martyrum munera  et domicilia diuina properatis, post has mundi tenebras uisuri candidissimam lucem, et accepturi maiorem passionibus omnibus et conflictationibus claritatem, Apostolo contestante et dicente: Non sunt condigne passiones huius temporis ad superuenturam claritatem que reuelabitur in nobis . Plane, quia nunc uobis in precibus efficacior sermo est, et ad impetrandum quod in pressuris petitur facilior oratio est, petite impensius et rogate ut confessionem omnium nostrum dignatio diuina consummet, ut de istis tenebris et laqueis mundi nos quoque uobiscum integros et gloriosos Deus liberet, ut qui caritatis 161 et pacis uinculo copulati contra hereticorum iniurias et pressuras gentilium simul stetimus pariter in regnis celestibus gaudeamus. Opto uos,  beatissimi ac dilectissimi fratres, in Domino bene ualere et nostri semper et ubique meminisse.





EPISTOLA LXXuIII.

NEMESIANI, DATIuI, FELIGIS ET uICTORIS RESPONSUM AD CYPRIANUM.


ARGUMENTUM.---Epistola hec et due sequentes nichil aliud quam responsa continent ad epistolam precedentem, utpote que gratiarum actionem continent, tum pro consolatione litteraria, tum pro subsidio una misso. Ex eo autem quod tres diuerse epistole rescripte sunt ad unicam Cypriani, colligere est in diuersis metalli fodinis constitutos fuisse episcopos qui eas scribunt. Quod confirmat Epistola LXXX, ubi certi metalli fit mentio.

 [2Kb] I. Cypriano fratri Nemesianus, Datiuus Felix, et uictor in Domino eternam salutem. Semper magnis sensibus pro temporis conditione litteris tuis locutus es, Cypriane dilectissime; quibus assidue lectis et praui corriguntur et bone fidei homines corroborantur. Dum enim non desinis tractatibus tuis sacramenta nudare, sic nos in fide [c 1Kb] facis crescere et de seculo homines ad credulitatem accedere. Nam quecumque bona in multis libris tuis intulisti, nescius ipsum te nobis designasti; es enim [d 1Kb] omnibus hominibus in tractatu maior, in sermone facundior, in consilio sapientior, in patientia simplicior, in operibus largior, in abstinentia sanctior, in obsequio humilior, et in actu bono innocentior. Scis ei ipse, carissime, nostrum optabile uotum esse quod te uideamus,  doctorem et amatorem nostrum, ad coronam magne confessionis peruenisse.

 [1Kb] II. Nam, quasi bonus et uerus doctor, quid nos discipuli secuti apud presidem dicere deberemus, prior apud acta proconsulis pronuntiasti, et tuba canens Dei milites, celestibus armis instructos, ad congressionis prelium excitasti, et in acie prima pugnans spiritali gladio diabolum interfecisti, agmina quoque fratrum hinc et inde uerbis tuis composuisti, ut insidie inimico undique tenderentur, et cadaueris ipsius publici hostis nerui concisi calcarentur. Crede nobis, carissime, quoniam non est a centesimo premio minor tua innocens anima, que nec seculi primos impetus timuit, nec ire in exsilium recusauit, nec relinquere ciuitatem dubitauit, nec in deserto loco commorari [a 1Kb] horruit; et, quoniam multis documentum confessionis dedit, ipsa martyrum prior duxit.  Alios enim ad martyria facienda exemplo suo prouocauit; et non tantum martyrum de seculo iam excedentium socia esse cepit, sed cum et futuris celestem amicitiam copulauit.

[1Kb] III. Agunt ergo tibi nobiscum damnati maximas apud Deum gratias, Cypriane dilectissime, quod litteris tuis laborantia pectora recreasti, fustibus uulnerata membra curasti, compedibus pedes ligatos resoluisti, semitonsis capitis [b 1Kb] capillaturam adequasti, tenebras carceris illuminasti, montes metalli in planum deduxisti, naribus etiam fragrantes [c 1Kb] , flores imposuisti, et tetrum odorem fumi exclusisti [d 1Kb] . Fecit autem et prosecutum ministerium tuum et Quirini dilectissimi nostri quod per Herennianum hypodiaconum, et Lucianum et Maximum et Amantium acolytos  distribuendum misisti [e 1Kb] quecumque necessitatibus corporum defuerant expediri. Simus ergo orationibus nostris alterutrum adiutores, et rogemus, sicut mandasti, ut Deum et Christum et Angelos in omnibus actibus nostris habeamus fautores. Optamus  te, domine frater 162, semper bene ualere et nostri meminisse. Saluta omnes qui tecum sunt. Omnes nostri qui nobiscum sunt te amant et salutant, et uidere desiderant.



[1Kb] EPISTOLA LXXIX.

AD EUMDEM LUCII ET CAETERORUM MARTYRUM RESPONSUM.

ARGUMENTI esse eiusdem cum precedenti, uerba ipsa epistole demonstrant, atque adeo non Lucii Romani Pontificis, sed Lucii martyris et episcopi Africani epistola est, multo minus autem Cypriani ad Lucium Papam.

 [1Kb] I. Cypriano fratri et college, Lucius et qui mecum sunt fratres, omnes in Domino salutem. Exultantibus nobis et letantibus in Deo quod nos ad congressionem [f 1Kb] armauerit et in prelio uictores sua dignatione fecerit, superuenerunt littere tue, frater carissime, quas per Herennianum hypodiaconum et Lucianum et Maximum et Amantium acolythos misisti nobis; quibus lectis, recipimus [g 1Kb] in uinculis laxamentum, in pressura solatium et in necessitate presidium, et excitati [h 1Kb] sumus et robustius animati ad si quid amplius fuerit penarum. Nam ante passionem a te sumus ad gloriam prouocati, qui prior nobis ducatum ad confessionem nominis Christi prebuisti [i 1Kb] . Nos uero, secuti uestigia confessionis tue, parem gratiam  tecum speramus. Nam qui prior est in cursu prior est et ad premium; et qui prior occupasti de quo cepisti, inde hoc nobis communicasti, demonstrans scilicet indiuiduam caritatem [i 1Kb] , quia semper nos dilexisti; ut quibus unus fuit spiritus in coniunctione  pacis, esset precum tuarum [a 1Kb] gratia et una corona confessionis.

[1Kb] II. Accessit autem tibi, frater carissime, ad confessionis coronam retributio operum abundans mensura, quam accipies a Domino in die remunerationis, qui et te nobis litteris tuis representasti, ut pectus illud tuum candidum et beatum, quod semper nouimus, manifestares, et secundum latitudinem eius nobiscum laudes Deo diceres, non quantum nos meremur audire, sed quantum tu potes dicere. Tuis enim uocibus et que minus in nobis instructa erant exornasti et coufirmasti ad sustentationem earumdem passionum quas patimur, securi de premio celesti et de corona martyrii et de regno Dei, ex prophetia quam litteris tuis Spiritu sancto plenus spopondisti. Hoc totum [b 1Kb] fiet, dilectissime, si nos orationibus tuis  in mente habueris, quod te facere confido, sicut et nos utique facimus.

III. Accepimus itaque, frater desiderantissime, id quod a Quirino et a te ipso misisti sacrificium [c 1Kb] ex omni opere mundo. Sicut et Ne obtulit Deo, et delectatus est Deus in odorem suauitatis, et respexit in sacrificium eius, ita et in uestrum respiciat et delectetur [d 1Kb] reddere uobis huius tam boni operis mercedem. Peto autem ut litteras quas ad Quirinum [e 1Kb] fecimus transmitti precipias. Opto te, frater carissime ac desiderantissime, semper bene ualere et nostri meminisse. Saluta omnes qui tecum sunt. uale [f 1Kb] .





[2Kb] 163 EPISTOLA LXXX.

FELICIS, IADERIS, POLIANI, ET CAETERORUM MARTYRUM RESPONSUM AD CYPRIANUM.


ARGUMENTUM.---Martyres supra dicti subsidium a Cypriano transmissum grati agnoscunt.

Cypriano carissimo et dilectissimo Felix, Iader,  Polianus, una cum presbyteris et omnibus nobiscum commorantibus apud metallum Siguense, eternam in Domino salutem. Resalutamus te, frater carissime, per Herennianum [g 1Kb] hypodiaconum, Lucianum et Maximum fratres nostros fortes et incolumes adiuuantibus orationibus tuis; a quibus accepimus oblationis nomine non minimam quantitatem una cum litteris tuis quas scripsisti, in quibus dignatus es de uerbis celestibus nos tamquam filios confortare. Et Deo Patri omnipotenti per Christum eius gratias egimus et agimus quod sic confortati et corroborati sumus per tuam allocutionem, petentes de animi tui candore ut nos assiduis orationibus tuis in mente habere digneris, ut confessionem uestram et nostram, quam Dominus in nobis conferre dignatus est, suppleat. Saluta omnes qui tecum commorantur. Optamus  te, frater carissime, in Deo semper bene ualere. Felix scripsi. Iader subscripsi. Polianus legi. Dominum meum Eutychianum [h 1Kb] saluto.



EPISTOLA LXXXI.

CYPRIANI AD SERGIUM ET ROGATIANUM ET CAETEROS CONFESSORES IN CARCERE CONSTITUTOS.

ARGUMENTUM.---Rogatianum et collegas confessores, in carcere constitutos consolatur, et exemplo Rogatiani senioris et Felicissimi martyrum animos illis addit.  In exilio scriptam epistola ipsa indicat.

[3Kb] I. Cyprianus Sergio et Rogatiano et ceteris confessoribus in Domino perpetuam salutem. Saluto uos, fratres karissimi ac beatissimi, optans ipse quoque conspectu uestro frui, si me ad uos peruenire loci conditio permitteret. Quid enim mihi optatius et letius posset accidere quam nunc uobis inherere, ut  complecteremini me manibus illis que pure et innocentes et Dominicam fidem seruantes sacrilega obsequia respuerunt? Quid iucundius et sublimius quam osculari nunc ora uestra, que gloriosa uoce Dominum confessa sunt, conspici etiam presentem ab oculis uestris, qui, despecto seculo, conspiciendo Deo digni extiterunt? Sed, quoniam huic letitie interesse facultas non datur, [a 1Kb] has pro me ad aures et ad oculos uestros uicarias litteras mitto, quibus gratulor pariter et exhortor ut in confessione celestis glorie fortes et stabiles perseucretis, et ingressi uiam Dominice dignationis, ad accipiendam coronam spiritali uirtute pergatis [b 1Kb] , habentes Dominum protectorem et ducem qui dixit: Ecce uobiscum sum omnibus diebus usque ad consummationem mundi [c 1Kb] . O beatum carcerem, quem illustrauit uestra presentia! o beatum carcerem, qui homines mittit ad celum! o tenebras lucidiores sole ipso et luce hac mundi clariores, ubi modo constituta sunt! Dei templa et sanctificanda diuinis confessionibus membra uestra.

[2Kb] II. Nec quicquam uersetur in 164 cordibus et mentibus uestris quam diuina precepta et mandata celestia, quibus uos ad tolerantiam passionis Spiritus sanctus semper animauit. Nemo mortem cogitet, sed immortalitatem, nec temporariam penam, sed gloriam sempiternam, cum scriptum sit: Pretiosa est in conspectu Domini mors iustorum [d 1Kb] eius . Et iterum: Sacrificium Deo [e 1Kb] spiritus contribulatus, cor  contritum et humiliatum Deus non despicit . Et iterum, ubi loquitur Scriptura diuina de tormentis que martyres Dei consecrant et in ipsa passionis  probatione sanctificant: Et si coram hominibus tormenta passi sunt, spes eorum immortalitate plena est. Et in paucis uexati, in multis bene disponentur, quoniam Deus tentauit illos, et inuenit illos dignos se. Tamquam aurum in fornace probauit illos et quasi holocausti hostiam accepit illos, et in tempore erit respectus illorum. Fulgebunt iusti, et tamquam scintille in arundineto discurrent. Iudicabunt nationes et dominabuntur populis, et regnabit eorum dominus in perpetuum . Quando ergo iudicaturos uos et regnaturos cum Christo Domino cogitatis, exultetis necesse est et futurorum gaudio presentia supplicia calcetis, scientes ab initio mundi sic institutum ut laboret istic in seculari conflictatione iustitia, quando in origine [f 1Kb] statim prima Abel iustus occiditur, et  exinde iusti quique et Prophete et Apostoli missi. Quibus omnibus Dominus quoque in se ipso constituit exemplum, docens ad suum regnum non, nisi eos qui se per [g 1Kb] uiam suam secuti sint, peruenire dicens: Qui amat animam suam in isto seculo, perdet illam. Et qui odit animam suam in isto seculo, in uitam eternam conseruabit illam . Et iterum: Nolite timere eos qui occidunt corpus, animam uero non possunt occidere: magis autem metuite eum qui potest et animam et corpus occidere in gehennam . Paulus etiam nos adhortatur ut qui ad Domini promissa uenire cupimus, imitari Dominum in omnibus debeamus: Sumus, inquit, filii Dei. Si autem filii, et heredes, heredes quidem Dei, coheredes autem Christi, siquidem compatiamur, ut et commagnificemur [h 1Kb] .  . Addidit etiam comparationem presentis temporis et future claritatis dicens: Non sunt condigne passiones huius temporis ad superuenturam  claritatem que reuelabitur in nobis . Cuius claritatis gloriam cogitantes, pressuras omnes et persecutiones tolerare nos conuenit, quia, etsi sunt multe pressure iustorum, ex omnibus tamen liberantur qui in Deum fidunt.

[3Kb] III. Beatas etiam feminas que uobiscum sunt in eadem confessionis gloria constitute, que, Dominicam fidem tenentes et sexu suo fortiores, non solum ipse ad glorie coronam proxime sunt, sed et ceteris quoque feminis exemplum de sua constantia prebuerunt. Ac, ne quid deesset ad gloriam numeri uestri [a 1Kb] , ut omnis uobiscum et sexus et etas esset in honore, pueros etiam uobis gloriosa confessione sociauit diuina dignatio, representans nobis tale aliquid quale Ananias, Azarias et Misahel illustres pueri aliquando fecerunt;  quibus inclusis in caminum [b 1Kb] cesserunt ignes et refrigerium flamme dederunt, presente cum illis Domino et probante quod in confessores et martyres eius nichil posset gehenne ardor operari, sed quod qui in Deum crederent [c 1Kb] , incolumes semper et tuti in omnibus perseuerarent. Et consideretis diligentius peto, pro uestra religione, que apud pueros fides fuerit, que promereri Dominum plenius potuit. Ad omnia enim parati, sicut omnes esse debemus, aiunt regi: Nabuchodonosor rex, non opus est  nobis de hoc uerbo respondere tibi. Est enim Deus, cui nos seruimus, potens eripere nos de camino ignis ardentis, 165 et de manibus tuis, rex, liberabit nos. Et si non, notum tibi sit quoniam diis tuis non seruimus et imaginem auream quam statuisti non adoramus . Cum se crederent et pro fide sua scirent posse etiam de presenti supplicio liberari, iactare hoc tamen et uindicare sibi noluerunt dicentes, Et si non, ne minor esset confessionis uirtus sine testimonio passionis. Addiderunt posse omnia Deum facere, sed tamen non in hoc fidere ut liberari in presentia uellent, sed illam libertatis et securitatis eterne gloriam cogitarent.

[2Kb] Iu. Quam fidem uos quoque retinentes et die ac nocte meditantes, toto corde ad Deum prompti, contemptu  presentium futura tantummodo cogitatis, ut ad fructum regni eterni et ad complexum et osculum Domini et conspectum uenire possitis, ut sequamini in omnibus Rogatianum presbyterum, gloriosum senem, uiam uobis [d 1Kb] ad gloriam temporis nostri religiosa uirtute et diuina dignatione facientem, qui cum Felicissimo fratre nostro quieto semper et sobrio excipiens ferocientis populi impetum, primum hospitium uobis in carcere preparauit, et metator quodam modo uester, nunc quoque uos antecedit. Quod ut  consummetur in uobis, assiduis orationibus Dominum deprecamur, ut, initiis ad summa pergentibus, quos confiteri fecit, faciat et coronari. Opto uos, fratres karissimi ac beatissimi, in Domino semper bene ualere et ad coronam celestis glorie peruenire. uictor diaconus et qui mecum sunt uos salutant.



[1Kb] EPISTOLA LXXXII.

AD SUCCESSUM, DE NUNTIIS ROMA REuERSIS PERSECUTIONEM NUNTIANTIBUS.

ARGUMENTUM.---Nuntiat Successo episcopo Cyprianus, persecutione acriori iam decreta per ualerianum imperatorem , passum Rome Xistum pontificem uIII idus Augusti, idque ut  collegis ceteris significet petit, quo suum quisque gregem ad martyrium animet. Cum autem paulo post mense septembri passus sit Cyprianus, non dubium quin sub finem uite scripta sit hec epistola.

[4Kb] I. Cyprianus Successo fratri salutem. Ut non uobis in continenti scriberem, frater carissime, illa res fecit, quod uniuersi clerici sub ictu agonis constituti, recedere istinc omnino non poterant, parati omnes pro animi sui deuotione ad diuinam et celestem gloriam. Sciatis autem eos uenisse quos ad Urbem propter hoc miseram, ut quomodocumque de nobis rescriptum fuisset, exploratam sibi ueritatem ad nos perferrent.  Multa enim uaria et incerta opinionibus uentilantur. Que autem sunt in uero ita se habent. Rescripsisse ualerianum ad senatum ut episcopi et presbyteri et diacones in continenti animaduertantur, senatores uero et egregii uiri et equites Romani [a 1Kb] , dignitate amissa, etiam bonis spolientur; et, si ademptis facultatibus christiani esse perseuerauerint, capite quoque mulctentur; matrone uero, ademptis bonis, in exsilium relegentur; Cesariani autem quicumque uel prius confessi fuerant uel nunc confessi fuerint, confiscentur et uincti in Cesarianas possessiones descripti [b 1Kb] mittantur. Subiecit etiam ualerianus imperator orationi sue exemplum litterarum quas ad presides prouinciarum de nobis fecit: quas litteras quotidie speramus uenire, stantes secundum  fidei firmitatem ad passionis tolerantiam, et expectantes de ope et indulgentia Domini uite eterne coronam. Xistum autem in cimiterio animaduersum sciatis octauo iduum augustarum die, et cum eo diacones quatuor [c 1Kb] . Sed et huic persecutioni quotidie insistunt prefecti in Urbe; ut, si qui sibi oblati fuerint, animaduertantur, et bona eorum 166 fisco uindicentur.

II. Hec peto per uos et ceteris collegis nostris innotescant, ut ubique hortatu eorum possit fraternitas corroborari et ad agonem spiritalem preparari, ut singuli ex nostris non magis mortem cogitent quam immortalitatem, et, plena fide ac tota uirtute Domino dicati, gaudeant magis quam timeant in hac confessione;  in qua sciunt Dei et Christi milites non perimi, sed coronari. Opto te, frater carissime, semper in Domino bene ualere.



[2Kb] EPISTOLA LXXXIII.

AD CLERUM ET PLEBEM, DE SUO SECESSU, PAULO ANTE PASSIONEM.

ARGUMENTUM.---Cum iam, sub finem uite, ad hortos suos reuerso Cypriano nuntiaretur missos esse qui se Uticam ad supplicium pertraherent, secessit. Ne uero metu mortis id fecisse crederetur, hac epistola causam reddit, ut nempe non alibi quam Carthagine, in conspectu suorum, martyrium subiret.

[1Kb] I. Cyprianus presbyteris et diaconibus et plebi  uniuerse salutem. Cum perlatum ad nos fuisset, fratres karissimi, commentarios esse missos qui me Uticam perducerent, et consilio carissimorum persuasum esset ut de hortis nostris interim secederemus, iusta interueniente causa, consensi, eo quod congruat episcopum in ea ciuitate in qua Ecclesie Dominice preest, illic Dominum confiteri et plebem uniuersam prepositi presentis confessione clarificari. Quodcumque enim sub illo confessionis momento confessor episcopus loquitur, aspirante Deo, ore omnium loquitur. Ceterum mutilabitur honor ecclesie nostre tam gloriose, si ego episcopus alterius ecclesie prepositus, accepta apud Uticam super confessione sententia, exinde martyr ad Dominum proficiscar, quandoquidem ego et pro me et pro uobis apud uos  confiteri et ibi pati, et exinde ad Dominum proficisci, orationibus continuis deprecer et uotis omnibus exoptem  et debeam. Expectamus ergo hic, in secessu abdito constituti, aduentum proconsulis Carthaginem redeuntis, audituri ab eo quid imperatores super Christianorum laicorum et episcoporum nomine mandauerint, et dicturi quod ad horam Dominus dici uoluerit.

[1Kb] II. uos autem, fratres karissimi, pro disciplina quam de mandatis Dominicis a me semper accepistis, et secundum quod me tractante sepissime didicistis, quietem et tranquillitatem tenete, nec quisquam uestrum aliquem tumultum fratribus moueat, aut ultro se gentilibus offerat. Apprehensus enim et traditus loqui debet; siquidem in nobis Dominus positus illa hora loquatur, qui nos confiteri magis uoluit quam profiteri [a 1Kb] . Quid autem de cetero nos obseruare conueniat  antequam in me super confessione nominis Dei proconsul sententiam ferat, instruente Domino in commune disponemus. Incolumes uos, fratres karissimi, Dominus noster in Ecclesia sua permanere faciat et conseruare dignetur. Ita fiat per suam misericordiam [b 1Kb] .

167 Tres epistole que sequuntur inter epistolas Cypriani reperiuntur in quibusdam libris antiquis [* 1Kb] .





EPISTOLA CORNELII PAPAE AD CYPRIANUM. *

Dilectionis tue non delectabilia et contra fidei regulam scripta suscepi, in quibus nauseas recognoui, et uenena sermonum aduersus catholicam per totum orbem diffusam Ecclesiam horribilibus a te superseri zizaniis non laudaui. Que peto uelociter tollas ac predamnes. Quod prius quidem te facere oportebat  quam in mundo lethale uirus aspersum simplicium et innocentium interficeret mentes. Non ergo dignum  est rebaptizare. Ergo eradica et extrica, ut diximus, florulentis sermonibus atque dignis per posteriorem epistolam priora scripta, que contra catholicam fidem seruare censuerunt genimina uiperarum. Non enim decet tante urbis antistitem excellentissimumque doctorem ut, dum putas heresis baptisma predamnandum, uerum Baptisma sermonibus maculare audias que doles contra Apostolum scilicet repugnare dicentem: Unus Deus, una fides, unum Baptisma.





AD PLEBEM CARTHAGINIS. 

Cyprianus plebi Carthagini consistenti eternam in Domino salutem. Gratias quidem agimus Deo Patri et Domino Iesu Christo, qui uos adunatos atque in conuenticula restituit. Propter quam rem memorauimus  et scriptum beatissimorum martyrum atque confessorum uoluimus ad consilium nostrum seruare. Iubet desuper maiestas atque Spiritus sanctus, cuius in nobis gratia testis est salutaris. Nam, cum tractaret de traditoribus, iubet tam in Euangelio quam in Apostolo, tam in Psalmis quam in Prophetis et ceteris Scripturis: Scrutamini . Quo scrutato a nobis, inuentis [a 1Kb] ab iis qui Scripturas sanctas tradiderunt non mereri eos congredi consilium nostrum, id est consilium habitare. Nemo est enim qui hoc consilium condreatur [b 1Kb] non celestem spectet. Ac propterea memorauimus ut ii qui taliter Scripturas tractauerunt ad statum plebis et iudicium ab ipsis porrectum, nec aliqua actio ab ipsis promi, sed nec etiam ad statum sacrificii neque plebis esse  proximi; qui utique, iam dudum derelicta plebe, nudata altaria, prompta sacrificia [c 1Kb] . Merito hec memorantes cum mestitia atque dolore animi profici teste ad Dominum quod debuimus statuere, quam omnes disceptationes et dissensiones et hereses et scandala hauserant, ne ulterius prouocent se homines seu minus fidei seu Scripturis leues sint et lectores id statuimus atque statuimus [d 1Kb] , atque statuto nostro recedi nolumus, ut si qui tradidit prepositus huic plebi mereantur antistitem administrantem altari ac corpore integro. Iis uero iussimus a quibus et sacrificium offerri iubemus, merito preceptis iis 168 obtemp erari debet, nec aliud fiet quam statim euangelica uox sincera cata Iohannem loquitur: Nolo, inquit, de manibus uestris sacrificia, quia non uenistis ad me cum hostia  munda. Qui utique hostiam mundam non offert, hostia de manibus eius non ascendit. Nam iterum legimus: In principio erat uerbum, et uerbum erat apud Deum, et Deus erat uerbum . Qui per uerbum finctionem finxerint dare res inhabitabiles apud illos seu ueras scripturas sanctas seu fictas, qui dat uocem et qui dat desideria proxima, qui utique finget tradere supplebit traditionem. Merito negantes uolumus interim ueniam habere confitentes patres. Nam qui dicit se Scripturas non habere, utique paratus fuit et  torqueri, quorum exempla habemus. Tertio negauerunt, et sacramentum non tradiderunt. Hi autem qui nec interrogati obtulerunt, interim usque ad statum consilii laici communicabunt. uerumtamen in statum consilii quod Scriptura sancta promouerit, secundum sententiam fixam sanctis et amicis Dei suppleri uolumus, cum iam testes et proximi aliquid iam dudum statuerant nostri antecessores. Ob quam rem necesse est nos testibus consentire complecti et supplere. Opto uos in Domino semper bene ualere. Amen. Deo gratias.





AD TURASIUM PRESBYTERUM. 

Cyprianus benedicto et dilectissimo parenti Turasio in Domino eternam salutem. Charitatis tue scripta  percepi, quibus animum tuum dolore commotum de filie dormitione cognoui. Non aliud principaliter admiratus sum quam christiani pectoris in te iactatam fuisse uirtutem, ut animum flecteres ad dolorem. Stupeo murum fidei penetratum uulneribus orbitatis, quem sepire debuerat spes resurrectionis et regni celestis. Numquam spes cum dolore concordat, nec fides aliquando sentit quacumque iacturam. Resurgere credimus mortuos, et plangimus: quid faceremus, si mori tantummodo sine resurrectione preciperet Deus? uoluntas utique eius sola sufficeret ad solatium, cui nullum preponendum scimus affectum. Quod dederat abstulit qui creauerat. Quid certas plangere quod ad tempus acceperas? Commodauerat ut haberes quantocumque tempore uoluisset, et cum  uellet rursus auferret. Nihil abstulit tuum qui recipere dignatus est proprium. Creditum suum recipere decuerat creditorem, et nichil aliud decet quam creditori suo gratias agere mutuantem. Sic Iob legimus quam sequamur deuotissimam uocem: Dominus, inquit, dedit, Dominus abstulit. Sicut Domino placuit, ita factum est. Sit nomen Domini benedictum . Parum ergo non erat hec sola consolatio contra luctum quod nemo lugere debeat cum aliquid reddiderit alienum, quia fas non erat apud alium detineri quod domino suo fuerat necessarium. Additur consolationis alia prouidentia, que iaculis occurrat orbitatis. Gaudere debuimus de seculo recedentibus, si seculi contra nos inimicitias sentiremus, et plangimus beneficia Domini, qui nobis quod prestat infirmitati  nostre prestat. Periclitari uolebat adhuc qui dolet aliquem dormientem, et inter fluctus uite presentis uidere cupiebat miserum laborare. Ad quid christianum et fidelem animam putas intra carcerem mundi remorari debuisse, cui totus mundus naufragium est? 169 Tantis et talibus tempestatibus uite tot impugnationes diaboli, tot corporis bella, tot clades seculi, tot calamitates euasit. Et lacrymas fundis, quasi nescias quid in te ipse quotidie patiaris. Propter quod Dominus sic admonet Apostolos suos dicens:  Si me diligeretis, gauderetis, quoniam uado ad patrem . Plane mortuum Lazarum fleuit, sed non tuis lacrymis. Resurrectionis promissor dolere non poterat, ne fidem perfidiam faceret quam docebat. Doluit Lazarum non dormientem, sed potius resurgentem, et flebat quem cogebatur, propter saluandos alios et confundendos incredulos, ad seculum reuocare. Hanc uitam dans Dominus ingemiscebat, quam tu doles esse sublatam. Contra lacrymas eius pugnant lacryme tue, et amor tuus amori eius non conuenit. Fletus eius non habet parem. Ille nolebat reddere laboribus quem dilexerat, et tu amare te credis cui laborum uolebas adhuc restare tormenta? Ceterum, si putas eum mortuum Lazarum doluisse, ante non permisisset exire qui repellere poterat  mortem, aut certe non fleret qui mortuum resuscitandi postmodum habuerat potestatem. Unde apparet eum sola ea causa fuisse commotum, quod ad hostilem uitam carissimum suum reuocare denuo propter credituros aliquos uel confundendos incredulos urgebatur. Denique sic subsecutus est Dominus dicens: Ergo, Pater, ut credant quia tu me misisti, ait clara uoce: Lazare, prodi foras . Et factum est. Gaudere ergo debes unde ille coactus est flere, ne uidearis dormientis felicitatibus inuidere. Ab alieno mundo ad proprium transiuit, transiuit ad Dominum, et de hostili patria ad paternam patriam migrauit ad celum, dicente Apostolo: Scimus, inquit, quoniam, si terrena domus nostra huius corporis resoluatur, quod habitationem habemus non manu factam  eternam in celis . Caruit ergo domo, quam nec nosse debuerat; caruit malis ciuibus, quorum odia sustinebat, ne adhuc peregrinaretur in terra contraria, sicut Apostolus memorat dicens: Quamdiu sumus in hoc seculo, peregrinamur a Domino . Non nobis ergo debet luctus incumbere, quisquis a peregrinatione redire meruerit ad propriam regionem, maxime cum non inanis et uacuus redire noscatur qui christianitatis mercatus est lucrum, propter quod uenit ad mundi commercium. Negotium explicauit, rediit, et Deo debitum soluit. Comparauit propter quam descenderat emptionem, et ad Dominum regredi properauit, cui offerat mercem, ut comparate mercis tam securitatem accipiat quam honorem. Et ego, inquies, nulla promissorum  celestium dubitatione conturbor, sed sola separatione morientis estuans desolatus solatio pii pignoris iactor. Excusatio hec est sine dubio fragilitatis humane, que patrocinari non potest diffidentie. Si enim desolationem homines ferre non ualerent, numquam prorsus a se sua pignora dimisissent. Destitutos se a morientibus conqueruntur, et uiuos filios aut propter litteras aut propter honores aut propter negotia peregrinis regionibus credunt, et, gaudent tota uita sine affectibus commorari, dummodo capiant quod de suis cupiunt pignoribus adipisci; et ut ad palatia pergant, peregrinantur. Ad studia dignitatis nauigant acquirenda, uel causas patrimonii explicandas per labores et pericula proficiscentes impellunt, nec  secum uacare quos diligunt patiuntur. Et ut ad palatium celi, ad studia Christi, ad honorem uite perpetue, ad patrimonium possessionis eterne 170 cum securitate ualeant peruenire, nemo filios suos libenter a se gratulatur abscedere. Propter incerta per incerta filium uel fratrem uel parentem peregrinari unusquisque compellit, et propter certa per certa suorum aliquem proficisci nullus admittit. Ad comparanda peccata gaudent tam parentes a filiis quam filii a parentibus separari prouocante diabolo, ad indulgentiam percipiendam nolunt ab inuicem Deo uocante discerni, ut appareat non pro nostra ratione nos dolere quemcumque uidemur amittere, sed indicium magis ostendere diffidentie, qui non sustinemus nostrorum profectiones ad Dominum, quorum peregrinationes  in seculo gratulamur. Quia credimus mundi lucris, toleramus diuisa nostri corporis membra. Si crederemus Dei promissis, post abscessionem nostrorum nichil aliud quam gratias debuerant resonare nostri pectoris gaudia. Mihi crede, semper in omnibus incredulitas meret, et sicut non potest nosse fides quod doleat, sic diffidentia sola doloribus tenetur ancilla. Nam si dormientes dicimus, dormientes utique credere debemus, non mortuos, sed requiescentes interim secundum uocem Domini fideliter loquentis: Omnis, inquit, qui credit in me, licet moriatur, uiuet . Si cui medicus homo promitteret quicquam, sine dubio promissioni eius negare non poterit omnino letitiam. Nunc quia Dominus Christus fabricator et resuscitator promittit,  non times plangere, ut fideliorem Christo pariter et potentiorem medicum uidearis in promissionibus iudicare. Sed destitutam, dicis, doleo senectutem, quia debueram meos liberos potius antecedere, ne in laboribus remanerem. Quando de spiritualibus bonis quodcumque tractatur, nichil est omnino de carnalibus ante oculos reponendum. Ego tibi melius profiteor euenisse, quoniam non carnalem sed spiritualem circa te considero fidelitatem. Tu te dicis de alicuius pignoris obitu in senectute confectum. Ego contra comprobo subleuatam senectutem tuam. Amputauit Dominus sollicitudinem que te torquebat de uiua filia ne periret. Melius utique nunc mortuam seculo redisse ad Dominum uiuam quam uiuam seculo doleres forsitan apud Dominum mortuam. Gaude tibi  quod christianam mereberis sequi, quam secutus in celo gaudeas rursus amplecti. Non te deseruit, sed precessit; et ne doleret excedentem patrem suscipere festinauit. Non amisisti tua nutrimenta. Si luctum horrueris et senex tuum obtulisse pignus Domino deputare poteris, potes secundum uotum habere post Abraham, si non potes primum, ut quod ille non trepidauit offerre, tu saltem uidearis de sublato gaudere. Ab illo Dominus postulauit, a te tulit. Ille iussioni paruit, tu uoluntati consensisti. Ille per illicitam legem nature quem Dominus sibi probauit deuotum, te saltem per licitam conditionem religionis annotet religiosum, aduocet religiosum. Nam siue uoluntate nec necessitate compelleris deuotionis Domino aliquid  exhibere, in qua parte te christianum poteris approbare. Erubescat incredulitas nostra cum gentilibus, si Domino uult esse subiecta. Communis est nobis cum illis exitus mortis, et dolores illorum superamus doloribus nostris. Quid ageremus si peculiariter aliquid exigeretur a nobis quod ad dedecus nostrum pertineret? Gentiles dolores sepe contemnunt, cum non ad promissa celestia sed ad penas tartari rapiantur. Et nos 171 plangimus euntes ad celum. Consideret christianus talis quid deinceps mereatur qui nec imitari contendit exempla sanctorum, nec contemptum habere gentilium. Illi luctus desperando despiciunt, et nos sperando despicere conamur. Denique uendere liberos sepe non dubitant, ut uiuos, quod peius est, spernant.  Et nos nec defunctorum obitus subleuant. Et nos sublatos captiuitati et libertate donatos uolumus seruire. Filios suos intrepide mortalibus tradunt, et nos de nostro simul et suos liberos et nostros liberandos dimittere sacrilega mente cunctamur, quasi tutius apud homines iudicemus magis quam penes Dominum commendari aliquem filiorum. Pudendum nescio quid christianus est apud gentiles opprobrii; quibus peiores sine dubio iudicantur quos pares habere non dicam meliores fuerat putare criminosum. Christiani nolunt uel gratulatione suos deducere ad bona, gentiles tradere non cunctantur ad mala. Postremo uel cum ipsa felicitate nostrorum morientium cogamur animum flectere, et desideriis eorum desideria nostra incipiant repugnare. Letantur  illi qui exeunt uenientes ad requiem. Letemur et nos cum ipsis, saltem computantes nostrorum exeuntium beatitudinem. Si religiosus uel nouitius qui euasit, si non potes uel exulta quia placuisse cognoscis participium tui sanguinis Christo, maxime  quod uel de occasione debeas tolerare Domini uoluntatem, cui non potes contradicere. Et cum sit omnibus communis hic casus, uanus dolor est, qui nec primus uidetur esse nec solus. Sed dicis: Nullus me de mea desolatione mentis angor exulcerat, sed pro delictis paruuli morientis humanitatis affectus impulsat. Nec hoc licet commouere animum christianum, ne contra Christi imperia luctetur. Quid est inter quoscumque et qualescumque filios dimisisse, quos iubeamur a Domino pro causa deuotionis odisse, Melius nunc saluat animam suam moriens. Relinquit in pace, ne persecutionem dimittere cum suo interitu non ualeret, ipse illi auxiliatur in mundo quorum mater habitat in celo, et qui matri subuenit, et filiis pro certo succurrit. Postremo uide si habeat aliquis  dolore concidi, ubi sine aliquo remedio potest aliquis fatigari. Sapienter debet dolere qui dolet, ne perdat sine causa quod dolet. Nunc autem contra luctum sumenda sunt arma, ut spes nostra possit habere uictoriam. Principaliter quod Dominus uoluit suscipere gratulemur. Denique quia hoc omnibus in mundo commune additur, priuatum particulare nostrum quod ad requiem reuocamur. Sequitur consummatio omnium gaudiorum, que in resurrectione inuicem nobis Domino reformante reddetur, sicut Apostolus pollicetur: Nolumus igitur ignorare uos, fratres, de dormientibus, ut non contristemini sicut et ceteri qui spem non habent. Si enim credimus quod iehsu mortuus est et resurrexit, sic et eos qui dormierunt in Iesu adducet cum eo . Hec  tibi, benedicte, pro caritate mutua transmisi. Ceterum scio te bene ualere, alios consolari. Tunc te orbitas non inueniet penetrabilem, si alios contra illam non cessabis armare. Opto te, frater carissime, semper bene ualere et nostri meminisse.



THASCII CAECILII CYPRIANI EPISCOPI CARTHAGINENSIS ET MARTYRIS OPERUM PARS II. OPUSCULA. LIBER DE HABITU uIRGINUM. LIBER DE LAPSIS. LIBER DE UNITATE ECCLESIAE. LIBER DE ORATIONE DOMINICA. AD DEMETRIANUM. DE IDOLORUM uANITATE. DE MORTALITATE. DE OPERE ET ELEEMOSYNIS DE BONO PATIENTIAE. DE ZELO ET LIuORE. AD FORTUNATUM, DE EXHORTATIONE MARTYRII. AD QUIRINUM, TESTIMONIA CONTRA IUDAEOS, LIBRI III.





173 [* 2Kb] LIBER DE HABITU uIRGINUM. 





ARGUMENTUM.


Pontius in uita D. Cypriani paucis huius libri argumentum complectitur: »Quis, inquit, uirgines ad congruentem pudicitie disciplinam et habitum sanctimonia dignum, uelut frenis quibusdam lectionis Dominice cerceret?« Primum, ut paulo fusius argumentum explicem, discipline encomium celebrat, et eius utilitatem Scripturis comprobat, deinde, gloriam, decus et merita uirginitatis, et earum que uirginitatem suam Christo uouerant et dicauerant prosecutus, continentiam non in sola carnis integritate, sed et in cultus et ornatus honore docet consistere: neque uero diuitias superfluam cultus curam excusare apud eas que iam seculo renuntiauerant; quin potius, cum moderandum iusto fine cultum prescribat nuptis feminis Apostoli, multo id magis obseruare uirginem  oportere; etsi itaque locupletes sint, cogitare debere utendum quidem diuitiis, sed ad bonas artes, ad illa que precepit Deus, expendendas nempe in pauperes. Post hec, ornamentorum ac uestium insignia  prostitutis potius feminis conuenire quam uirginibus, docet ex Apoc.; ex Isaie quoque III cap., quam Deum offendant tam uaria, tam sumptuosa muliebria ornamenta deducit. Atque adeo, a superfluo ornatu ad fucorum diuersa genera transitum faciens, non uirginibus dumtaxat, sed et nuptis illa prorsus interdicit, utpote que impune lature non sint, quod facturam Dei reformare, transfigurare et adulterare nitantur. Porro etiam illa uirginibus interdicit que negligentia in usum uenerant, tum nuptiis ne intersint, tum ut promiscuas balneas non adeant. Breui denique epilogo, quid boni contineat continentie uirtus, quoue malo careat, tribus, quod aiunt, uerbis prosecutus, librum hoc epiphonemate concludit: »Durate fortiter, spiritaliter pergite, peruenite feliciter;  tantum mementote tunc nostri cum incipiet in uobis uirginitas honorari.« PAMELIUS.

[2Kb] I. Disciplina custos spei, retinaculum fidei, dux  itineris salutaris, fomes ac nutrimentum bone indolis, magistra uirtutis, facit in Christo manere semper ac iugiter Deo uiuere et ad promissa [a 1Kb] celestia et ad diuina premia peruenire. Hanc et sectari salubre est, et auersari ac negligere lethale. In Psalmis loquitur Spiritus sanctus [b 1Kb] : Continete disciplinam, ne forte irascatur Dominus, et pereatis a [c 1Kb] uia recta, [d 1Kb] cum exarserit cito [e 1Kb] ira eius super uos . Et iterum: Peccatori autem dixit Deus. Ad quid [f 1Kb] exponis iustificationes meas, et assumis testamentum meum per os tuum? Tu autem odisti disciplinam et abiecisti sermones meos retro [g 1Kb] . Et denuo legimus: Disciplinam qui abiicit, infelix est . Et de Salomone mandata Sapientie monentis accepimus: Fili, ne neglexeris disciplinam Domini, nec defeceris ab eo  correptus; quem enim diligit Deus corripit [h 1Kb] . Si autem Deus quem diligit corripit et ad hoc corripit ut emendet, fratres quoque, et maxime sacerdotes, non oderunt sed diligunt eos quos corripiunt ut emendent. quando et Deus per Hieremiam ante predixerit et tempora nostra significauerit dicens: Et dabo uobis pastores secundum cor meum, et pascent uos pascentes cum disciplina .

[5Kb] II. Quod si in Scripturis sanctis frequenter et ubique disciplina precipitur, et fundamentum omne religionis ac fidei de obseruatione ac timore profiscitur,  quid cupidius appetere, quid magis uelle ac tenere nos conuenit, quam ut, radicibus fortius fixis, et domiciliis nostris super petram robusta mole solidatis, inconcussi ad procellas et turbines seculi stemus, ut ad Dei munera per diuina precepta ueniamus, considerantes pariter ac scientes quod templa Dei sint membra nostra, ab omni fece contagionis antique lauacri uitalis [i 1Kb] sanctificatione purgata, nec uiolari ea aut pollui fas sit, quando qui uiolat et ipse uioletur. Eorum nos templorum cultores et antistites sumus. Seruiamus illi cuius esse iam cepimus. Paulus in Epistolis suis dicit [i 1Kb] quibus nos ad curricula uiuendi per diuina magisteria formauit: Non estis uestri. Empti enim estis pretio magno [k 1Kb] . Clarificate [l 1Kb] et portate Deum in corpore uestro  Clarificemus  et portemus Deum puro et mundo corpore et obseruatione meliore; et qui per sanguinem Christi redempti [m 1Kb] sumus, per omnia seruitutis obsequia Redemptoris imperio pareamus, demusque operam ne quid immundum et profanum templo Dei inferatur, ne offensus sedem quam inhabitat derelinquat. Sospitantis [n 1Kb] Domini uerba sunt et docentis, curantis pariter et monentis: Ecce, inquit, sanus factus es, iam noli peccare, ne quid tibi deterius fiat . Dat uiuendi tenorem, dat innocentie legem, postquam contulit sanitatem; nec habenis liberis et solutis uagari  postmodum patitur, sed ipsis potius quibus sanatus fuerat mancipato grauius comminatur, quod sit scilicet minor culpa deliquisse ante cum necdum nosses disciplinam Dei, nulla sit uenia [a 1Kb] ultra delinquere postquam Deum nosse cepisti. Et quidem hoc tam uiri quam mulieres, tam pueri quam 174 puelle, sexus omnis atque omnis etas obseruet, et curet, pro religione et fide quam Deo debet, ne quod sanctum et purum de Domini dignatione percipitur, minus sollicito timore teneatur.

[1Kb] III. Nunc nobis ad uirgines sermo est; quarum quo sublimior gloria est, maior et cura est. Flos est ille [b 1Kb] ecclesiastici germinis, decus atque ornamentum gratie spiritalis, leta indoles, laudis et honoris opus integrum atque incorruptum, Dei imago respondens  ad sanctimoniam Domini, illustrior portio gregis Christi. Gaudet [c 1Kb] per illas atque in illis largiter floret Ecclesie matris gloriosa fecunditas; quantoque plus copiosa uirginitas numero suo addit, tanto plus gaudium matris [d 1Kb] augescit. Ad has loquimur, has adhortamur affectione potius quam potestate; non quod, extremi et minimi [e 1Kb] et humilitatis nostre admodum conscii, aliquid [f 1Kb] ad censuram licentie uindicemus, sed quod [g 1Kb] , ad sollicitudinem [h 1Kb] magis cauti [i 1Kb] , ptus de diaboli infestatione timeamus.

[1Kb] Iu. Neque enim inanis hec cautio est et uana formido que ad salutis uiam consulit, que Dominica et uitalia precepta custodit, ut que se Christo dicauerint, et a carnali concupiscentia recedentes tam carne quam mente se Deo uouerint, consumment opus  suum magno premio destinatum, nec ornari iam aut  placere cuiquam nisi domino suo studeant, a quo et mercedem uirginitatis expectant, dicente ipso: Non omnes capiunt uerbum, sed illi quibus datum est. Sunt enim spadones qui ex utero matris sic nati sunt, et sunt spadones qui coacti sunt ab hominibus, et sunt spadones qui se ipsos castrauerunt propter regnum celorum . Denuo quoque per hanc Angeli uocem continentie munus ostenditur, uirginitas predicatur: Hi sunt qui cum mulieribus se non coinquinauerunt. uirgines enim permanserunt. Hi sunt qui sequuntur Agnum quocumque ierit . Neque enim tantum masculis continentie gratiam [i 1Kb] Dominus repromittit et feminas preterit, sed, quoniam femina uiri portio est et ex eo sumpta atque formata est, in Scripturis fere omnibus ad protoplastum Deus  loquitur, quia sunt duo in carne una et in masculo simul significatur et femina.

[3Kb] u. Quod si Christum continentia sequitur, et regno Dei uirginitas destinatur, quid est illis cum terreno cultu et cum ornamentis, quibus dum hominibus placere gestiunt, Deum offendunt, non cogitantes esse predictum: Qui hominibus placent confusi sunt, quoniam Deus nichil fecit illos , et Paulum quoque gloriose et sublimiter predicasse [k 1Kb] : Si hominibus placere uellem [l 1Kb] , Christi seruus non essem . Continentia uero et pudicitia non in sola carnis integritate consistit, sed etiam in cultus et ornatus honore pariter ac pudore, ut, secundum Apostolum, que innupta est sancta sit et corpore et spiritu. Instruit nos Paulus et docet dicens [m 1Kb] : Celebs cogitat  ea que sunt Domini, quomodo placeat Deo: qui  autem matrimonium contraxit, cogitat ea que sunt mundi huius, quomodo placeat uxori. Sic et uirgo et mulier innupta cogitat ea que sunt Domini, ut sit sancta et corpore et spiritu . uirgo non esse tantum sed et intelligi debet et credi. Nemo cum uirginem uiderit [a 1Kb] , dubitet an uirgo sit. Parem te integritas in omnibus prestet, nec bonum mentis corporis cultus infamet. Quid ornata, quid compta procedit, quasi maritum aut habeat aut querat? Timeat potius placere, si uirgo est, nec periculum sui appetat que ad meliora et diuina se seruat. Que uirum non habent, cui placere se simulent, integre et pure non tantum corpore sed etiam spiritu perseuerent. Neque enim fas est uirginem ad speciem forme sue comi aut de carne et de eius 175 pulchritudine  gloriari, cum nulla sit illi magis quam aduersus carnem colluctatio et uincendi corporis ac domandi obstinata certatio.

[1Kb] uI. Paulus forti ac sublimi uoce proclamat: Mihi autem absit gloriari nisi in cruce Domini nostri Iesu Christi, per quem mihi mundus crucifixus est, et ego mundo. : et uirgo in Ecclesia de specie carnis ac de corporis pulchritudine gloriatur! Addit Paulus et dicit: Qui enim sunt Christi, carnem suam crucifixerunt cum uitiis et concupiscentiis : et que se concupiscentiis carnis et uitiis renuntiasse profitetur, in iisdem quibus renuntiauerat, inuenitur! Deprehenderis uirgo, detegeris. Aliud esse te iactas, et aliud affectas. Maculis te concupiscentie carnalis aspergis [b 1Kb] , cum integritatis candidata sis et pudoris. Clama,  inquit Esaie Deus: Omnis caro fenum, et omnis claritas eius ut flos feni. Aruit fenum, et flos decidit: sermo autem Domini manet in eternum  Neminem christianum decet, et maxime uirginem non decet, claritatem ullam computare [c 1Kb] carnis et honorem, sed solum appetere sermonem [d 1Kb] Dei, bona in eternum mansura complecti. Aut si in carne sit gloriandum, tunc plane quando in nominis [e 1Kb] confessione cruciatur, quando fortior femina uiris torquentibus inuenitur, quando ignes aut cruces aut ferrum aut bestias patitur ut coronetur. Illa sunt carnis pretiosa monilia, illa corporis ornamenta meliora.

[1Kb] uII. Sed sunt alique diuites et facultatum ubertate locupletes, que opes suas preferant et se bonis suis  uti debere contendant. Sciant primo illam diuitem esse que in Deo diues est, illam esse locupletem que locuples in Christo est, bona illa esse que sunt spiritalia, diuina, celestia, que nos ad Deum ducant, que nobiscum apud Deum perpetua possessione permaneant. Ceterum, quecumque terrena sunt in seculo accepta et hic cum seculo remansura [f 1Kb] , tam contemni debent quam mundus ipse contemnitur, cuius pompis et deliciis iam tunc renuntiauimus cum meliore transgressu ad Deum uenimus. Ioannes nos excitat et hortatur spiritali et celesti uoce contestans: Nolite, ait, diligere mundum neque ea que in mundo sunt [g 1Kb] . Si quis dilexerit mundum, non est caritas Patris in illo; quoniam omne quod in mundo est, concupiscentia carnis est, et concupiscentia oculorum,  et ambitio seculi, que non est a Patre, sed ex concupiscentia seculi. Et mundus transibit et concupiscentia eius. Qui autem fecerit uoluntatem Dei, manet [a 1Kb] in eternum, quomodo et Deus manet in eternum. . Aeterna igitur et diuina sectanda sunt, et omnia de Dei uoluntate facienda sunt, ut Domini nostri uestigia et magisteria diuina sectemur [b 1Kb] , qui monuit et dixit: Non descendi de celo ut faciam uoluntatem meam, sed uoluntatem eius qui me misit . Quod si non est maior domino suo seruus et liberatori debet obsequium [c 1Kb] liberatus, qui esse cupimus christiani, debemus quod Christus dixit et fecit imitari. Scriptum est, et legitur et auditur et in exemplum nostri Ecclesie ore celebratur: Qui dicit se in Christo manere debet quomodo ille ambulauit et ipse  ambulare . Ambulandum est igitur uestigiis paribus, emula ingressione nitendum est. Tunc respondet [d 1Kb] ad fidem nominis sectatio ueritatis, et credenti premium datur [e 1Kb] si quod creditur et geratur.

[1Kb] uIII. Locupletem te dicis et diuitem. Sed diuitiis tuis Paulus occurrit, et ad cultum atque ornatum tuum iusto fine moderandum sua uoce prescribit: Sint, inquit, mulieres cum uerecundia et pudicitia componentes se, non in tortis crinibus, neque auro, neque margaritis, aut ueste pretiosa, sed ut decet mulieres promittentes castitatem per bonam conuersationem . 176 Item Petrus ad hec eadem precepta consentit et dicit: Sit in muliere non exterior ornamenti aut auri aut uestis cultus, sed cultus cordis .  Quod si illi mulieres quoque admonent cercendas et ad ecclesiasticam disciplinam religiosa obseruatione moderandas que excusare cultus suos soleant per maritum [f 1Kb] , quanto id magis obseruare uirginem fas est, cui nulla ornatus sui competat uenia, nec deriuari in alterum possit mendacium culpe [g 1Kb] , sed sola ipsa remaneat in crimine.

[3Kb] IX. Locupletem te dicis et diuitem. Sed non omne quod potest debet et fieri, nec desideria prolixa et de seculi ambitione nascentia ultra honorem ac pudorem uirginitatis extendi, cum scriptum sit: Omnia licent, sed non omnia expediunt; omnia licent, sed non omnia edificant . Ceterum, si tu te sumptuosius comas, et per publicum notabiliter incedas, oculos in te iuuentutis illicias, suspiria adolescentium  post te trahas, concupiscendi libidinem nutrias, suspirandi fomenta succendas, ut, etsi ipsa non pereas, alios tamen perdas, et uelut gladium te et uenenum uidentibus prebeas, excusari non potes quasi mente casta sis et pudica. Redarguit te cultus improbus et impudicus ornatus, nec computari iam potes inter puellas et uirgines Christi, que sic uiuis ut possis adamari.

[1Kb] X. Locupletem te dicis et diuitem. Sed iactare diuitias suas uirginem non decet, cum dicat Scriptura diuina: Quid nobis profuit superbia, aut quid diuitiarum iactatio [h 1Kb] contulit nobis? transierunt omnia illa tamquam umbra ; et Apostolus rursum moneat et dicat: Et qui emunt sic sint quasi non ementes, et qui possident quasi non possidentes, et qui hoc  mundo utuntur, quasi non utantur [a 1Kb] . Preterit enim figura huius mundi . Petrus etiam, cui oues suas Dominus pascendas tuendasque commendat, super quem posuit et fundauit Ecclesiam [b 1Kb] , aurum quidem sibi esse et argentum negat , sed esse se dicit Christi gratia diuitem, esse fide eius et uirtute locupletem, quibus multa magnalia cum miraculo faceret, quibus ad gratiam glorie bonis [c 1Kb] spiritalibus abundaret. Has opes, has diuitias possidere non potest que se diuitem seculo mauult esse quam Christo.

[2Kb] XI. Locupletem te dicis et diuitem, et utendum putas iis que possidere te Deus uoluit. Utere, sed ad res salutares; utere, sed ad bonas artes [d 1Kb] ; utere, sed ad illa que Deus precipit, que Dominus ostendit.  Diuitem te sentiant pauperes, locupletem te sentiant indigentes; patrimonio tuo Deo fenera: Christum ciba. Ut uirginitatis perferre gloriam liceat, ut ad Domini premia uenire contingat, multorum precibus exora. Commenda illic thesauros tuos ubi fur nullus effodiat, quo nullus insidians grassator irrumpat. Possessiones tibi sed celestes magis compara, ubi fructus tuos iuges ac perennes et ab omni contactu iniurie secularis immunes [e 1Kb] nec rubigo atterat, nec grando cedat, nec sol urat, nec pluuia corrumpat. Nam delinquis et hoc ipso in Deum, si ad hoc tibi ab illo diuitias datas credis ut illis non salubriter perfruaris. Nam et uocem Deus homini dedit [f 1Kb] , et tamen non sunt idcirco [g 1Kb] amatoria cantanda nec turpia; et  ferrum esse ad culturam terre Deus uoluit, nec homicidia sunt idcirco facienda; aut quia thura et merum et ignem Deus instituit, sacrificandum est inde idolis; uel quia abundant pecudum greges in agris tuis, uictimas et hostias diis immolare debebis. Alioqui tentatio est patrimonium grande, nisi ad usus bonos census operetur, ut patrimonio [h 1Kb] suo unusquisque locupletior magis redimere debeat quam augere delicta.

[1Kb] XII. Ornamentorum ac uestium insignia et lenocinia formarum 177 non nisi prostitutis et impudicis feminis congruunt, et nullarum fere pretiosior cultus est quam quarum pudor uilis est. Sic in Scripturis sanctis, quibus nos instrui Dominus uoluit et moneri, describitur ciuitas meretrix, compta pulchrius et  ornata, et cum ornamentis suis ac propter ipsa potius ornamenta peritura. Et uenit, inquit, unus ex septem Angelis habentibus phialas septem, et aggressus est me dicens: ueni, ostendam tibi damnationem meretricis magne sedentis super aquas multas, cum qua fornicati sunt reges terre. Et duxit me in spiritu. Et uidi mulierem sedentem super bestiam; et mulier illa amicta erat pallio purpureo [i 1Kb] et coccineo, et adornata erat auro et lapidibus pretiosis et margaritis, tenens poculum in manu sua plenum execrationum et immunditie [i 1Kb] et fornicationis totius terre . Fugiant [k 1Kb] caste uirgines et pudice incestarum cultus, habitus impudicarum, lupanarium insignia, orna menta meretricum.

 [4Kb] XIII. Clamat etiam Spiritu sancto plenus Esaias, et filias Sion auro et argento ac ueste corruptas increpat et obiurgat perniciosis opibus affluentes et a Deo [a 1Kb] per seculi delicias recedentes: Exaltate sunt, ait, filie Sion, et ambulauerunt alto collo [b 1Kb] , et nutu oculorum et incessu pedum trahentes tunicas, et pedidibus simul ludentes. Et humiliabit Deus principales filias Sion, et reuelabit Dominus habitum earum, et auferet Dominus gloriam uestis illarum et ornamenta earum et crines et cincinnos et lunulas et discriminalia et armillas et botronatum et dextralia et annulos et inaures et serica contexta cum auro et hyacintho. Et erit pro odore suauitatis puluis, et pro cingulo reste cingeris, et pro ornamento capitis aureo caluitium habebis [c 1Kb] . Hoc Deus culpat, hoc denotat.  Hinc corruptas esse uirgines, hinc a cultu uero atque diuino desciuisse pronuntiat. Exaltate ceciderunt [d 1Kb] , compte turpitudinem feditatemque meruerunt. Sericum  et purpuram [e 1Kb] indute Christum induere non possunt. Auro et margaritis et monilibus adornate ornamenta cordis ac pectoris perdiderunt. Quis non id execretur et fugiat quod alii fuerit exitio [f 1Kb] ? quis id appetat et assumat quod ad necem alterius pro gladio fuerit et telo? Si hausto poculo moreretur ille qui biberat, uenenum scires esse quod ille potauit. Si, accepto cibo, qui acceperat interiret, scires esse lethale quod acceptum potuit occidere, nec ederes inde nec biberes unde interiissc alios ante conspiceres. Nunc quanta ignorantia ueri [g 1Kb] est, animi quanta dementia, id uelle quod et nocuerit semper et noceat, et putare quod inde ipsa non pereas unde alios periisse cognoscas!

[8Kb] XIu. Neque enim Deus coccineas aut purpureas  oues fecit, aut herbarum succis et conchyliis tingere et colorare Ianas docuit, nec distinctis auro lapillis et margaritis contexta serie et numerosa compage  digestis monilia instituit, quibus ceruicem quam fecit absconderes, ut operiatur illud quod Deus in homine formauit, et conspiciatur id desuper quod diabolus adinuenit. An uulnera inferri auribus Deus uoluit, quibus innocens adhuc infantia et mali secularis ignara crucietur, ut postea de aurium cicatricibus et cauernis pretiosa grana dependeant, grauia etsi non suo pondere, mercium tamen [a 1Kb] quantitate? Que omnia peccatores [b 1Kb] et apostate angeli suis artibus prodiderunt quando, ad terrena contagia deuoluti, a celesti uigore recesserunt. Illi et oculos circumducto  nigrore fucare et genas mendacio ruboris inficere et mutare adulterinis [c 1Kb] coloribus crinem et expugnare omnem oris et capitis ueritatem corruptele sue impugnatione docuerunt.

[2Kb] Xu. Et quidem isto in loco, pro timore 178 quem nobis fides suggerit, pro dilectione quam fraternitas exigit, non uirgines tantum aut uiduas, sed et nuptas puto et omnes omnino feminas admonendas quod opus Dei et factura eius et plastica adulterari nullo modo debeat adhibito flauo colore [d 1Kb] , uel nigro puluere, uel rubore [e 1Kb] , aut quolibet denique lineamenta natiua corrumpente  medicamine. Dicit Deus [a 1Kb] : Faciamus hominem ad imaginem et similitudem nostram. . Et audet quisquam mutare et conuertere quod Deus fecit? Manus Deo inferunt quando id quod ille formauit reformare et transfigurare contendunt, nescientes quia opus Dei est omne quod nascitur, diaboli quodcumque mutatur [b 1Kb] . Si quis pingendi artifex uultum alicuius et speciem et corporis qualitatem emulo colore signasset, et, signato iam consummatoque simulacro, manus alius inferret, ut iam formata, iam picta quasi peritior reformaret, grauis prioris artificis iniuria et iusta indignatio uideretur. Tu te existimas impune laturam tam improbe temeritatis audaciam, Dei artificis offensam? Ut enim impudica circa homines et incesta fucis lenocinantibus non sis,  corruptis uiolatisque que Dei sunt, peior adultera detineris. Quod ornari te putas, quod putas comi, impugnatio est ista diuini operis, preuaricatio est ueritatis [c 1Kb] .

[1Kb] XuI. Monentis Apostoli uox est: Expurgate uetus fermentum, ut sitis noua conspersio, sicut estis azymi [d 1Kb] . Nam et pascha nostrum immolatus est Christus. Itaque festa celebremus [e 1Kb] , non in fermento uetere, neque in fermento malitie et nequitie, sed in azymis sinceritatis et ueritatis . Num sinceritas perseuerat et ueritas quando que sincera sunt polluuntur colorum adulteriis [f 1Kb] , et adulterinis medicaminum fucis [g 1Kb] in mendacium uera mutantur? Dominus tuus dicit: Non potes facere capillum unum album aut nigrum : et tu ad uincendam Domini tui uocem uis te esse  potiorem? Audaci conatu et sacrilego contemptu crines tuos inficis, malo presagio futurorum capillos iam tibi flammeos auspicaris, et peccas, proh nefas! capite [h 1Kb] , id est corporis parte meliore. Et cum scriptum sit de Domino: Caput autem eius et capilli erant albi uelat lana aut nix , tu execraris canitiem, detestaris alborem qui sit ad Domini caput similis.

[2Kb] XuII. Non metuis, oro, que talis es, ne cum resurrectionis dies uenerit, artifex tuus te non recognoscat, ad sua premia et promissa uenientem remoueat et excludat, increpans uigore censoris et iudicis dicat: Opus hoc meum non est, nec imago nostra est. Cutem falso medicamine polluisti, crinem adultero colore mutasti, expugnata est mendacio facies,  figura corrupta est, uultus alienus est. Deum uidere non poteris, quando oculi tui non sunt quos Deus fecit, sed quos diabolus infecit. Illum tu sectata es, rutilos atque depictos oculos serpentis imitata es, de inimico tuo compta, cum illo pariter et arsura. Hec, oro, cogitanda non sunt Dei seruis? non die semper ac nocte metuenda? uiderint quid sibi nupte per placendi studium de coniugum solatio blandiantur; quos dum in excusationem suam proferunt, ad societatem criminose consensionis adsciscunt. uirgines certe, quibus hic sermo nunc consulit, que se eiusmodi artibus compserint, inter uirgines non putem debere numerari, sed tamquam contactas oues et morbidas pecudes [i 1Kb] a sancto et puro grege uirginitatis  arceri, ne contagio suo ceteras polluant dum simul  degunt, ne perdant alias quecumque perierunt.

[4Kb] XuIII. Et quoniam continentie bonum [a 1Kb] querimus, perniciosa queque et infesta uitemus [b 1Kb] . Nec illa pretereo que, dum 179 negligentia in usum ueniunt, contra pudicos et sobrios mores licentiam sibi de usurpatione fecerunt. Quasdam non pudet nubentibus interesse, et in illa lasciuientium libertate sermonum colloquia incesta miscere, audire quod non decet, quod non licet [c 1Kb] dicere, obseruari et esse presentes inter uerba turpia et temulenta conuiuia quibus libidinum fomes accenditur, sponsa ad patientiam stupri, ad audaciam sponsus animatur. Quis illi in nuptiis locus est cui [d 1Kb] animus ad nuptias non est, aut uoluptaria [e 1Kb] illic et leta esse que possunt ubi et studia et uota diuersa sunt? Quid illic discitur, quid  uidetur? Quantum a proposito suo uirgo deficit, quando pudica que uenerat impudica discedit? Corpore licet uirgo ac mente permaneat, oculis,  auribus, lingua minuit illa que habebat.

[5Kb] XIX. Quid uero que promiscuas balneas adeunt, que oculis ad libidinem curiosis pudori ac pudicitie corpora dicata prostituunt? que cum uiros atque a uiris nude uident turpiter ac uidentur, nonne ipse illecebram uitiis prestant? nonne ad corruptelam et iniuriam suam desideria presentium sollicitant et inuitant? uiderit, inquis, qua illuc mente quis ueniat, mihi tantum reficiendi corpusculi cura est et lauandi. Non te purgat ista [f 1Kb] defensio, nec lasciuie et petulantie crimen excusat. Sordidat lauatio, ista non abluit, nec emundat membra, sed maculat. Impudice tu neminem conspicis, sed ipsa conspiceris impudice. Oculos tuos turpi oblectatione non polluis; sed,  dum oblectas alios, ipsa pollueris. Spectaculum de lauacro facis. Theatro [g 1Kb] sunt fediora quo conuenis. uerecundia illic omnis exuitur, simul cum amictu  uestis honor corporis ac pudor ponitur, denotanda et contrectanda uirginitas reuelatur. Iam nunc considera an, cum uestita es, uerecunda sis inter uiros talis cui ad inuerecundiam proficit audacia nuditatis.

[1Kb] XX. Sic ergo frequenter Ecclesia uirgines suas plangit, sic ad infames earum ac detestabiles fabulas ingemiscit, sic flos uirginum extinguitur, honor continentie ac pudor ceditur [a 1Kb] , gloria omnis ac dignitas profanatur! Sic se expugnator inimicus per artes suas inserit; sic insidiis per occulta fallentibus diabolus obrepit. Sic, dum ornari cultius, dum liberius euagari uirgines uolunt, esse uirgines desinunt, furtiuo dedecore corrupte, uidue antequam nupte, non mariti sed Christi adultere; quam fuerant premiis ingentibus uirgines destinate, tam magna supplicia  pro amissa uirginitate sensure.

[3Kb] XXI. Audite itaque me [b 1Kb] , uirgines, ut parentem; audite, queso, uos timentem pariter ac monentem; audite utilitatibus et commodis uestris fideliter consulentem. Estote tales quales uos Deus artifex fecit:  estote tales quales uos manus Patris instituit: maneat in uobis facies incorrupta, ceruix pura, forma sincera. Non inferantur auribus uulnera, nec brachia includat aut colla de armillis et monilibus catena pretiosa; sint a compedibus aureis pedes liberi, crines nullo colore fucati, oculi conspiciendo Deo digni. Celebrentur lauacra cum feminis, quarum inter uos pudica [c 1Kb] lauatio est. Nuptiarum festa improba et conuiuia lasciua [d 1Kb] uitentur, quorum periculosa contagio est. uince uestem, que uirgo es: uince aurum, que carnem uincis et seculum. Non est eiusdem [e 1Kb] non posse a maioribus uinci et imparem minoribus inueniri. Arcta [f 1Kb] et angusta est uia que ducit ad uitam  durus et arduus [g 1Kb] est limes qui tendit ad gloriam . Per hunc uie limitem martyres pergunt, eunt  uirgines, iusti quique gradiuntur. Lata et spatiosa itinera uitate. Lethales illic illecebre et mortifere uoluptates. 180 Illic diabolus blanditur ut fallat, arridet ut noceat, illicit ut occidat. Primus, cum centeno, martyrum fructus est, secundus, sexagenarius, uester est.  Ut apud martyres [a 1Kb] non est carnis et seculi cogitatio, nec parua et leuis et delicata congressio, sic et in uobis, quarum ad gratiam [b 1Kb] merces secunda est, sit et uirtus ad tolerantiam proxima. Non est ad magna facilis ascensus. Quem sudorem perpetimur, quem laborem, cum conamur ascendere colles et uertices montium? Quid, ut ascendamus ad celum? Si premium pollicitationis attendas, minus est quod laboras. Immortalitas perseueranti [c 1Kb] datur, perpetua uita promittitur, regnum Dominus pollicetur.

[4Kb] XXII. Seruate [d 1Kb] , uirgines, seruate quod esse cepistis, seruate quod eritis. Magna uos merces manet, premium grande uirtutis, munus maximum castitatis. uultis scire quo malo careat et quid boni teneat continentie uirtus? Multiplicabo, inquit mulieri  Deus, tristitias tuas et gemitus tuos, et in tristitia [e 1Kb] paries filios, et conuersio tua ad uirum tuum, et ipse tui dominabitur . uos ab hac sententia libere estis, uos mulierum tristitias et gemitus non  timetis. Nullus uobis de partu circa filios metus est, nec maritus est dominus, sed dominus [f 1Kb] uester et caput Christus est ad instar et uicem masculi. Sors uobis et conditio communis est. Domini uox est in illa dicentis: Filii seculi huius generant et generantur. Qui autem habuerint dignationem seculi illius et resurrectionis a mortuis, non nubunt, neque matrimonium faciunt. Neque enim incipient mori: equales enim sunt Angelis Dei, cum sint filii resurrectionis . Quod futuri sumus iam uos esse cepistis. uos resurrectionis gloriam in isto seculo iam tenetis, per seculum sine seculi contagione transitis. Cum caste perseueratis et uirgines. Angelis Dei estis equales. Tantum maneat et duret solida et illesa uirginitas, et ut cepit fortiter, iugiter perseueret;  nec monilium aut uestium querat ornamenta, sed morum. Deum spectet et celum, neque oculos ad sublime porrectos ad carnis et mundi concupiscentiam deprimat aut ad terrena [g 1Kb] deponat.

 [2Kb] XXXIII. Prima sententia crescere et generare precepit, secunda continentiam suasit. Cum adhuc rudis mundus et inanis est [a 1Kb] , copiam [b 1Kb] fecunditate generantes propagamur, et crescimus ad humani generis augmentum: cum iam refertus est orbis et mundus impletus, qui capere continentiam possunt, spadonum more uiuentes, castrantur ad regnum. Nec hoc iubet Dominus, sed hortatur; nec iugum necessitatis imponit, quando maneat uoluntatis arbitrium liberum. Sed cum habitationes multas apud Patrem suum dicat , melioris habitaculi hospitia demonstrat. Habitacula ista meliora uos petitis, carnis desideria castrantes, maioris gratie premium in celestibus obtinetis. Omnes quidem qui ad diuinum lauacrum Baptismi sanctificatione perueniunt, hominem illic  ueterem gratia lauacri salutaris exponunt, et innouati Spiritu sancto, a sordibus contagionis antique iterata natiuitate purgantur. Sed natiuitatis iterate uobis maior sanctitas et ueritas competit, quibus desideria iam carnis et corporis nulla sunt. Sola in uobis que sunt uirtutis et spiritus ad gloriam remanserunt [c 1Kb] . Apostoli uox est, quem Dominus uas electionis sue dixit, quem ad promenda [d 1Kb] mandata celestia Deus  misit: Primus homo, inquit, de terre limo, secundus homo de celo [e 1Kb] . Qualis ille de limo, tales et qui de limo; et qualis celestis, tales et celestes. Quomodo portauimus imaginem eius qui de limo est, portemus et imaginem eius qui de celo est  Hanc imaginem uirginitas portat, portat integritas, 181 sanctitas portat et ueritas; portant discipline Dei memores, iustitiam cum religione retinentes, stabiles in fide, humiles in timore, ad omnem tolerantiam fortes, ad sustinendam iniuriam mites, ad faciendam misericordiam faciles, fraterna pace unanimes atque concordes.

[2Kb] XXIu. Que uos singula, o bone uirgines, obseruare, diligere, implere debetis; que Deo et Christo uacantes, ad Dominum, cui uos dicastis, et maiore  et meliore parte preceditis. Prouecte annis, iunioribus facite magisterium: minores natu, prebete comparibus incitamentum. Hortamentis uos mutuis excitate, emulis de uirtute documentis ad gloriam prouocate. Durate fortiter, spiritaliter pergite, peruenite feliciter. Tantum mementote tunc nostri, cum incipiet in uobis uirginitas honorari.






LIBER DE LAPSIS. [2Kb] 





ARGUMENTUM.


Pollicitus erat frequenter Cyprianus, ubi primum pax Ecclesie reddita foret, se certius  quid scripturum de ratione lapsorum: hoc igitur libro promissis satisfacit. Et in primis, ob oculos  posita cum gaudio tam insperata Ecclesie pace, et confessorum ceterorumque stantium in fide constantia et deinde cum dolore summo lapsorum ruinis, ac persecutionis preterite causis explicatis, discipline nempe neglectu et peccatis fidelium; grauiter increpat lapsos quod, ad prima statim uerba minantis inimici idolis sacrificauerint, et non potius, iuxta Christi consilium, secesserint: item quod iam sacrificiis macalati, contra Euangelii legem, ante expiata delicta, ante exomologesin criminis factam uim inferrent corpori et sanguini Domini, et communicationem ac pacem a quibusdam presbyteris sine episcopi sententia extorquerent. Deterritos proinde uindicta diuina lapsorum aliquot qui indigne communicarant ,  et animatos eorum exemplo qui, quamuis nullo sacrificii aut libelli facinore constricti, quoniam tamen de hoc uel cogitauerunt, hoc ipsum apud sacerdotes Dei dolenter et simpliciter confitentes, exomologesin faciebant; ad confessionem delicti, ad penitentiam publicam, ad satisfactionem plenam multis hortatur. Postremo uitari monet Nouatianos, confutans Scripturis aliquot illorum heresin.

[1Kb] I. PAX ecce, dilectissimi fratres, Ecclesie reddita est et, quod difficile nuper incredulis ac perfidis impossibile uidebatur, ope atque ultione diuina securitas nostra reparata est. In letitiam mentes redeunt, et, tempestate pressure ac nube [a 1Kb] discussa, tranquillitas ac serenitas refulserunt. Dande laudes Deo, et beneficia eius ac munera cum gratiarum actione celebranda,  quamuis agere gratias nostra uox [b 1Kb] nec in persecutione cessauerit. Neque enim tantum inimico  licere potest ut non, qui Dominum toto corde et anima et uirtute diligimus [c 1Kb] , benedictiones eius et laudes semper et ubique cum gloria predicemus. Exoptatus uotis omnium dies uenit, et, post longe noctis horribilem tetramque caliginem, Domini luce radiatus mundus eluxit [d 1Kb] .

[3Kb] II. Confessores, preconio boni nominis [e 1Kb] claros et uirtutis ac fidei laudibus gloriosos, letis conspectibus intuemur, sanctis osculis adherentes, desideratos diu inexplebili cupiditate complectimur. Adest militum Christi cohors candida, qui persecutionis urgentus ferociam turbulentam stabili congressione fregerunt, parati ad patientiam carceris, armati ad tolerantiam mortis. Repugnastis [f 1Kb] fortiter seculo, spectaculum gloriosum prebuistis Deo [g 1Kb] , secuturis fratribus fuistis  exemplo. Religiosa uox Christum [h 1Kb] locuta est, in quem se semel credidisse confessa est. Illustres manus, que non nisi diuinis operibus assueuerant, sacrificiis sacrilegis restiterunt. Sanctificata ora celestibus cibis, post corpus et sanguinem Domini, profana contagia et idolorum reliquias respuerunt. Ab impio sceleratoque uelamine, quo illic uelabantur sacrificantium capita captiua, caput uestrum liberum mansit. Frons cum signo Dei pura, diaboli coronam ferre non potuit, corone se Domini reseruauit. Quam uos lete sinu [i 1Kb] suo excipit [i 1Kb] mater Ecclesia de prelio reuertentes! quam beata, quam gaudens portas suas aperit, ut adunatis agminibus intretis, de hoste prostrato trophea referentes! Cum triumphantibus uiris et femine ueniunt, que cum seculo dimicantes [k 1Kb] ,  sexum quoque uicerunt. ueniunt et geminata militie sue gloria uirgines, et pueri annos suos uirtutibus transeuntes. Necnon et cetera stantium multitudo  uestram gloriam sequitur, proximis et pene coniunctis laudis insignibus uestigia uestra comitatur. Eadem et in illis sinceritas cordis, eadem fidei tenacis integritas. Inconcussis preceptorum celestium radicibus 182 nixos et euangelicis traditionibus roboratos, non prescripta exilia, non destinata tormenta, non rei familiaris damna, non corporis supplicia terruerunt. Explorande fidei prefiniebantur dies. Sed qui seculo renuntiasse se meminit, nullum seculi diem nouit; nec tempora terrena iam computat qui eternitatem de Deo sperat.

[1Kb] III. Nemo [a 1Kb] , fratres dilectissimi, nemo hanc gloriam mutilet, nemo incorruptam stantium firmitatem maligna obtrectatione debilitet. Cum dies negantibus [b 1Kb] prestitutus excessit, quisquis professus intra diem  non est, Christianum se esse confessus est [c 1Kb] . Primus est uictorie titulus, gentilium manibus apprehensum Dominum confiteri: secundus ad gloriam gradus [d 1Kb] est cauta secessione subtractum Domino reseruari [e 1Kb] . Illa publica, hec priuata confessio est. Ille iudicem seculi uincit, hic contentus Deo suo iudice conscientiam puram cordis integritate custodit. Illic, fortitudo promptior, hic sollicitudo securior. Ille appropinquante hora sua, iam maturus inuentus est; hic fortasse dilatus est qui, patrimonio derelicto, idcirco secessit quia non erat negaturus: confiteretur utique si fuisset et ipse detentus.

[1Kb] Iu. Has martyrum celestes coronas, has confessorum glorias spiritales, has stantium fratrum maximas eximiasque uirtutes mestitia una contristat,  quod auulsam nostrorum uiscerum partem uiolentus  inimicus populationis sue strage deiecit. Quid hoc loco faciam, dilectissimi fratres? fluctuans uario mentis estu, quid aut quomodo dicam? Lacrymis magis quam uerbis opus est ad exprimendum [f 1Kb] dolorem quo corporis nostri plaga deflenda est, quo populi aliquando numerosi multiplex lamentanda iactura est. Quis enim sic durus aut ferreus, quis sic fraterne caritatis [g 1Kb] oblitus, qui inter suorum multiformes ruinas et lugubres ac multo squalore deformes reliquias constitutus siccos oculos tenere preualeat, nec, erumpente statim fletu, prius gemitus suos lacrymis quam uoce depromat? Doleo, fratres, doleo uobiscum, nec mihi ad leniendos dolores meos integritas propria et sanitas priuata blanditur, quando plus pastor in gregis sui uulnere uulneretur. Cum singulis pectus  meum copulo, meroris et funeris pondera luctuosa participo. Cum plangentibus plango, cum deflentibus defleo, cum iacentibus iacere me credo. Iaculis illis grassantis [h 1Kb] inimici mea simul membra percussa sunt, seuientes gladii per mea uiscera transierunt. Immunis et liber a persecutionis incursu fuisse non potest animus. In prostratis fratribus et me prostrauit affectus.

[3Kb] u. Habenda tamen est, fratres dilectissimi, ratio ueritatis, nec sic mentem debet et sensum persecutionis infeste tenebrosa [i 1Kb] caligo cecasse, ut nichil remanserit lucis et luminis unde diuina precepta perspici possint. Si cladis causa cognoscitur, et medela uulneris inuenitur. Dominus probari familiam suam uoluit; et quia traditam nobis diuinitus disciplinam  pax longa corruperat, iacentem fidem et pene [i 1Kb] , ut  ita dixerim, dormientem censura celestis erexit; cumque nos peccatis nostris amplius mereremur, clementissimus Dominus sic cuncta moderatus est, ut hoc omne quod gestum est exploratio potius quam persecutio uideretur.

[8Kb] uI. Studebant augendo patrimonio singuli, et, obliti quid credentes aut sub Apostolis ante fecissent aut semper facere deberent, insatiabili cupiditatis ardore ampliandis facultatibus incubabant. Non in sacerdotibus [a 1Kb] religio deuota, non in ministris [b 1Kb] fides integra, non in operibus misericordia, non in moribus disciplina. Corrupta barba in uiris, in feminis forma fucata, adulterati post Dei 183 manus oculi, capilli mendacio  colorati. Ad decipienda corda simplicium callide fraudes, circumueniendis fratribus subdole uoluntates. Iungere cum infidelibus uinculum matrimonii, prostituere gentilibus [c 1Kb] membra Christi. Non iurare tantum temere, sed adhuc etiam peierare: prepositos superbo tumore contemnere; uenenato sibi ore maledicere, odiis pertinacibus inuicem dissidere. Episcopi plurimi, quos et hortamento esse oportet ceteris et exemplo, diuina procuratione contempta, procuratores rerum secularium fieri, derelicta cathedra, plebe deserta, per alienas prouincias oberrantes, negotiationis questuose nundinas [d 1Kb] aucupari, esurientibus in Ecclesia fratribus, habere argentum largiter  uelle, fundos insidiosis fraudibus rapere, usuris multiplicantibus fenus augere. Quid non perpeti tales pro peccatis eiusmodi mereremur, cum iam pridem premonuerit ac dixerit censura [a 1Kb] diuina: Si dereliquerint [b 1Kb] legem meam et in iudiciis meis non ambulauerint, si iustificationes meas profanauerint et precepta mea non obseruauerint, uisitabo in uirga facinora eorum et in flagellis delicta eorum [c 1Kb] .

uII. Prenuntiata sunt ista nobis et ante predicta. Sed nos, date legis et obseruationis immemores, id egimus per nostra peccata, ut, dum Domini mandata contemnimus, ad correctionem [d 1Kb] delicti et probationem fidei remediis seuerioribus ueniremus. Nec saltem sero conuersi ad Domini timorem sumus, ut hanc correptionem nostram probationemque diuinam patienter  et fortiter subiremus [e 1Kb] . Ad prima statim uerba minantis inimici maximus fratrum numerus fidem suam prodidit; nec prostratus est persecutionis impetu, sed uoluntario lapsu se ipse prostrauit. Quid oro inauditum, quid nouum uenerat, ut, uelut incognitis [f 1Kb] atque inopinatis rebus exortis, Christi sacramentum temeritate precipiti solueretur? Nonne hec et Prophete ante et Apostoli postmodum nuntiauerunt? nonne iustorum pressuras et gentilium semper iniurias pleni sancto Spiritu predicauerunt? nonne fidem nostram semper armans et Dei seruos celesti uoce corroborans dicit Scriptura diuina: Dominum Deum tuum adorabis, et illi soli seruies . Nonne, iram diuine indignationis ostendens et pene metum premonens, denuo dicit: Adorauerunt eos [g 1Kb] quos fecerunt digiti eorum; et curuatus est homo et humilitatus est uir, et non laxabo illis . Et iterum Deus loquitur dicens: Sacrificans diis eradicabitur, nisi Domino soli . In Euangelio quoque postmodum Dominus, in uerbis doctor et consummator [h 1Kb] in factis, docens quid fieret, et faciens quodcumque docuisset, quicquid nunc geritur et geretur nonne ante premonuit? Nonne et negantibus [i 1Kb] eterna supplicia et salutaria confitentibus premia ante constituit?

[2Kb] uIII. Exciderunt quibusdam, proh nefas! omnia et de memoria recesserunt. Non expectauerunt saltem ut ascenderent apprehensi, ut interrogati negarent [i 1Kb] .  Ante aciem multi uicti, sine congressione prostrati; nec hoc sibi reliquerunt, ut sacrificare idolis uiderentur inuiti. Ultro ad forum currere, ad mortem sponte properare, quasi hoc olim cuperent, quasi amplecterentur occasionem datam quam semper optassent. Quot illic [k 1Kb] a magistratibus uespera urgente dilati sunt? quot, ne eorum differretur interitus, etiam rogauerunt? Quam uim potest talis obtendere, qua crimen suum purget, cum uim magis ipse fecerit ut periret? Nonne, quando ad Capitolium sponte uentum est, quando ultro ad obsequium diri facinoris accessum est, labauit [l 1Kb] gressus, caligauit aspectus, tremuerunt uiscera, brachia conciderunt? nonne sensus.  184 obstupuit, lingua hesit, sermo defecit? Stare illic [a 1Kb] potuit Dei seruus, et loqui et renuntiare Christo, qui iam diabolo renuntiauerat et seculo? Nonne ara illa quo moriturus accessit rogus illi fuit? nonne diaboli altare, quod fetore tetro fumare ac redolere conspexerat, uelut funus et bustum uite sue horrere ac fugere debebat [b 1Kb] ? Quid hostiam tecum, miser, quid uictimam immolaturus imponis? ipse ad aram hostia, uictima ipse uenisti; immolasti illic salutem tuam, spem tuam, fidem tuam funestis illis ignibus concremasti.

[1Kb] IX. Ac multis proprius interitus satis non fuit. Hortamentis mutuis in exitium [c 1Kb] populus impulsus est, mors inuicem lethali poculo propinata est; ac, ne quid deesset ad criminis cumulum, infantes quoque, parentum manibus uel impositi uel attracti, amiserunt  paruuli quod in primo statim natiuitatis exordio fuerant consecuti. Nonne illi cum iudicii dies uenerit dicent: Nos nichil mali [d 1Kb] fecimus, nec, derelicto cibo et poculo Domini, ad profana contagia sponte properauimus. Perdidit nos aliena perfidia, parentes sensimus parricidas. Illi nobis Ecclesiam matrem, illi patrem Deum negauerunt; ut, dum, parui et improuidi et tanti facinoris ignari, per alios ad consortium criminum iungimur, aliena fraude caperemur.

X. Nec est, proh dolor! iusta aliqua et grauis causa que tantum facinus excuset. Relinquenda erat patria et patrimonii facienda iactura. Cui enim nascenti atque morienti non relinquenda quandoque patria et patrimonii sui facienda iactura est? [e 1Kb] Christus non relinquatur, salutis ac sedis eterne iactura timeatur.  Clamat ecce per prophetam Spiritus sanctus: Discedite, discedite, exite inde, et immundum nolite tangere. Exite de medio eius, separamini [f 1Kb] , qui fertis uasa Domini . Et qui uasa sunt Domini ac templum Dei, ne immundum tangere et feralibus  cibis pollui uiolarique cogantur, non exeunt de medio nec recedunt! Alibi quoque uox auditur e celo, premonens quid Dei seruos facere conueniat dicens: Exi de ea, populus meus, ne particeps sis delictorum eius et ne perstringaris plagis eius , Qui exit et cedit [g 1Kb] , delicti particeps non fit; plagis uero et ipse perstringitur qui socius criminis inuenitur. Et ideo Dominus in persecutione secedere et fugere mandauit, atque, ut id fieret, et docuit et fecit. Nam, cum corona de Dei dignatione descendat, nec possit accipi nisi fuerit hora sumendi, quisquis in Christo manens interim cedit, non fidem negat, sed tempus [h 1Kb] expectat: qui autem cum non secederet cecidit, negaturus remansit.

[1Kb] XI. Dissimulanda, fratres dilectissimi, ueritas non  est, nec uulneris nostri materia et causa reticenda. Decepit multos patrimonii sui amor cecus, nec ad recedendum parati aut expediti esse potuerunt quos facultates sue uelut compedes ligauerunt. Illa fuerunt remanentibus uincula, ille catene quibus et uirtus retardata est, et fides pressa, et mens uincta [i 1Kb] , et anima preclusa, ut serpenti terram, secundum Dei sententiam, deuoranti preda et cibus fierent qui terrestribus inhererent. Et idcirco Dominus, bonorum magister et premonens in futurum [i 1Kb] : Si uis, inquit, perfectus esse, uade, uende omnia tua, et da pauperibus, et habebis thesaurum in celis; et ueni, sequere me. . Si hoc diuites facerent, per diuitias suas [k 1Kb] non perirent; thesaurum in celo reponentes, hostem nunc et expugnatorem [l 1Kb] domesticum non haberent. Esset in celo  cor et animus et sensus, si thesaurus esset in celo: nec uinci a seculo posset qui unde uinceretur [m 1Kb] , in seculo non haberet. Sequeretur Dominum solutus et liber [n 1Kb] , ut Apostoli et sub Apostolis multi et nonnulli sepe fecerunt, 185 qui, et rebus suis et parentibus  derelictis, indiuiduis Christo nexibus adheserunt.

[2Kb] XII. Sequi autem Christum quomodo possunt qui patrimonii uinculo detinentur? Aut quomodo celum petunt, et ad sublimia et alta conscendunt qui, terrenis cupiditatibus degrauantur? Possidere se credunt qui potius possidentur, census sui serui, nec ad pecuniam suam domini, sed magis pecunie mancipati. Hoc tempus, hos homines Apostolus denotat dicens: Qui autem uolunt diuites fieri, incidunt in tentationem et muscipulam [a 1Kb] et desideria multa inutilia et nocentia [b 1Kb] , que mergunt hominem in perditionem et in interitum. Radix enim omnium malorum est cupiditas, quam quidam appetentes errauerunt a fide et inseruerunt se doloribus multis . Dominus autem quibus nos premiis ad contemptum rei familiaris inuitat? Parua hec et  exigua huius temporis damna quibus mercedibus pensat? Nemo est, inquit, qui relinquat domum aut agrum, aut parentes aut fratres, aut uxorem aut filios, propter regnum Dei, et non recipiat septies tantum in isto tempore, in seculo autem uenturo uitam eternam . Quibus cognitis et de Domini pollicentis ueritate compertis, non tantum timenda non est eiusmodi sed et optanda iactura, ipso denuo Domino [c 1Kb] predicante et monente: Beati eritis cum persecuti uos fuerint [d 1Kb] , et separauerint uos et expulerint, et maledixerint nomini uestro ut nequam propter Filium hominis. Gaudete in illa die et exultate; ecce enim merces uestra multa est in celis .

 [3Kb] XIII. Sed tormenta postmodum uenerant, et cruciatus graues reluctantibus imminebant. Queri de tormentis potest qui per tormenta superatus est? Potest excusationem doloris obtendere qui uictus est in dolore? Potest rogare talis et dicere: »Certare quidem fortiter uolui, et, sacramenti mei memor, deuotionis ac fidei arma suscepi; sed me in congressione pugnantem cruciamenta uaria et supplicia longa uicerunt. Stetit mens stabilis et fides fortis, et cum torquentibus penis immobilis diu anima luctata est: sed, cum, durissimi iudicis recrudescente seuitia, iam fatigatum nunc flagella [e 1Kb] scinderent, nunc contunderent fustes, nunc equuleus extenderet, nunc ungula effoderet, nunc flamma torreret, caro me in colluctatione deseruit, infirmitas uiscerum cessit, nec animus sed corpus  in dolore defecit.« Potest cito [f 1Kb] proficere ad ueniam causa talis. Potest eiusmodi excusatio esse miserabilis. Sic hic [g 1Kb] Casto et Aemilio aliquando Dominus ignouit; sic, in prima congressione deuictos, uictores in secundo prelio reddidit, ut fortiores ignibus fierent qui ignibus ante cessissent, et unde superati essent, inde superarent. Deprecabantur illi non lacrymarum miseratione sed uulnerum, nec sola lamentabili uoce, sed laceratione corporis et dolore. Manabat pro fletibus sanguis, et pro lacrymis cruor semiustulatis uisceribus defluebat.

[5Kb] XIu. Nunc uero que uulnera ostendere uicti possunt,  quas plagas hiantium uiscerum, que tormenta membrorum, ubi non fides congressa cecidit, sed congressionem perfidia preuenit? Nec excusat oppressum necessitas criminis ubi crimen est uoluntatis. Nec hoc ideo dico ut fratrum causas onerem, sed ut magis fratres ad precem satisfactionis instigem: nam, cum scriptum sit. Qui uos felices dicunt, in errorem uos mittunt, et semitas pedum uestrorum turbant , qui peccantem blandimentis [a 1Kb] adulantibus palpat, peccandi fomitem subministrat; nec comprimit delicta ille, sed nutrit. At qui consiliis fortioribus redarguit simul atque instruit fratrem, promouet ad salutem. Quos diligo, inquit Dominus, redarguo et castigo . Sic oportet et 186 Dei sacerdotem non obsequiis decipientibus fallere, sed remediis salutaribus  prouidere. Imperitus est medicus qui tumentes uulnerum sinus manu parcente contrectat, et in altis recessibus uiscerum uirus inclusum dum seruat exaggerat. Aperiendum uulnus est et secandum, et, putraminibus amputatis, medela fortiore curandum. uociferetur et clamet licet et conqueratur eger impatiens  per dolorem, gratias aget postmodum cum senserit sanitatem.

[2Kb] Xu. Emersit enim, fratres dilectissimi, nouum [b 1Kb] genus cladis; et, quasi parum persecutionis procella seuierit, accessit ad cumulum sub misericordie titulo malum fallens et blanda pernicies. Contra Euangelii uigorem, contra Domini [c 1Kb] ac Dei legem temeritate quorumdam laxatur incautis communicatio, irrita et falsa pax, periculosa [d 1Kb] dantibus et nichil accipientibus profutura. Non querunt sanitatis patientiam, nec ueram de satisfactione medicinam. Penitentia de pectoribus excussa est, grauissimi extremique delicti memoria sublata est. Operiuntur morientium uulnera, et plaga lethalis altis et profundis uisceribus infixa, dissimulato dolore, contegitur. A diaboli aris reuertentes,  ad sanctum Domini sordidis et infectis nidore manibus accedunt. Mortiferos idolorum cibos adhuc pene ructantes, exhalantibus etiam nunc scelus suum faucibus et contagia funesta redolentibus, Domini corpus inuadunt, quando occurrat Scriptura diuina, et clamet et dicat: Omnis mundus manducabit carnem,  et anima quecumque manducauerit ex carne sacrificii salutaris quod est Domini, et immunditia ipsius super ipsum est, peribit anima illa de populo suo . Apostolus item testetur et dicat [a 1Kb] : Non potestis calicem Domini bibere et calicem demoniorum, non potestis mense Domini communicare et mense demoniorum . Idem contumacibus et peruicacibus comminatur et denuntiat dicens: Quicumque ederit panem aut biberit calicem Domini indigne, reus erit corporis et sanguinis Domini .

[2Kb] XuI. Spretis his omnibus atque contemptis, ante expiata delicta, ante exomologesin factam criminis, ante purgatam conscientiam sacrificio et manu sacerdotis, ante offensam placatam indignantis Domini et minantis, uis infertur corpori eius et sanguini, et plus  modo in Dominum manibus atque ore delinquunt, quam cum Dominum negauerunt [b 1Kb] . Pacem putant esse quam quidam uerbis fallacibus uenditant. Non est pax illa, sed bellum; nec Ecclesie iungitur qui ab Euangelio separatur. Quid iniuriam beneficium uocant? quid impietatem uocabulo pietatis appellant? Quid eis qui flere iugiter et rogare Dominum suum debent, intercepta penitentie lamentatione, communicare se simulant? Hoc sunt [c 1Kb] eiusmodi lapsis quod grando frugibus, quod turbidum sidus arboribus, quod armentis pestilens uastitas, quod nauigiis seua tempestas. Solatium eterne spei [d 1Kb] adimunt, arborem a radice subuertunt, sermone morbido ad lethale contagium serpunt, nauem scopulis, ne in portum perueniat, illidunt. Non concedit pacem facilitas ista sed tollit, nec communicationem  tribuit, sed impedit ad salutem. Persecutio est hec alia et alia tentatio, per quam subtilis inimicus impugnandis  adhuc lapsis [e 1Kb] occulta populatione grassatur, ut lamentatio conquiescat, ut dolor sileat, ut delicti memoria euanescat, ut comprimatur pectorum [f 1Kb] gemitus, statuatur fletus oculorum, nec Dominum, grauiter offensum, longa et plena penitentia deprecetur, cum scriptum sit: Memento unde cecideris, et age penitentiam .

[2Kb] XuII. Nemo se fallat, nemo se decipiat. Solus Dominus misereri potest. 187 ueniam peccatis que in ipsum commissa sunt, solus potest ille largiri qui peccata nostra portauit, qui pro nobis doluit, quem Deus tradidit pro peccatis nostris. Homo Deo esse non potest maior; nec remittere aut donare indulgentia sua seruus potest, quod in Dominum delicto grauiore commissum est, ne adhuc lapso et hoc accedat ad crimen  si nesciat esse predictum: Maledictus homo qui spem habet [g 1Kb] in homine . Dominus orandus est, Dominus nostra satisfactione placandus est, qui negantem negare se dixit, qui omne iudicium de Patre solus accepit. Credimus quidem posse apud iudicem plurimum martyrum merita et opera iustorum, sed cum iudicii dies uenerit, cum, post occasum seculi huius et mundi, ante tribunal Christi populus eius adstiterit.

[3Kb] XuIII. Ceterum, si quis, prepropera festinatione temerarius remissionem peccatorum dare, se cunctis putat posse [h 1Kb] , aut audet Domini precepta rescindere, non tantum nichil prodest sed et obest lapsis. Prouocasse est iram, non seruasse sententiam, nec misericordiam prius Dei deprecandam putare, sed contempto  Domino de sua facultate presumere. Sub ara Dei anime occisorum martyrum clamant magna uoce  dicentes: Quousque, Domine, sanctus et uerus, non iudicas et uindicas sanguinem nostrum de his qui in terris inhabitant ? Et requiescere ac patientiam tenere adhuc iubentur. Et quemquam posse aliquis existimat remittendis passim donandisque peccatis bonum fieri contra iudicem uelle, aut prius quam uindicetur ipse alios posse defendere? Mandant martyres aliquid fieri; sed si iusta, si licita, si non contra ipsum Dominum a Dei sacerdote [a 1Kb] facienda, si obtemperantis facilis et prona consensio, si petentis fuerit religiosa moderatio. Mandant aliquid martyres fieri [b 1Kb] ; sed, si scripta non sint in Domini lege que mandant, ante est ut sciamus illos de Deo impetrasse quod postulant, tunc facere quod mandant. Neque enim statim uideri potest de diuina maiestate concessum, quod fuerit  humana pollicitatione promissum.

[1Kb] XIX. Nam et Moyses pro peccatis populi petiit, nec tamen peccantibus ueniam cum petisset accepit: Precor, ait, Domine, deliquit populus hic delictum grande, et fecerunt sibi deos aureos; et nunc, si dimittis eis, delictum dimitte; sin autem, dele me de libro quem scripsisti [c 1Kb] . Et dixit Dominus ad Moysen: Si quis deliquerit [d 1Kb] ante me, deleam eum de libro meo . Ille amicus Dei, ille facie ad faciem locutus sepe cum Domino, quod petiit impetrare non potuit, nec Dei indignantis offensam sua deprecatione placauit. Hieremiam Deus laudat et predicat dicens: Prius quam te formarem in utero noui te, et prius quam exires de uulua sanctificaui te, et prophetam in gentibus posui te . Et eidem pro  peccatis populi deprecanti frequentius et oranti,  Noli, ait [e 1Kb] , orare pro populo hoc, et noli postulare pro eis in prece et oratione, quia non exaudiam in tempore in quo inuocabunt me, in tempore afflictionis sue . Quid uero iustius Ne, qui cum repleta esset terra peccatis, solus inuentus est iustus in terris? Quid gloriosius Daniele? quid illo ad facienda martyria in fidei firmitate robustius, in Dei dignatione felicius [f 1Kb] , qui toties et cum confligeret uicit, et cum uinceret superuixit? Quid Iob in operibus promptius, in tentationibus fortius, in dolore patientius, in timore submissius, in fide uerius? Nec his tamen, si rogarent, concessurum se Deus dixit. Cum propheta Ezechiel pro delicto populi deprecaretur, Terra, inquit, quecumque peccauerit mihi ut delinquat delictum, extendam manum  meam super eam, et obteram stabilimentum 188 panis et immittam in eam famem, et auferam ab ea hominem et pecora. Etsi fuerint tres uiri hi in medio eius, Ne, Daniel et Iob, non liberabunt filios neque filias, ipsi soli salui erunt . Adeo [g 1Kb] non omne quod petitur in preiudicio petentis [h 1Kb] sed in dantis arbitrio est; nec quicquam sibi usurpat et uindicat humana sententia, nisi annuat et censura diuina.

[1Kb] XX. In Euangelio Dominus loquitur dicens: Qui confessus me fuerit coram hominibus [i 1Kb] , et ego confitebor eum coram Patre meo qui in celis est. Qui autem me negauerit, et ego negabo eum . Si negantem non [i 1Kb] negat, nec confitentem confitetur. Non potest Euangelium in parte consistere et in parte nutare: aut  utrumque oportet ualeat, aut utrumque uim ueritatis  amittat: si negantes rei criminis non erunt, nec confitentes premium uirtutis accipient. Porro, si fides que uicerit coronatur, necesse est ut uicta perfidia puniatur. Ita martyres, aut nichil possunt si Euangelium solui potest, aut si Euangelium non potest solui [a 1Kb] , contra Euangelium facere non possunt qui de Euangelio martyres fiunt. Nemo, fratres dilectissimi, nemo infamet martyrum dignitatem [b 1Kb] , nemo eorum glorias destruat et coronas. Manet incorrupte fidei robur incolume; nec dicere aliquid aut facere contra Christum potest, cuius et spes et fides et uirtus et gloria omnis in Christo est. Ut ab episcopis contra mandatum Dei fiat auctores esse non possunt qui ipsi Dei mandata fecerunt. An quisquam maior Deo aut diuina bonitate clementior,  qui aut infectum uelit quod passus est Deus fieri, aut quasi illi minus potestatis ad protegendam Ecclesiam suam fuerit, auxilio nos suo putet posse seruari?

XXI. Nisi si hec ignaro Deo gesta sunt, aut non permittente [c 1Kb] illo omnia ista uenerunt, cum doceat indociles et admoneat immemores Scriptura diuina, que loquitur dicens: Quis dedit in direptionem Iacob et Isrel iis qui predabantur illum? Nonne Deus, cui peccauerunt? Et noluerunt in uiis eius ambulare neque audire legem eius: et superduxit super eos iram animationis sue . Et alibi testatur ac dicit: Numquid non ualet manus Dei ut saluos faciat, aut grauauit aurem ut non exaudiat? Sed peccata uestra inter uos et Deum separant, et propter delicta uestra auertit faciem a uobis ne misereatur  . Delicta potius nostra reputemus, actus nostros et [d 1Kb] animi secreta reuoluentes, conscientie merita ponderemus. Redeat in cor nostrum non ambulasse nos in uiis Domini et abiecisse legem Dei, precepta eius et monita salutaria numquam seruare uoluisse.

XXII. Quid de eo boni sentias, quem timorem fuisse apud eum, quam fidem credas quem corrigere nec metus potuit, quem persecutio ipsa non reformauit? Alta et erecta ceruix nec quia cecidit inflexa est. Tumens animus et superbus nec quia uictus est  fractus est. Iacens stantibus et integris uulneratus miratur; et quod non statim Domini corpus inquinatis manibus accipiat, aut ore polluto Domini sanguinem bibat, sacerdotibus sacrilegus irascitur. Atque, o tuam [e 1Kb] nimiam, furiose, dementiam! Irasceris ei qui abs te auertere iram Dei nititur; ei [f 1Kb] minaris qui pro te Domini misericordiam deprecatur, qui uulnus tuum sentit quod ipse non sentis, qui pro te lacrymas fundit, quas forsitan ipse non fundis. Oneras adhuc crimen et cumulas; et cum sis ipse implacabilis [g 1Kb] ad antistites et sacerdotes Dei, putas circa te Dominum posse placari?

[1Kb] XXIII. Accipe potius et admitte que loquimur. Quid surde aures salutaria precepta non audiunt que monemus? quid ceci oculi penitentie iter non uident  quod ostendimus? quid perculsa [h 1Kb] et alienata 189 mens remedia uitalia non percipit que de Scripturis celestibus et discimus et docemus? Aut si incredulis quibusdam minor fides est futurorum, uel presentibus terreantur. Ecce eorum qui negauerunt que supplicia conspicimus, quos eorum tristes exitus flemus? Nec hic esse sine pena possunt, quamuis necdum dies uenerit pene. Plectuntur interim [i 1Kb] quidam, quo ceteri corrigantur. Exempla sunt omnium tormenta paucorum.

[1Kb] XXIu. Unus ex his qui sponte Capitolium negaturus ascendit, postquam Christum negauit obmutuit. Pena inde cepit unde cepit et crimen; ut nec rogare iam posset qui uerba ad precum misericordiam non haberet. Alia in balneis constituta , illic ab immundo spiritu immunda correpta, laniauit dentibus linguam qua fuerat uel pasta impie uel locuta. Postquam sceleratus cibus sumptus est, in perniciem suam rabies oris armata est. Ipsa sui carnifex exstitit, nec diu superesse postmodum potuit: doloribus uentris et uiscerum cruciata, defecit.

[2Kb] XXu. Presente ac teste me ipso accipite quid euenerit. Parentes forte fugientes, dum trepidi minus consulunt, sub nutricis alimento paruulam filiam reliquerunt;  relictam nutrix detulit ad magistratus. Illi ei, apud idolum quo populus confluebat, quod carnem necdum posset edere per etatem, panem mero mixtum, quod tamen et ipsum de immolatione pereuntium supererat, tradiderunt. Recepit filiam postmodum mater. Sed facinus puella commissum tam loqui et indicare non potuit, quam nec intelligere prius potuit nec arcere. Ignoratione igitur obreptum est ut sacrificantibus nobis eam secum mater inferret. Sed enim puella mixta cum sanctis, precis nostre et orationis impatiens, nunc ploratu concuti, nunc mentis estu cepit fluctuabunda iactari, et uelut tortore cogente, quibus poterat indiciis conscientiam facti in simplicibus adhuc annis rudis anima fatebatur. Ubi uero solemnibus adimpletis calicem diaconus offerre presentibus cepit, et accipientibus ceteris locus eius  aduenit, faciem suam paruula instinctu diuine maiestatis auertere, os labiis obturantibus premere, calicem recusare. Perstitit tamen diaconus, et reluctanti licet de sacramento calicis infudit. Tunc sequitur singultus et uomitus. In corpore atque ore uiolato Eucaristia permanere non potuit. Sanctificatus in  Domini sanguine potus de pollutis uisceribus erupit. Tanta est potestas Domini, tanta maiestas! Secreta tenebrarum sub eius luce detecta sunt, sacerdotem Dei nec occulta crimina fefellerunt.

[5Kb] XXuI. Hoc circa infantem que ad eloquendum alienum circa se crimen necdum habuit etatem. At uero ea que, etate prouecta et in annis adultioribus constituta, sacrificantibus nobis latenter obrepsit, non cibum sed gladium sibi sumens, et uelut quedam uenena lethalia intra fauces et pectus admittens, angi et anima exestuante concludi postmodum cepit. Et pressuram non iam persecutionis sed delicti sui passa, palpitans et tremens concidit. Impunitum diu non fuit nec occultum dissimulate conscientie crimen. Que fefellerat hominem, Deum sensit ultorem. Et  cum quedam arcam suam, in qua Domini sanctum fuit, manibus indignis [a 1Kb] tentasset aperire, igne inde surgente deterrita est ne auderet attingere. Et quidem alius [b 1Kb] , quia et ipse maculatus sacrificio a sacerdote celebrato partem cum ceteris [c 1Kb] ausus est latenter accipere, sanctum Domini edere et contrectare non potuit, cinerem ferre se apertis 190 manibus inuenit.  Documento unius ostensum est Dominum recedere cum negatur, nec immerentibus ad salutem prodesse quod sumitur, quando gratia salutaris in cinerem sanctitate fugiente mutatur. Quam multi quotidie [a 1Kb] penitentiam non agentes, nec delicti sui conscientiam confitentes, immundis spiritibus adimplentur, quam multi usque ad insaniam mentis excordes dementie furore quatiuntur? Nec necesse est ire per exitus singulorum, cum per orbis multiformes ruinas tam delictorum pena sit uaria quam delinquentium multitudo numerosa. Unusquisque consideret, non quid alius passus sit, sed quid pati et ipse mereatur. Nec euasisse se credat, si eum interim pena distulerit, cum timere plus debeat quam sibi Dei iudicis ira seruauit [b 1Kb] .

 [1Kb] XXuII. Nec sibi quominus agant penitentiam blandiantur qui etsi nefandis sacrificiis manus non contaminauerunt, libellis tamen conscientiam polluerunt. Et illa professio denegantis contestatio est christiani quod fuerat [c 1Kb] abnuentis. Fecisse se dixit quidquid alius faciendo commisit. Cumque scriptum sit, Non potestis duobus dominis seruire , seruiuit seculari domino qui obtemperauit eius edicto; magis obaudiuit humano imperio quam Deo. uiderit an minore uel dedecore uel crimine apud homines publicauerit quod admisit. Deum tamen iudicem fugere et uitare non poterit, cum dicat Spiritus sanctus in Psalmis: Quod est imperfectum meum uiderunt oculi tui, et in libro tuo omnes scribentur . Et iterum: Homo uidet in facie,  Deus autem in corde [d 1Kb] . Ipse quoque Dominus premoneat et prestruat dicens: Et scient omnes ecclesie quia ego sum scrutator renis et cordis . Perspicit ille abdita, et secreta atque occulta considerat. Nec Dei oculos potest aliquis euadere dicentis: Ego Deus approximans, et non Deus de longinquo. Si absconditus fuerit homo in absconditis, ego ergo non uidebo eum [e 1Kb] ? Nonne celum et terram ego impleo ? uidet ille corda et pectora singulorum, et iudicaturus est, non tantum de factis, sed et de uerbis et de cogitationibus nostris, omnium mentes uoluntatesque conceptas in ipsis adhuc clausi pectoris latebris intuetur.

[2Kb] XXuIII. Denique quanto et fide maiores et timore meliores sunt qui quamuis nullo sacrificii aut libelli  facinore constricti, quoniam tamen de hoc uel cogitauerunt, hoc ipsum apud sacerdotes Dei dolenter et simpliciter confitentes, exomologesin conscientie faciunt, animi sui pondus exponunt, salutarem medelam paruis licet et modicis uulneribus exquirunt, scientes scriptum esse: Deus non deridetur . Derideri et circumueniri Deus non potest nec astutia aliqua fallente deludi. Plus immo delinquit qui secundum hominem Deum cogitans euadere se penam criminis credit, si non palam crimen admisit. Christus in preceptis suis dicit: Qui confusus me fuerit, confundet eum filius hominis . Et Christianum se putat qui Christianus esse aut confunditur [f 1Kb] aut ueretur? Quomodo potest esse cum Christo qui ad Christum pertinere aut erubescit aut metuit?  Minus plane peccauerit non uidendo idola, nec sub oculis circumstantis atque insultantis populi sanctitatem fidei profanando, non polluendo manus suas funestis sacrificiis, nec sceleratis cibis ora maculando. Hoc eo proficit ut sit minor culpa, non ut innocens conscientia. Facilius potest ad ueniam criminis peruenire. Non est tamen immunis a crimine. Nec cesset in agenda penitentia atque in Domini misericordia deprecanda, ne quod minus esse in qualitate delicti [a 1Kb] uidetur, in neglecta satisfactione cumuletur.

[1Kb] XXIX. Confiteantur singuli, queso uos, fratres dilectissimi, 191 delictum suum, dum adhuc qui deliquit in seculo est, dum admitti confessio eius potest, dum satisfactio et remissio facta per sacerdotes apud Dominum grata est. Conuertamur ad Dominum mente tota;  et, penitentiam criminis ueris doloribus exprimentes, Dei misericordiam deprecemur. Illi se anima prosternat [b 1Kb] , illi mestitia satisfaciat [c 1Kb] , illi spes omnis incumbat. Rogare qualiter debeamus dicit ipse: Reuertimini, inquit, ad me ex toto corde uestro, simulque et ieiunio et fletu et planctu; et scindite corda uestra, et non uestimenta uestra . Ad Dominum toto corde redeamus. Iram et offensam eius ieiuniis, fletibus, planctibus, sicut admonet ipse, placemus.

[2Kb] XXX. Lamentari eum putamus ex toto corde, ieiuniis, fletibus, planctibus Dominum deprecari, qui ex primo criminis die lauacra quotidie cum feminis celebrat, qui, epulis affluentibus pastus et sagina largiore distentus, cruditates suas postridie ructat, nec cibos et potus suos cum pauperum necessitate communicat?  Qui hilaris ac letus incedit, quomodo mortem suam deflet? Cumque scriptum sit, Non corrumpetis effigiem barbe uestre , barbam uellit et faciem suam comit? Et placere nunc cuiquam studet qui Deo displicet? An illa ingemiscit et plangit cui uacat cultum pretiose uestis induere nec indumentum  Christi quod perdidit cogitare, accipere pretiosa ornamenta et monilia elaborata [d 1Kb] , nec diuini et celestis ornatus damna deflere? Tu, licet indumenta peregrina et uestes sericas induas, nuda es. Auro te licet et margaritis gemmisque condecores, sine Christi decore deformis es. Et que capillos tuos inficis, uel nunc in doloribus desine; et que nigri pulueris ductu [e 1Kb] oculorum liniamenta depingis, uel nunc lacrymis oculos tuos ablue. Si quem de tuis charum [f 1Kb] mortalitatis exitu perdidisses, ingemisceres dolenter et fleres, facie inculta, ueste mutata, neglecto capillo, uultu nubilo, ore deiecto indicia meroris ostenderes. Animam tuam, misera [g 1Kb] , perdidisti, spiritaliter mortua superuiuere hic tibi et ipsa ambulans funus tuum portare cepisti; et non acriter plangis, non iugiter ingemiscis,  non te uel pudore criminis uel continuatione lamentationis abscondis! Ecce peiora adhuc peccandi uulnera, ecce maiora delicta, peccasse nec satisfacere, deliquisse nec delicta deflere.

[2Kb] XXXI. Ananias, Azarias, Misahel, illustres ac nobiles pueri, quominus exomologesin Deo facerent nec inter flammas et camini exestuantis incendia quieuerunt. Bene sibi licet conscii et Dominum fidei ac timoris obsequio sepe promeriti, humilitatem tamen tenere et Domino satisfacere nec inter ipsa gloriosa uirtutum suarum martyria destiterunt. Loquitur Scriptura diuina: Stans, inquit, Azarias precatus est, et aperuit os suum, et exomologesin faciebat Deo simul cum sodalibus suis in medio ignis . Daniel quoque, post fidei atque innocentie sue multiplicem  gratiam, post dignationem Domini circa uirtutes ac laudes suas sepe repetitam, ieiuniis adhuc promereri Deum nititur, in sacco et in cinere uolutatur, exomologesin faciens dolenter et dicens: Dominus Deus magnus et fortis et metuendus, qui seruas testamentum tuum et miserationes eis qui te diligunt et conseruant  imperia tua; peccauimus, facinus admisimus, impii fuimus, transgressi sumus, ac deseruimus precepta tua et iudicia tua; non audiuimus uerba puerorum tuorum Prophetarum que locuti sunt in nomine tuo super reges nostros et omnes gentes et super omnem terram. Tibi, Domine, iustitia [a 1Kb] , nobis autem confusio .

XXXII. Hec mites, hec simplices, hec innocentes in promeranda Dei maiestate 192 fecerunt; et nunc satisfacere et Dominum rogare detrectant qui Dominum negauerunt! Queso uos, fratres, acquiescite salubribus remediis, consiliis obedite melioribus; cum lacrymis nostris uestras lacrymas iungite, cum nostro gemitu uestros gemitus copulate. Rogamus uos, ut pro uobis Deum rogare possimus. Preces ipsas ad uos  prius uertimus, quibus Deum pro uobis ut misereatur oramus. Agite penitentiam plenam, dolentis ac lamentantis animi probate mestitiam.

[1Kb] XXXIII. Nec uos quorumdam moueat aut error improuidus aut stupor uanus, qui, cum teneantur in tam graui crimine, percussi sunt animi cecitate, ut nec intelligant delicta nec plangant. Indignantis Dei maior hec plaga est, sicut scriptum est: Et dedit illis Deus spiritum transpunctionis . Et iterum: Dilectum ueritatis non receperunt ut salui fierent; ac propterea mittet illis Deus operationem erroris, ut credant mendacio, ut iudicentur omnes qui non crediderunt ueritati, sed sibi placent in iniustitia . Iniuste sibi placentes et transpuncte mentis alienatione dementes Domini precepta contemnunt,  medelam uulneris negligunt [b 1Kb] , agere penitentiam nolunt. Ante admissum facinus improuidi, post facinus obstinati, nec prius stabiles, nec postmodum supplices. Quando debuerant stare, iacuerunt; quando iacere et prosternere se Deo debent, stare se opinantur. Pacem sibi ultro nemine dante sumpserunt. Falsa pollicitatione seducti et apostatis ac perfidis iuncti, errorem pro ueritate suscipiunt. Communicationem  non communicantium ratam ducunt; hominibus contra Deum credunt, qui contra homines Deo non crediderunt.

[1Kb] XXXIu. Eiusmodi homines quantum potestis effugite [c 1Kb] , perniciosis contactibus adherentes salubri cautione uitate. Sermo eorum sicut cancer serpit, colloquium uelut contagium transilit, noxia et uenenata persuasio persecutione ipsa peius interficit. Illic superest penitentia que satisfaciat; qui autem penitentiam criminis tollunt, satisfactionis uiam claudunt. Ita fit ut, dum temeritate quorumdam uel promittitur salus falsa uel creditur, spes uere salutis adimatur.

[3Kb] XXXu. uos uero, fratres dilectissimi, quorum timor in Deum pronus est, et in ruina licet animus  constitutus, mali sui memor est, penitentes ac dolentes peccata uestra perspicite, grauissimum conscientie crimen agnoscite, ad intelligentiam delicti uestri oculos cordis aperite, nec desperantes misericordiam Domini, nec tamen iam ueniam uindicantes. Deus, quantum patris pietate, indulgens [d 1Kb] semper [e 1Kb] et bonus est; tantum iudicis maiestate metuendus est. Quam magna deliquimus, tam granditer defleamus. Alto uulneri diligens et longa medicina non desit. Penitentia crimine minor non sit. Putasne tu Dominum cito [f 1Kb] posse placari, quem uerbis perfidis abnuisti, cui patrimonium preponere maluisti, cuius templum sacrilega contagione uiolasti? putas facile eum misereri [g 1Kb] tui, quem tuum non esse dixisti? Orare oportet impensius et rogare, diem luctu transigere,  uigiliis noctes ac fletibus ducere, tempus omne lacrymosis lamentationibus occupare, stratos [h 1Kb] solo adherere, in cinere et cilicio et sordibus uolutari, post indumentum Christi perditum nullum iam uelle uestitum, post diaboli cibum malle ieiunium, iustis operibus incumbere, quibus peccata purgantur, eleemosynis frequenter insistere, quibus a morte anime liberantur. Quod aduersarius auferebat Christus accipiat.  Nec teneri iam nec amari patrimonium debet, quo quis et deceptus et uictus est. Pro hoste uitanda res, pro latrone fugienda, pro gladio metuenda possidentibus 193 et ueneno: ad hoc tantum profuerit quod remansit ut inde crimen et culpa redimatur. Incunctanter et largiter fiat operatio, census omnis in medelam uulneris erogetur, opibus [a 1Kb] et facultatibus nostris qui de nobis [b 1Kb] iudicaturus est Domino feneretur. Sic sub Apostolis fides uiguit: sic primus credentium populus Christi mandata seruauit. Prompti erant, largi erant [c 1Kb] , distribuendum per Apostolos totum dabant, et non talia delicta redimebant.

[1Kb] XXXuI. Si precem toto corde quis faciat, si ueris penitentie lamentationibus [d 1Kb] et lacrymis ingemiscat, si ad ueniam delicti sui Dominum iustis et continuis  operibus inflectat, misereri talium potest qui et misericordiam suam protulit dicens: Cum conuersus ingemueris, tunc saluaberis, et scies ubi fueris . Et iterum: Nolo mortem morientis [e 1Kb] , dicit Dominus, quantum ut reuertatur et uiuat  Et Iohel propheta pietatem Domini, Domino ipso  monente, declarat [f 1Kb] : Reuertimini, inquit, ad Dominum Deum uestrum, quoniam misericors et pius est et patiens et multe miserationis, et qui sententiam flectat aduersus malitias irrogatas . Potest ille indulgentiam dare, sententiam suam potest ille deflectere. Penitenti, operanti, roganti potest elementer ignoscere, potest in acceptum referre quidquid pro talibus et petierint martyres et fecerint sacerdotes. uel si quis plus eum suis satisfactionibus mouerit, si eius iram, si indignantis offensam iusta deprecatione placauerit, dat ille et arma rursum quibus uictus [g 1Kb] armetur, reparat et corroborat uires quibus fides instaurata uegetetur. Repetet certamen suum miles, iterabit aciem, prouocabit hostem, et quidem factus ad prelium fortior per dolorem. Qui sic Deo satisfecerit,  qui penitentia facti sui, qui pudore delicti [h 1Kb] , plus et uirtutis et fidei de ipso lapsus sui dolore conceperit, exauditus et adiutus a Domino, quam contristauerat, nuper letam faciet Ecclesiam; nec iam solam Dei ueniam merebitur, sed et coronam.






LIBER DE UNITATE ECCLESIAE. [1Kb] *





ARGUMENTUM.


Occasione schismatis Nouatiani, ut suos Carthaginienses deterreret, alioqui non multum ab illo abhorrentes, propter Nouatum et alios quosdam sue Ecclesie presbyteros totius tragedie auctores, librum hunc conscripsit Cyprianus. Atque in primis, postquam, aduersus illorum insidias communitos, ad constantiam hortatus est, hereseon  causam esse docet quod caput Ecclesie non queritur, primatus Petri contemnitur, et cathedra ac Ecclesia una et Episcopatus unus deseritur. Deinde tum Scripturis tum figuris ueteris et Noui Testamenti unitatem Ecclesie comprobat. Porro Nouatiani ambitionem in inuadendo Episcopatu Romano, uelut aliud agens, paucis prosecutus, late deducit  neque pro eorum paucitate contra Ecclesiam quidquam facere illud Matth. XuIII: »Ubicumque fuerunt duo uel tres collecti in nomine meo, etc.; neque martyrium illis posse prodesse extra Ecclesiam. Post hec docet non mirari eos oportere quod uigerent hereses, iam olim a Christo predicte ; neque quod confessores quidam Romani schismati consentirent, quippe cum ante obitum nemo beatus sit, et in ipso Apostolorum cetu Iudas proditor exstiterit; uitanda item schismaticorum et hereticorum consortia. Ad pacem denique et unanimitatem per Scripturas hortatur.

[3Kb] I. CUM moneat Dominus et dicat: uos estis sal terre , cumque esse nos iubeat ad innocentiam  simplices, et tamen cum simplicitate prudentes , quid aliud, fratres dilectissimi, quam prouidere nos conuenit, et sollicito corde uigilantes, subdoli hostis insidias intelligere pariter et cauere ne qui Christum sapientiam Dei Patris induimus, minus sapere in tuenda salute uideamur? Neque enim persecutio sola metuenda est [a 1Kb] et ea que subruendis ac deiiciendis Dei seruis aperta impugnatione grassantur [b 1Kb] . Facilior cautio est ubi manifesta formido est, et ad certamen animus ante prestruitur quando se aduersarius confitetur. Plus metuendus [c 1Kb] est et cauendus inimicus cum latenter obrepit, cum, per pacis imaginem fallens, occultis accessibus serpit; unde et nomen serpentis accepit. Ea est eius semper astutia,  ea est circumueniendi hominis ceca et latebrosa fallacia. Sic ab initio statim mundi fefellit, et, uerbis 194 mendacibus blandiens, rudes animas incauta credulitate decepit. Dominum ipsum tentare conatus, quasi obreperet rursus et falleret, latenter accessit. Intellectus tamen est et retusus [d 1Kb] ; et ideo prostratus, quia agnitus atque detectus.

[1Kb] II. Unde nobis exemplum datum est ueteris hominis uiam fugere, uestigiis Christi uiuentis [e 1Kb] insistere; ne denuo incauti in mortis laqueum reuoluamur, sed, ad periculum prouidi [f 1Kb] , accepta immortalitate potiamur. Immortalitate autem potiri quomodo possumus, nisi ea quibus mors expugnatur et uincitur, Christi mandata seruemus, ipso monente et dicente: Si uis ad uitam uenire, serua mandata . Et  iterum: Si feceritis que [g 1Kb] mando uobis, iam non dico uos seruos, sed amicos . Hos denique fortes dicit et stabiles, hos super petram robusta mole [h 1Kb] fundatos, hos contra omnes tempestates [i 1Kb] et turbines seculi immobili et inconcussa firmitate solidatos. Qui audit, inquit, uerba mea et facit ea, similabo eum uiro sapienti qui edificauit domum suam supra petram. Descendit pluuia, uenerunt [i 1Kb] flumina, flauerunt uenti et impegerunt in domum illam, et non cecidit; fundata enim fuit [k 1Kb] super petram . uerbis igitur eius insistere, quecumque et docuit et fecit discere et facere debemus. Ceterum credere se in Christum [l 1Kb] , quomodo dicit qui non facit quod Christus facere precepit? Aut unde perueniet  ad premium fidei, qui fidem non uult seruare mandati? Nutet necesse est et uagetur, et, spiritu erroris abreptus, uelut puluis quem uentus excutit uentiletur; nec ambulando proficiet ad salutem, qui salutaris uie non tenet ueritatem.

[2Kb] III. Cauenda sunt autem, fratres dilectissimi [a 1Kb] , non solum que sunt aperta atque manifesta [b 1Kb] , sed et astute fraudis subtilitate fallentia. Quid uero astutius, quidue subtilius, quam ut Christi aduentu detectus ac prostratus inimicus, postquam lux Gentibus uenit et sospitandis hominibus salutare lumen effulsit, ut surdi auditum gratie spiritalis admitterent, aperirent ad Deum oculos suos ceci, infirmi eterna sanitate [c 1Kb] reualescerent, claudi ad Ecclesiam currerent, muti claris uocibus et precibus orarent, uidens ille  idola derelicta et per nimium credentium populum sedes suas ac templa deserta, excogitauerit nouam fraudem, ut sub ipso christiani nominis titulo fallat incautos? Hereses inuenit et schismata, quibus subuerteret fidem, ueritatem corrumperet, scinderet unitatem. Quos detinere non potest in uie ueteris  cecitate, circumscribit et decipit noui itineris errore. Rapit de ipsa Ecclesia homines; et, dum sibi appropinquasse iam lumini atque euasisse seculi noctem uidentur, alias nescientibus tenebras rursus infundit, ut cum Euangelio Christi et cum obseruatione eius et lege non stantes, Christianos se uocent, et ambulantes in tenebris habere se lumen existiment, blandiente aduersario atque fallente, qui, secundum Apostoli uocem, transfigurat se uelut angelum lucis , et ministros suos subornat uelut ministros iustitie, asserentes noctem pro die, interitum pro salute, desperationem sub obtentu spei, perfidiam sub pretextu fidei, antichristum sub uocabulo Christi; ut, dum uerisimilia mentiuntur, ueritatem subtilitate frustrentur. Hoc eo fit, fratres dilectissimi, dum ad ueritatis  originem non reditur, nec caput queritur, nec magistri [d 1Kb] celestis doctrina seruatur.

[9Kb] Iu. Que si quis consideret et examinet, tractatu longo atque argumentis opus non est. Probatio est ad fidem facilis compendio ueritatis. Loquitur Dominus ad Petrum: Ego tibi dico, inquit, [e 1Kb] quia tu es Petrus, et  super hanc [a 1Kb] petram edificabo Ecclesiam meam, et porte inferorum non uincent eam. Et tibi [b 1Kb] dabo claues 195 regni celorum: et que [c 1Kb] ligaueris super terram, erunt ligata et in celis; et quecumque solueris super terram, erunt soluta et in celis . Et iterum eidem post resurrectionem suam dicit: Pasce oues meas . Super illum unum [d 1Kb] edificat Ecclesiam suam, et illi pascendas mandat oues suas [e 1Kb] . Et quamuis Apostolis omnibus post resurrectionem suam [f 1Kb] parem potestatem tribuat [g 1Kb] et dicat, Sicut misit me Pater, et ego mitto uos: accipite Spiritum sanctum; si cuius [h 1Kb] remiseritis peccata, remittentur illi, si cuius tenueritis, tenebuntur [i 1Kb] , tamen, ut unitatem [i 1Kb] manifestaret, unam cathedram constituit [k 1Kb] , unitatis eiusdem originem [l 1Kb] ab uno incipientem  [m 1Kb] sua auctoritate [n 1Kb] disposuit. Hoc erant utique et ceteri Apostoli quod fuit Petrus [o 1Kb] , pari consortio prediti et honoris et potestatis, sed exordium ab unitate proficiscitur [p 1Kb] , et primatus Petro datur [q 1Kb] , ut una Christi Ecclesia et cathedra una monstretur [r 1Kb] . Et pastores sunt omnes, et grex unus ostenditur, qui ab Apostolis omnibus unanimi consensione pascatur, ut Ecclesia Christi una monstretur. Quam unam Ecclesiam etiam in Cantico canticorum Spiritus sanctus ex persona Domini designat et dicit: Una est columba mea, perfecta mea, una est matri sue, electa genitrici sue . Hanc Ecclesie unitiatem [s 1Kb] qui non tenet, tenere se fidem credit? Qui Ecclesie renititur et resistit, qui cathedram Petri, super quem fundata est Ecclesia, deserit [t 1Kb] , in Ecclesia se  esse confidit? quando et beatus apostolus Paulus hoc idem doceat et sacramentum unitatis ostendat dicens: Unum corpus et unus spiritus, una spes uocationis uestre, unus Dominus, una fides, unum Baptisma, unus Deus .

[2Kb] u. Quam unitatem firmiter tenere et uindicare debemus, maxime episcopi, qui in Ecclesia presidemus, ut episcopatum quoque ipsum unum atque indiuisum probemus. Nemo fraternitatem mendacio fallat, nemo fidei ueritatem perfida preuaricatione corrumpat. Episcopatus unus est, cuius a singulis in solidum pars tenetur. Ecclesia quoque una est, que in multitudinem latius incremento fecunditatis extenditur. Quomodo solis multi radii, sed lumen unum; et rami arboris multi, sed robur unum tenaci  radice fundatum [a 1Kb] ; et cum de fonte uno riui plurimi  defluunt, numerositas licet diffusa uideatur exundantis copie largitate, unitas tamen seruatur in origine. Auelle radium solis a corpore, diuisionem lucis [b 1Kb] unitas non capit: ab arbore frange ramum, fractus germinare non poterit: a fronte precide riuum, precisus arescit. Sic et Ecclesia Domini luce perfusa per orbem totum radios suos porrigit; unum tamen lumen est, quod ubique diffunditur, nec unitas corporis separatur. Ramos suos in uniuersam terram copia ubertatis extendit, profluentes largiter riuos latius expandit [c 1Kb] ; unum tamen caput est et origo una, et una mater fecunditatis successibus copiosa. Illius fetu nascimur, illius lacte nutrimur, spiritu eius animamur.

[7Kb] uI. Adulterari non potest sponsa Christi, incorrupta  est et pudica. Unam domum nouit, unius cubiculi  sanctitatem casto pudore custodit. Hec nos Deo seruat, hec filios regno quos generauit assignat. Quisquis ab Ecclesia segregatus, adultere iungitur, a promissis Ecclesie separatur: nec perueniet ad Christi premia, qui relinquit Ecclesiam Christi. Alienus est, profanus est, hostis est. Habere iam non potest Deum patrem, qui Ecclesiam non habet matrem. Si potuit euadere quisquam qui extra arcam Ne fuit, et qui extra Ecclesiam foris [a 1Kb] fuerit euadit. Monet Dominus et dicit: Qui non est mecum, aduersus me est; et qui non mecum colligit, spargit . Qui pacem Christi et concordiam rumpit, aduersus Christum facit. Qui alibi preter Ecclesiam colligit Christi Ecclesiam spargit. Dicit Dominus: Ego et  Pater unum sumus . Et iterum de Patre et Filio et Spiritu 196 sancto scriptum est: Et hi tres unum sunt . Et quisquam credit hanc unitatem de diuina firmitate uenientem, sacramentis celestibus coherentem, scindi in Ecclesia posse et uoluntatum collidentium diuortio separari? Hanc unitatem qui non tenet, Dei legem non tenet, non tenet Patris et Filii fidem, uitam non tenet et salutem [b 1Kb] .

[3Kb] uII. Hoc unitatis sacramentum, hoc uinculum concordie inseparabiliter coherentis ostenditur quando in Euangelio tunica Domini Iesu Christi non diuiditur omnino nec scinditur, sed sortientibus de ueste Christi quis Christum [c 1Kb] indueret, integra uestis accipitur, et incorrupta atque indiuisa tunica possidetur. Loquitur  ac dicit Scriptura diuina: De tunica autem, quia de superiore parte non consutilis, sed per totum textilis fuerat, dixerunt ad inuicem: Non scindamus illam, sed sortiamur de ea cuius sit . Unitatem illa [a 1Kb] portabat de superiore parte uenientem, id est de celo et a Patre uenientem, que ab accipiente ac possidente scindi omnino non poterat, sed totam simul et solidam [b 1Kb] firmitatem inseparabiliter obtinebat. Possidere non potest indumentum Christi qui scindit et diuidit Ecclesiam Christi. Contra denique cum, Salomone moriente, regnum eius et populus scinderetur, Achias propheta Ieroboam regi obuius factus in campo, in duodecim scissuras uestimentum suum discidit dicens: Sume tibi decem scissuras, quia hec dicit Dominus: Ecce scindo regnum de manu Salomonis, et  dabo tibi decem sceptra, et duo sceptra erunt ei propter seruum meum Dauid et propter Hierusalem ciuitatem quam elegi ut ponam nomen meum illic . Cum duodecim tribus Isrel scinderetur, uestimentum suum propheta Achias discidit. At uero, quia Christi populus non potest scindi, tunica eius per totum textilis et coherens diuisa a possidentibus non est. Indiuidua, copulata, connexa [c 1Kb] ostendit populi nostri, qui Christum induimus, concordiam coherentem. Sacramento uestis et signo [d 1Kb] declarauit Ecclesie unitatem.

[1Kb] uIII. Quis ergo sic est sceleratus et perfidus, quis sic discordie furore uesanus, ut aut credat scindi posse aut audeat scindere unitatem Dei, uestem Domini, Ecclesiam Christi? Monet ipse in Euangelio  suo et docet dicens: Et erit unus grex et unus pastor . Et esse posse uno in loco aliquis existimat aut multos pastores aut plures greges? Apostolus item Paulus, hanc eamdem nobis insinuans unitatem, obsecrat et hortatur dicens: Obsecro, inquit, uos, fratres, per nomen Domini nostri Iesu Christi, ut id ipsum dicatis omnes, et non sint in uobis schismata.  Sitis autem compositi in eodem sensu et in eadem sententia . Et iterum dicit: Sustinentes inuicem in dilectione, satis agentes seruare unitatem spiritus in coniunctione pacis [e 1Kb] . Stare tu et uiuere putas posse de Ecclesia recedentem, sedes sibi alias et diuersa domicilia condentem, cum dictum sit ad Rahab, in qua preformabatur Ecclesia: Patrem tuum et matrem tuam et fratres tuos et totam domum patris tui colliges ad te ipsam in domum tuam, et omnis qui exierit ostium domus tue foras, reus sibi erit . Item sacramentum Pasche nichil aliud in Exodi lege contineat [f 1Kb] quam ut agnus, qui in figura Christi occiditur, in domo una edatur. Loquitur Deus dicens: In domo una comedetur, non eiicietis de domo carnem foras . Caro  Christi et sanctum Domini eiici foras non potest, nec alia ulla [g 1Kb] credentibus preter unam Ecclesiam domus est. Hanc domum, hoc unanimitatis [h 1Kb] hospitium designat et denuntiat Spiritus sanctus in Psalmis dicens: Deus qui inhabitare facit unanimes in domo . In domo Dei, in Ecclesia Christi, unanimes habitant, concordes et simplices perseuerant.

[3Kb] IX. Idcirco et in columba uenit Spiritus sanctus: simplex animal et letum, non felle amarum, non morsibus seuum, non unguium laceratione [i 1Kb] 197 uiolentum, hospitia humana [i 1Kb] diligere, unius domus consortium nosse; cum generant, simul filios edere, cum commeant, uolatibus inuicem coherere, communi conuersatione uitam suam degere, oris osculo concordiam pacis agnoscere, legem circa omnia unanimitatis  implere. Hec est in Ecclesia noscenda simplicitas, hec caritas obtinenda, ut columbas dilectio fraternitatis imitetur, ut mansuetudo et lenitas agnis et ouibus equetur. Quid facit in pectore christiano luporum feritas et canum rabies et uenenum lethale serpentum et cruenta seuitia bestiarum? Gratulandum est cum tales de Ecclesia separantur, ne columbas,  ne oues Christi seua sua et uenenata contagione predentur. Coherere et coniungi non potest amaritudo cum dulcedine, caligo cum lumine, pluuia cum serenitate, pugna cum pace, cum fecunditate sterilitas, cum fontibus siccitas, cum tranquillitate tempestas. Nemo existimet bonos de Ecclesia posse discedere: triticum non rapit uentus, nec arborem solida radice fundatam procella subuertit; inanes palee tempestate iactantur, inualide arbores turbinis incursione euertuntur. Hos execratur et percutit Ioannes apostolus dicens: Ex nobis exierunt, sed non fuerunt ex nobis: si enim fuissent ex nobis, mansissent utique nobiscum [a 1Kb] .

[1Kb] X. Hinc hereses et facte sunt frequenter et fiunt, dum peruersa mens non habet pacem, dum perfidia discordans non tenet unitatem [b 1Kb] . Fieri uero hec Dominus  permittit et patitur, manente proprie libertatis arbitrio, ut, dum corda nostra et mentes nostras ueritatis discrimen examinat, probatorum fides integra manifesta luce clarescat. Per Apostolum premonet Spiritus sanctus et dicit: Oportet hereses esse, ut probati manifesti sint in uobis . Sic probantur fideles, sic perfidi deteguntur. Sic et ante iudicii diem hic quoque iam iustorum atque iniustorum anime diuiduntur, et a frumento [c 1Kb] palee separantur. Hi sunt qui se ultro apud temerarios conuenas [d 1Kb] sine diuina dispositione preficiunt, qui, se prepositos sine ulla ordinationis lege constituunt, qui, nemine episcopatum dante, episcopi sibi nomen assumunt; quos designat in Psalmis Spiritus sanctus sedentes in pestilentie cathedra , pestes et lues fidei, serpentis  ore fallentes, et corrumpende ueritatis artifices, uenena lethalia linguis pestiferis euomentes; quorum sermo ut cancer serpit , quorum tractatus pectoribus et cordibus singulorum mortale uirus infundit.

XI. Contra eiusmodi clamat Dominus, ab his refrenat et reuocat errantem plebem suam, dicens: Nolite  audire sermones pseudoprophetarum, quoniam uisiones cordis eorum frustrantur eos. Loquuntur, sed non ab ore Domini. Dicunt eis qui abiiciunt uerbum Dei: Pax erit uobis et omnibus ambulantibus in uoluntatibus suis. Omnis qui ambulat in errore cordis sui, non uenient super eum mala. Non locutus sum ad eos, et ipsi prophetauerunt. Si stetissent in substantia mea, et audissent uerba mea, et si docuissent populum meum, conuertissem eos a malis cogitationibus eorum . Hos eosdem denuo Dominus designat et denotat dicens: Me dereliquerunt fontem aque uiue, et effoderunt sibi lacus detricos, qui non possunt aquam portare . Quando aliud baptisma preter unum esse non possit, baptizare se posse opinantur. uite fonte deserto, uitalis et salutaris aque gratiam pollicentur. Non abluuntur illic [e 1Kb]  homines, sed potius sordidantur; nec purgantur delicta, sed immo cumulantur. Non Deo natiuitas illa, sed diabolo filios generat. Per mendacium nati ueritatis promissa non capiunt: de perfidia procreati fidei gratiam perdunt. Ad pacis premium 198 uenire non possunt, qui pacem Domini discordie furore ruperunt.

[1Kb] XII. Nec se quidam uana interpretatione decipiant quod dixerit Dominus: Ubicumque fuerint duo aut tres collecti in nomine meo, ego cum eis sum . Corruptores Euangelii atque interpretes falsi extrema ponunt et superiora pretereunt, partis memores, et partem [f 1Kb] subdole comprimentes; ut ipsi ab Ecclesia scissi sunt, ita capituli unius sententiam scindunt: Dominus enim, cum discipulis suis unanimitatem suaderet et pacem: Dico, inquit, uobis  quoniam, si duobus ex uobis conuenerit in terra, de omni re quacumque petieritis, continget uobis a Patre meo qui in celis est. Ubicumque enim fuerint duo aut tres collecti in nomine meo, ego cum eis sum , ostendens non multitudini, sed unanimitati deprecantium plurimum tribui. Si duobus, inquit, ex uobis conuenerit in terra; unanimitatem prius posuit, concordiam pacis  ante premisit, ut conueniat nobis fideliter et firmiter docuit. Quomodo autem potest ei cum aliquo conuenire cui cum corpore ipsius Ecclesie et cum uniuersa fraternitate non conuenit? quomodo possunt duo aut tres in nomine Christi colligi quos constat a Christo et ab eius Euangelio separari? Non enim nos ab illis, sed illi a nobis recesserunt. Et cum hereses et schismata postmodum nata sint, dum conuenticula sibi diuersa constituunt, ueritatis caput atque originem reliquerunt. Dominus autem de Ecclesia sua [a 1Kb] loquitur, et ad hos qui sunt in Ecclesia loquitur, ut si ipsi concordes fuerint, si, secundum quod mandauit et monuit, duo aut tres licet, collecti unanimiter orauerint, duo aut tres licet sint, impetrare possint de Dei maiestate quod postulant. Ubicumque  fuerint duo aut tres collecti in nomine meo, ego, inquit, cum eis sum, cum simplicibus scilicet atque pacatis [b 1Kb] , cum Deum timentibus et Dei precepta seruantibus. Cum his duobus uel tribus licet esse se dixit, quomodo et cum tribus pueris in camino ignis fuit , et quia in Deum simplices atque inter se unanimes permanebant, flammis ambientibus medios spiritu roris animauit. Quomodo Apostolis duobus in custodia clausis , quia simplices, quia unanimes erant, ipse adfuit, ipse, resolutis carceris claustris, ut uerbum quod fideliter predicabant multitudini traderent, ad forum rursus imposuit. Quando ergo in preceptis suis ponit et dicit: Ubi fuerint duo aut tres collecti in nomine meo, ego [c 1Kb] cum eis sum, non homines ab Ecclesia diuidit qui instituit et fecit Ecclesiam, sed  exprobrans discordiam perfidis, et fidelibus pacem sua uoce commendans, ostendit magis esse secum duobus aut tribus unanimiter orantibus quam cum dissidentibus plurimis, plusque impetrari posse paucorum concordi prece quam discordiosa oratione multorum [d 1Kb] .

[1Kb] XIII. Ideo et cum orandi legem daret, addidit dicens: Et cum steteritis ad orationem, remittite si quid  habetis aduersus aliquem, ut et Pater uester qui in celis est remittat uobis peccata . Et ad sacrificium cum dissensione uenientem reuocat ab altari, et iubet prius concordare cum fratre, tunc cum pace redeuntem Deo munus offerre , quia nec ad Cain munera respexit Deus : neque enim pacatum habere Deum poterat, qui cum fratre pacem per zeli discordiam non habebat. Quam sibi igitur pacem promittunt inimici fratrum, que sacrificia celebrare se credunt emuli sacerdotum? An secum esse Christum cum collecti fuerint opinantur, qui extra Christi Ecclesiam colliguntur?

[2Kb] XIu. Tales etiamsi occisi in confessione nominis fuerint, macula ista nec sanguine abluitur: inexpiabilis et grauis culpa discordie nec passione purgatur.  Esse martyr 199 non potest qui in Ecclesia non est: ad regnum peruenire non poterit qui eam que regnatura est derelinquit. Pacem nobis Christus dedit, concordes atque unanimes esse precepit, dilectionis et caritatis federa incorrupta atque inuiolata seruari mandauit. Exhibere se non potest martyrem qui fraternam non tenuit caritatem. Docet hoc et contestatur Paulus apostolus dicens: Et si habuero fidem ita ut montes transferam, caritatem autem non habeam, nichil sum. Et si in cibos pauperum distribuero omnia mea, et si tradidero corpus meum ut ardeam, caritatem autem non habeam, nichil proficio. Charitas magnanima est, caritas benigna est, caritas non emulatur, non agit perperam, non inflatur, non irritatur, non cogitat malum [e 1Kb] , omnia diligit, omnia credit, omnia sperat, omnia sustinet.  Charitas numquam excidit [f 1Kb] . Numquam, inquit, excidit caritas. Hec enim semper in regno erit, hec in eternum fraternitatis sibi coherentis unitate durabit. Ad regnum celorum non potest peruenire discordia; ad premia Christi [g 1Kb] , qui dixit, Hoc est mandatum meum, ut diligatis inuicem, quemadmodum dilexi uos , pertinere non  poterit qui dilectionem Christi perfida dissensione uiolauit. Qui caritatem non habet, Deum non habet. Ioannis beati apostoli uox est: Deus, inquit, dilectio est; et qui manet in dilectione, in Deo manet [a 1Kb] , et Deus in illo manet . Cum Deo manere non possunt qui esse in Ecclesia Dei unanimes noluerunt. Ardeant licet flammis et ignibus traditi uel obiecti bestiis animas suas ponant, non erit illa fidei corona, sed pena perfidie; nec religiose uirtutis exitus gloriosus, sed desperationis interitus. Occidi talis potest, coronari non potest. Sic se christianum esse profitetur quomodo et Christum diabolus sepe mentitur, ipso Domino premonente et dicente: Multi uenient in nomine meo dicentes: Ego sum Christus, et multos fallent . Sicut ille Christus non est, quamuis  fallat in nomine, ita nec christianus uideri potest qui non permanet in Euangelii eius et fidei ueritate.

[1Kb] Xu. Nam et prophetare et demonia excludere [b 1Kb] et uirtutes magnas in terris facere sublimis utique et admirabilis res est, non tamen regnum celeste consequitur quisquis in his omnibus inuenitur, nisi recti et iusti itineris obseruatione gradiatur. Denuntiat Dominus et dicit: Multi mihi dicent in illo die: Domine, Domine, nonne in tuo nomine prophetauimus, et in tuo nomine demonia exclusimus, et in nomine tuo uirtutes magnas fecimus? Et tunc dicam illis: Numquam uos cognoui; recedite a me, qui operamini [c 1Kb] iniquitatem . Iustitia opus est ut promereri quis possit Deum iudicem: preceptis eius et monitis obtemperandum est, ut accipiant merita nostra mercedem.  Dominus in Euangelio suo, cum spei et fidei nostre uiam compendio breuiante dirigeret: Dominus Deus tuus, inquit, Deus unus est; et: Diliges Dominum Deum tuum de toto corde tuo, et de tota anima tua, et de tota uirtute tua. Hoc est primum mandatum; et secundum simile huic: Diliges proximum tuum tamquam te [d 1Kb] . In his duobus preceptis tota lex pendet et prophete . Unitatem simul et dilectionem  magisterio suo docuit, prophetas omnes et legem preceptis duobus inclusit. Quam uero unitatem seruat, quam dilectionem custodit aut cogitat, qui, discordie furore uesanus, Ecclesiam scindit, fidem destruit, pacem turbat, caritatem dissipat, sacramentum profanat?

[3Kb] XuI. Malum hoc, fidelissimi fratres, iam pridem ceperat; sed nunc creuit eiusdem mali infesta clades, et exsurgere ac pullulare plus cepit heretice peruersitatis et schismatum uenenata pernicies, quia et sic 200 in occasu mundi fieri oportebat, prenuntiante per Apostolum nobis et premonente Spiritu sancto: In nouissimis, inquit, diebus aderunt tempora molesta, et erunt homines sibi placentes, superbi, tumidi, cupidi, blasphemi, parentibus inobedientes, ingrati, impii, sine  affectu, sine federe [e 1Kb] , delatores, incontinentes, immites, bonum non amantes, proditores, procaces, stupore inflati [f 1Kb] , uoluptates magis quam Deum diligentes, habentes deformationem religionis, uirtutem autem eius abnegantes. Ex iis sunt qui repunt in domos, et predantur mulierculas oneratas peccatis, que ducuntur uariis desideriis, semper discentes et numquam ad scientiam ueritatis peruenientes. Et quomodo Iamnes et Mambres restiterunt Moysi, sic et hi resistunt ueritati, sed non proficient [g 1Kb] plurimum. Imperitia enim eorum manifesta erit omnibus, sicut et illorum fuit . Adimplentur quecumque predicta sunt, et appropinquante iam seculi fine, hominum pariter ac temporum probatione [h 1Kb] uenerunt. Magis ac magis aduersario seuiente error fallit, extollit stupor, liuor incendit,  cupiditas excecat, deprauat impietas, superbia inflat, discordia exasperat, ira precipitat.

[2Kb] XuII. Non tamen nos moueat aut turbet [i 1Kb] multorum nimia et abrupta perfidia, sed potius fidem nostram, prenuntiante rei ueritate, corroboret [i 1Kb] . Ut quidam tales esse ceperunt, quia hec ante predicta sunt, ita ceteri fratres ab eiusmodi caueant, quia et hec ante predicta sunt, instruente Domino et dicente: uos  autem cauete, ecce predixi uobis omnia . uitate, queso uos, fratres, eiusmodi homines, et a latere atque auribus uestris perniciosa colloquia uelut contagium mortis arcete, sicut scriptum est: Sepi aures tuas spinis, et noli audire linguam nequam . Et iterum: Corrumpunt ingenia bona confabulationes pessime : Docet Dominus et admonet a talibus recedendum. Ceci sunt, inquit, duces cecorum. Cecus autem cecum ducens, simul in foueam cadunt . Auersandus est talis atque fugiendus quisquis fuerit ab Ecclesia separatus. Peruersus est huiusmodi et peccat, et est a semetipso damnatus . An esse sibi cum Christo uidetur qui aduersus sacerdotes Christi facit, qui se a cleri eius et plebis societate  secernit? Arma ille contra Ecclesiam portat, contra Dei dispositionem repugnat. Hostis altaris, aduersus sacrificium Christi rebellis, pro fide perfidus, pro religione sacrilegus, inobsequens seruus, filius impius, frater inimicus, contemptis episcopis et Dei sacerdotibus derelictis, constituere audet aliud altare, precem alteram illicitis uocibus facere, Dominice hostie ueritatem per falsa sacrificia profanare, nec scire quoniam qui contra ordinationem Dei nititur, ob temeritatis audaciam, diuina animaduersione punitur.

[1Kb] XuIII. Sic Chore et Dathan et Abiron, qui sibi contra Moysen et Aaron sacerdotem sacrificandi licentiam uindicare conati sunt, penas pro suis statim conatibus pependerunt . Terra, compagibus ruptis, in profundum sinum patuit, stantes atque  uiuentes recedentis soli hiatus absorbuit. Nec tantum eos qui auctores fuerant Dei indignantis ira percussit, sed et ceteros ducentos quinquaginta participes eiusdem furoris et comites, qui coagulati cum iisdem simul  ad audaciam fuerant, exiens a Domino ignis properata ultione consumpsit, admonens scilicet et ostendens contra Deum fieri quidquid improbi fuerint ad destruendam ordinationem Dei humana uoluntate conati. Sic et Ozias rex, cum thuribulum ferens , et contra legem Dei sacrificium sibi uiolenter assumens, resistente sibi Azaria sacerdote, obtemperare nollet et cedere, diuina indignatione confusus et lepre uarietate in fronte maculatus est , ea parte 201 corporis notatus offenso Domino ubi signantur qui Dominum promerentur. Et filii Aaron, qui imposuerunt altari ignem alienum, quem non preceperat Dominus, in conspectu statim Domini uindicatis extincti sunt.

[2Kb] XIX. Quos imitantur scilicet atque sectantur qui,  Dei traditione contempta, alienas doctrinas appetunt et magisteria humane institutionis inducunt; quos increpat Dominus et obiurgat in Euangelio suo dicens: Reiicitis mandatum Dei, ut traditionem uestram statuatis . Peius hoc crimen est quam quod admisisse lapsi [a 1Kb] uidentur; qui tamen in penitentia criminis constituti Deum plenis satisfactionibus deprecantur. Hic Ecclesia queritur et rogatur, illic Ecclesie repugnatur. Hic potest necessitas fuisse, illic uoluntas tenetur in scelere. Hic qui lapsus est sibi tantum nocuit, illic qui heresim uel schisma facere conatus est multos secum trahendo decepit. Hic anime unius est damnum, illic periculum plurimorum. Certe peccasse se hic et intelligit, et lamentatur et plangit; ille tumens in pectore suo, et in ipsis sibi  delictis placens, a matre filios segregat, oues a pastore sollicitat, Dei sacramenta disturbat: et cum lapsus semel peccauerit, ille quotidie peccat. Postremo lapsus, martyrium postmodum consecutus, potest regni  [a 1Kb] promissa percipere; ille, si extra Ecclesiam fuerit occisus, ad Ecclesie non potest premia peruenire.

[1Kb] XX. Nec quisquam miretur, dilectissimi fratres, etiam de confessoribus quosdam ad ista procedere [b 1Kb] , inde quoque aliquos tam nefanda quam grauia peccare. Neque enim confessio immunem facit ab insidiis diaboli, aut contra tentationes et pericula et incursus atque impetus seculares adhuc in seculo positum perpetua securitate defendit. Ceterum numquam in confessoribus fraudes et stupra et adulteria postmodum uideremus, que nunc in quibusdam uidentes ingemiscimus et dolemus. Quisquis ille confessor est, Salomone maior aut melior aut Deo carior non est: qui tamen quamdiu in uiis Domini ambulauit,  tamdiu gratiam quam de Domino fuerat consecutus obtinuit; postquam dereliquit Domini uiam, perdidit et gratiam Domini. Et ideo scriptum est [c 1Kb] : Tene quod habes, ne alius accipiat coronam tuam . Quod utique Dominus non minaretur auferri posse coronam iustitie, nisi quia, recedente iustitia, recedat necesse est et corona.

[2Kb] XXI. Confessio exordium glorie est, non meritum iam corone; nec perficit laudem, sed initiat dignitatem. Cumque scriptum sit, Qui perseuerauerit usque in finem, hic saluus erit , quidquid ante finem fuerit gradus est quo ad fastigium salutis ascenditur, non terminus quo iam culminis summa teneatur. Confessor est; sed post confessionem periculum maius est, quia plus aduersarius prouocatus est: confessor  est; hoc magis stare debet cum Domini Euangelio per Euangelium gloriam consecutus a Domino. Ait enim Dominus: Cui multum datur, multum queritur ab eo; et cui plus dignitatis adscribitur, plus de illo exigitur seruitutis [d 1Kb] . Nemo per confessoris exemplum pereat, nemo iniustitiam, nemo insolentiam, nemo perfidiam de confessoris moribus discat. Confessor est. Sit humilis et quietus, sit in  actu suo cum disciplina modestus; ut qui Christi confessor dicitur, Christum quem confitetur imitetur. Nam, cum dicat ille: Qui se extollit humiliabitur, et qui humiliat se exaltabitur , et ipse a Patre exaltatus sit, quia se in terris Sermo et uirtus et Sapientia Dei Patris humiliauit, quomodo potest extollentiam diligere qui et nobis humilitatem sua lege mandauit, et ipse a Patre amplissimum nomen premio humilitatis accepit? Confessor est Christi, sed si non 202 postea blasphemetur per ipsum maiestas et dignitas Christi. Lingua Christum confessa non sit maledica, non sit turbulenta, non conuiciis et litibus perstrepens audiatur, non contra fratres et Dei sacerdotes, post uerba laudis [e 1Kb] , serpentis uenena iaculetur. Ceterum, si culpabilis et detestabilis postmodum  fuerit, si confessionem suam mala conuersatione prodegerit, si uitam suam turpi feditate maculauerit, si, Ecclesiam denique, ubi confessor factus est, derelinquens et unitatis concordiam scindens, fidem primam perfidia posteriore mutauerit, blandiri sibi per confessionem non potest, quasi sit electus ad glorie premium, quando ex hoc ipso magis creuerint merita penarum.

XXII. Nam et Iudam inter Apostolos Dominus elegit, et tamen Dominum Iudas postmodum prodidit. Non tamen idcirco Apostolorum fides et firmitas cecidit quia proditor Iudas ab eorum societate defecit. Sic et hic non statim confessorum sanctitas et dignitas comminuta est quia quorumdam fides fracta est. Beatus Paulus apostolus in Epistola sua loquitur:  Quid enim si exciderunt a fide quidam illorum? numquid infidelitas illorum fidem Dei euacuauit? Absit. Est enim Deus uerax, omnis autem homo mendax . Stat confessorum pars maior et melior in fidei sue robore et in legis ac discipline Dominice ueritate; nec ab Ecclesie pace discedunt qui se in Ecclesia gratiam consecutos de Dei dignatione meminerunt; atque hoc ipso ampliorem consequuntur fidei  sue laudem, quod, ab eorum perfidia segregati qui iuncti confessionis consortio fuerunt [a 1Kb] , a contagio criminis recesserunt, uero [b 1Kb] illuminati Euangelii lumine, pura et candida Domini luce radiati, tam sunt in conseruanda Christi pace laudabiles, quam fuerunt in diaboli congressione uictores.

XXIII. Opto equidem, dilectissimi fratres, et consulo pariter et suadeo ut, si fieri potest, nemo de fratribus pereat et consentientis populi corpus unum gremio suo gaudens mater includat [c 1Kb] . Si tamen quosdam schismatum duces et dissensionis auctores, in ceca et obstinata dementia permanentes, non potuerit ad salutis uiam consilium salubre reuocare, ceteri tamen uel simplicitate capti, uel errore inducti, uel aliqua fallentis astutie calliditate decepti, a fallacie  uos laqueis soluite, uagantes gressus ab erroribus liberate, iter rectum uie celestis agnoscite. Contestantis Apostoli uox est: Precipimus uobis, inquit, in nomine Domini nostri Iesu Christi ut recedatis ab omnibus fratribus ambulantibus inordinate et non secundum traditionem quam acceperunt a nobis . Et iterum dicit: Nemo uos decipiat inanibus uerbis. Propterea enim uenit ira Dei super filios contumacie [d 1Kb] . Nolite ergo esse participes eorum . Recedendum est a delinquentibus, uel immo fugiendum, ne, dum quis male ambulantibus iungitur, et per itinera erroris et criminis graditur, a uia ueri itineris exerrans, pari crimine et ipse teneatur. Deus unus est, et Christus unus, et una Ecclesia eius, et fides una, et plebs una in solidam corporis unitatem [e 1Kb]  concordie glutino copulata. Scindi unitas non potest, nec corpus unum discidio compaginis separari, diuulsis laceratione uisceribus, in frustra discerpi. Quidquid a matrice discesserit, seorsum uiuere et spirare non poterit, substantiam salutis amittit.

[2Kb] XXIu. Monet nos Spiritus sanctus et dicit: Quis est homo qui uult uitam et amat uidere dies optimos? Contine linguam tuam a malo, et labia tua ne loquantur insidiose. Declina a malo et fac bonum, quere pacem et sequere eam . Pacem querere  debet et sequi filius pacis, a dissensionis malo continere linguam 203 suam debet qui nouit et diligit uinculum caritatis. Inter sua diuina mandata [f 1Kb] et magisteria salutaria, passioni iam proximus Dominus addidit dicens: Pacem dimitto uobis, pacem meam do uobis . Hanc nobis hereditatem dedit, dona omnia sue pollicitationis et premia in pacis conseruatione promisit. Si coheredes Christi sumus, in Christi pace maneamus [g 1Kb] . Si filii Dei sumus, pacifici esse debemus. Beati, inquit, pacifici, quoniam ipsi filii Dei uocabuntur . Pacificos esse oportet Dei filios, corde mites, sermone simplices, affectione concordes, fideliter sibi unanimitatis nexibus coherentes.

[1Kb] XXu. Hec unanimitas sub Apostolis olim fuit. Sic nouus credentium populus Domini mandata custodiens,  caritatem suam tenuit. Probat Scriptura diuina que dicit: Turba autem eorum qui crediderant anima et mente una agebant [h 1Kb] . Et iterum: Et erant perseuerantes omnes unanimes [i 1Kb] in oratione cum mulieribus et Maria que fuerat mater Iesu et fratribus eius . Et ideo, quia efficacibus precibus orabant, ideo impetrare cum fiducia poterant quodcumque de Domini misericordia postulabant.

[1Kb] XXuI. In nobis uero sic unanimitas diminuta est, ut et largitas operationis infracta est [i 1Kb] . Domos tunc et fundos uenumdabant, et thesauros sibi in celo reponentes, distribuenda in usus indigentium pretia Apostolis offerebant. At nunc de patrimonio nec decimas damus; et cum uendere iubeat Dominus, emimus potius et augemus. Sic in nobis emarcuit uigor  fidei, sic credentium robur elanguit. Et idcirco Dominus, tempora nostra respiciens, in Euangelio suo dicit: Filius hominus cum uenerit, putas inueniet fidem in terra ? uidemus fieri quod ille predixit. In Dei timore, in lege iustitie, in dilectione, in opere fides nulla est: nemo futurorum metum cogitat; [k 1Kb] diem Domini et iram Dei et incredulis uentura supplicia et statuta perfidis eterna tormenta nemo considerat: quod metueret [l 1Kb] conscientia nostra, si crederet; quia non credit omnino, nec metuit. Si  autem crederet, et caueret: si caueret, euaderet. Excitemus nos quantum possumus, dilectissimi fratres, et, somno inertie ueteris abrupto, ad obseruanda et gerenda Domini precepta uigilemus. Simus tales quales esse nos ipse precepit dicens: Sint lumbi uestri accincti et lucerne ardentes in manibus uestris; et uos similes hominibus expectantibus dominum suum quando ueniat a nuptiis, ut cum uenerit et pulsauerit aperiant ei. Beati serui quos adueniens Dominus inuenerit uigilantes . Accinctos nos esse oportet, ne, cum expeditionis dies [a 1Kb] uenerit, impeditos nos et  implicitos apprehendat. Luceat in bonis operibus nostrum lumen et fulgeat, ut ipsum nos ad lucem claritatis eterne de hac seculi nocte perducat. Expectemus solliciti semper et cauti aduentum Domini repentinum, ut, quando ille pulsauerit, euigilet fides nostra, uigilantie premium de Domino receptura. Si hec mandata seruentur, si hec monita et precepta teneantur, opprimi dormientes diabolo fallente non possumus, serui uigiles Christo dominante regnabimus [b 1Kb] .






204 LIBER DE ORATIONE DOMINICA. [2Kb] 





ARGUMENTUM.

Tres complectitur partes tractatus S. Cypriani de Oratione Dominica, in quo librum Tertulliani de Oratione imitatur. In priore ostendit  Orationem Dominicam esse omnium excellentissimam, summe spiritualem et ad impetrandum efficacissimam. In altera uero parte Dominice Orationis complectitur explicationem, septemque eius partes precipuas, Tertulliani uestigiis inherens, decurrit. Demum in tertia parte Orationis conditiones expendit, docetque Orationem esse debere, 1o perseuerantem et assiduam, exemplo Christi Domini; 2o uigilantem ac toto corde effusam, exemplo sacerdotis qui »ante orationem prefatione premissa parat fratrum mentes dicendo: Sursum corda, et respondet plebs: Habemus ad Dominum;« 3o bonis operibus et eleemosynis consociatam, Tobie instar et Cornelii; 4o omnibus diei horis ac presertim tribus ab Ecclesia Orationi destinatis, tertia nimirum, sexta et nona, mane nec non  et uespere esse orandum. EDD.

I. EuANGELICA precepta, fratres dilectissimi, nichil  aliud sunt quam magisteria diuina, fundamenta edificande spei [c 1Kb] , firmamenta corroborande fidei, nutrimenta fouendi cordis, gubernacula dirigendi itineris,  presidia obtinende salutis; que, dum dociles credentium mentes in terris instruunt, ad celestia regna perducunt. Multa et per Prophetas seruos suos dici Deus uoluit et audiri; sed quanto maiora [d 1Kb] que Filius loquitur, que Dei sermo qui in Prophetis fuit propria uoce testatur, non iam mandans ut paretur uenienti uia, sed ipse ueniens, et uiam nobis aperiens et ostendens; ut qui, in tenebris mortis errantes, improuidi et ceci prius fuimus, luce gratie luminati, iter uite duce et rectore [e 1Kb] Domino teneremus.

[1Kb] II. Qui inter cetera salutaria sua monita et precepta diuina quibus populo suo consulit ad salutem, etiam orandi ipse formam dedit, ipse quid precaremur monuit et instruxit. Qui fecit uiuere, docuit et orare, benignitate ea scilicet qua et cetera dare et  conferre dignatus est; ut, dum prece et oratione [f 1Kb] quam Filius docuit apud Patrem loquimur, facilius audiamur.  Iam predixerat horam uenire quando ueri adoratores adorarent Patrem in spiritu et ueritate , et impleuit quod ante promisit; ut qui spiritum et ueritatem de eius sanctificatione [a 1Kb] percepimus, de traditione quoque eius uere et spiritaliter adoremus. Que enim potest esse magis spiritalis oratio quam que a Christo nobis data est, a quo nobis et Spiritus sanctus missus est? Que uera magis apud Patrem precatio quam que a Filio, qui est ueritas, de eius ore prolata est? ut aliter orare quam docuit non ignorantia sola sit, sed et culpa, quando ipse posuerit et dixerit: Reiicitis mandatum Dei, ut traditionem uestram statuatis .

[1Kb] III. Oremus itaque, fratres dilectissimi, sicut magister Deus [b 1Kb] docuit. Amica et familiaris oratio est  Deum de suo rogare, ad aures eius ascendere Christi oratione. Agnoscat Pater Filii sui uerba cum precem facimus. Qui habitat intus in pectore, ipse sit et in uoce. Et cum ipsum habeamus apud Patrem aduocatum pro peccatis nostris , quando peccatores pro delictis nostris petimus, aduocati nostri uerba promamus. Nam, cum dicat quia quodcumque petierimus a Patre in nomine eius dabit nobis, , quanto efficacius impetramus quod petimus in Christi nomine, si petamus ipsius oratione?

[1Kb] Iu. Sit autem orantibus sermo et precatio cum disciplina, quietem continens et pudorem. Cogitemus nos sub conspectu Dei stare. Placendum est diuinis oculis et habitu corporis et modo [c 1Kb] uocis. Nam, ut impudentis est clamoribus strepere, ita contra congruit  uerecundo modestis precibus orare. Denique magisterio suo Dominus secreto orare nos precepit, in abditis et semotis locis, in cubiculis ipsis, quod magis conuenit fidei; ut sciamus Deum ubique esse presentem, audire omnes et uidere, et maiestatis sue plenitudine in 205 abdita quoque et occulta penetrare, sicut scriptum est: Ego Deus approximans,  et non Deus de longinquo. Si absconditus fuerit homo in absconditis, ego ergo non uidebo eum? Nonne celum et terram ego impleo [d 1Kb] ? Et iterum: In omni loco oculi Dei speculantur bonos et malos . Et quando in unum cum fratribus conuenimus, et sacrificia diuina cum Dei sacerdote celebramus, uerecundie et discipline memores esse debemus, non passim uentilare preces nostras inconditis uocibus, nec petitionem commendandam modeste Deo tumultuosa loquacitate iactare, quia Deus non uocis sed cordis auditor est. Nec admonendus est clamoribus qui cogitationes hominum uidet, probante Domino et dicente: Quid cogitatis nequam in cordibus uestris ? Et alio loco: Et scient omnes ecclesie quia ego sum scrutator renis  et cordis .

[1Kb] u. Quod Anna, in primo Regnorum libro, Ecclesie typum portans, custodit et seruat; que Dominum non clamosa petitione [e 1Kb] , sed tacite et modeste intra ipsas pectoris latebras precabatur. Loquebatur prece occulta, sed manifesta fide; loquebatur, non uoce, sed corde, quia sic Deum sciebat audire: et impetrauit efficaciter quod petiit, quia fideliter postulauit. Declarat Scriptura diuina que dicit: Loquebatur in corde suo, et labia eius mouebantur, et uox eius non audiebatur; et exaudiuit eam Deus . Item legimus in Psalmis: Dicite in cordibus et in stratis uestris, et transpungimini . Per Hieremiam quoque hec eadem Spiritus sanctus suggerit et docet dicens: In sensu autem tibi debet [f 1Kb] adorari Deus .

[2Kb] uI. Adorans autem, fratres dilectissimi, nec illud ignoret quemadmodum in templo cum Phariseo Publicanus orauerit, non alleuatis in celum impudenter oculis, nec manibus insolenter erectis, sed pectus suum pulsans, et peccata intus inclusa contestans, diuine misericordie implorabat auxilium. Et cum  sibi Phariseus placeret, sanctificari hic magis meruit qui sic rogauit, qui spem salutis non in fiducia [a 1Kb] innocentie sue posuit, cum innocens nemo sit, sed peccata confessus humiliter orauit, et exaudiuit orantem qui humilibus ignoscit. Que Dominus in Euangelio suo ponit et dicit: Homines duo ascenderunt in templum orare [b 1Kb] , unus phariseus et unus [c 1Kb] publicanus. Phariseus [d 1Kb] cum stetisset, talia apud se precabatur [e 1Kb] : Deus, gratias tibi ago quia non sum sicut ceteri homines, iniusti, raptores, adulteri, quomodo et publicanus iste. Ieiuno bis in sabbato, decimas do omnium quecumque possideo. Publicanus autem de longinquo stabat, et neque oculos uolebat ad celum leuare, sed percutiebat pectus suum dicens: Deus, propitius esto mihi peccatori. Dico [f 1Kb] uobis, descendit hic iustificatus in domum suam magis quam  ille phariseus. Quia omnis qui se extollit [g 1Kb] humiliabitur, et qui se humiliat exaltabitur .

uII. Que nos, fratres dilectissimi, de diuina lectione discentes, postquam cognouimus qualiter ad orationem accedere debeamus, cognoscamus, docente Domino, et quid oremus. Sic, inquit, orate: PATER NOSTER QUI ES IN CeLIS, SANCTIFICETUR NOMEN TUUM, ADuENIAT REGNUM TUUM, FIAT uOLUNTAS TUA [h 1Kb] SICUT IN CeLO ET IN TERRA: PANEM NOSTRUM QUOTIDIANUM DA NOBIS HODIE, ET REMITTE [i 1Kb] NOBIS DEBITA NOSTRA SICUT ET NOS REMITTIMUS DEBITORIBUS NOSTRIS; ET NE NOS PATIARIS [i 1Kb] INDUCI IN TENTATIONEM, SED LIBERA NOS A MALO. AMEN .

[2Kb] uIII. Ante omnia, pacis doctor atque unitatis magister singillatim noluit et priuatim precem fieri, ut  quis cum precatur, non pro se tantum precetur. Non enim dicimus, Pater meus qui es in celis, nec Panem meum da mihi hodie; nec dimitti sibi tantum unusquisque debitum postulat, aut ut in tentationem non inducatur, atque a malo liberetur, pro se 206 solo rogat. Publica est nobis et communis oratio; et quando oramus, non pro uno sed pro toto populo oramus, quia totus populus unum sumus. Deus pacis et concordie magister, qui docuit unitatem, sic orare unum pro omnibus uoluit quomodo in uno omnes ipse portauit. Hanc orationis legem seruauerunt tres pueri in camino ignis inclusi, consonantes in prece, et spiritus consensione concordes. Quod declarat Scripture diuine fides: et dum docet quomodo orauerint tales [k 1Kb] , dat exemplum quod imitari in precibus debeamus, ut  tales esse possimus: Tunc ille tres, inquit, quasi ex uno ore hymnum canebant et benedicebant Dominum . Loquebantur quasi ex uno ore, et nondum illos Christus docuerat orare. Et idcirco orantibus fuit impetrabilis et efficax sermo, quia promerebatur Dominum pacifica et simplex et spiritalis oratio. Sic et Apostolos cum discipulis post ascensum Domini inuenimus orasse: Erant, inquit, perseuerantes omnes unanimes in oratione cum mulieribus et Maria que fuerat mater Iesu, et fratribus eius . Perseuerabant in oratione unanimes, orationis sue et instantiam simul et concordiam declarantes [l 1Kb] : quia Deus, qui inhabitare facit unanimes in domo [m 1Kb] , non admittit in diuinam et eternam domum nisi eos apud quos est unanimis oratio.

 IX. Qualia autem sunt, fratres dilectissimi, orationis Dominice sacramenta, quam multa, quam magna [a 1Kb] , breuiter in sermone collecta, sed in uirtute spiritaliter copiosa, ut nichil omnino pretermissum sit quod non in precibus atque orationibus nostris celestis doctrine compendio comprehendatur. Sic, ait, crate: PATER NOSTER QUI ES IN CeLIS. Homo, nouus, renatus, et Deo suo per gratiam eius restitutus, Pater primo in loco dicit, quia filius esse iam cepit. In sua, inquit, propria uenit, et sui eum non receperunt. Quotquot autem eum receperunt, dedit illis potestatem ut filii Dei fierent, his qui credunt in nomine eius . Qui ergo credidit in nomine eius, et factus est Dei filius, hinc debet incipere ut et gratias agat et profiteatur se Dei filium, dum nominat patrem sibi esse in  celis Deum; contestetur quoque inter prima statim natiuitatis sue uerba renuntiasse se terreno et carnali patri, et patrem solum nosse se et habere cepisse qui sit in celis, sicut scriptum est: Qui dicunt patri et matri: Non noui te, et filios suos non agnouerunt, hi custodierunt precepta tua et testamentum tuum seruauerunt . Item Dominus in Euangelio suo precepit ne uocemus nobis patrem in terra, quod sit scilicet nobis unus pater qui est in celis . Et discipulo qui mentionem defuncti patris fecerat respondit: Sine mortui mortuos suos sepeliant . Dixerat enim patrem suum mortuum, cum sit credentium Pater uiuus.

[2Kb] X. Nec hoc solum, fratres dilectissimi, animaduertere et intelligere debemus, quod appellemus Patrem  qui sit in celis, sed coniungimus et dicimus, PATER NOSTER, id est eorum qui credunt, eorum qui, per eum sanctificati et gratie spiritalis natiuitate reparati, filii Dei esse ceperunt. Que uox etiam Iudeos perstringit et percutit, qui Christum, sibi per Prophetas annuntiatum et ad se prius missum, non tantum infideliter spreuerunt, sed et crudeliter necauerunt: qui iam non possunt patrem Deum uocare, cum Dominus eos confundat et redarguat dicens: uos de diabolo patre nati estis, et concupiscentias patris uestri facere  uultis. Ille enim homicida fuit ab initio, et in ueritate non stetit, quia ueritas non est in illo . Et per Esaiam prophetam Deus clamat indignans: Filios generaui et exaltaui, ipsi autem me spreuerunt. Agnouit bos possessorem suum, et asinus presepe domini sui; Isrel autem 207 me non cognouit, et populus meus me non intellexit. ue! gens peccatrix, populus plenus peccatis, semen nequam, filii scelesti. Dereliquistis Dominum, et in indignationem misistis illum Sanctum Isrel . In quorum exprobrationem Christiani quando oramus, PATER NOSTER dicimus, quia noster esse cepit et Iudeorum, qui eum relinquerunt, esse desiit. Nec peccator populus potest esse filius, sed quibus remissa peccatorum datur [b 1Kb] , eis filiorum nomen adscribitur, et eis eternitas repromittur, Domino ipso  dicente: Omnis qui facit peccatum seruus est peccati. Seruus autem non manet in domo in eternum, filius autem manet in eternum .

[1Kb] XI. Quanta autem Domini indulgentia, quanta circa nos dignationis eius et bonitatis ubertas, qui sic nos uoluerit orationem celebrare in conspectu Dei ut Deum patrem uocemus, et, ut est Christus Dei filius, sic et nos Dei filios nuncupemus [c 1Kb] ! Quod nomen nemo nostrum in oratione auderet attingere, nisi ipse nobis sic permisisset orare. Meminisse itaque, fratres dilectissimi, et scire debemus quia, quando patrem Deum dicimus, quasi filii Dei agere debemus, ut, quomodo nos nobis placemus de Deo patre, sit sibi placeat et ille de nobis. Conuersemur quasi Dei templa, ut Deum in nobis constet habitare: nec sit  degener actus noster a spiritu, ut qui celestes et spiritales esse cepimus, non nisi spiritalia et celestia cogitemus et agamus, quia et ipse Dominus Deus dixit: Eos qui clarificant me clarificabo, et qui me spernit spernetur . Beatus quoque Apostolus in Epistola sua posuit: Non estis uestri. Empti enim estis pretio magno [d 1Kb] . Clarificate et portate Deum in corpore uestro .

[2Kb] XII. Post hoc dicimus: SANCTICETUR NOMEN TUUM. Non quod optemus Deo ut sanctificetur orationibus  nostris, sed quod petamus ab eo ut nomen eius sanctificetur in nobis. Ceterum a quo Deus sanctificatur, qui ipse sanctificat? Sed quia ipse dixit: Sancti estote, quoniam et ego sanctus sum , id petimus et rogamus, ut, qui in Baptismo sanctificati sumus, in eo quod esse cepimus perseueremus. Et hoc quotidie deprecamur. Opus est enim nobis quotidiana sanctificatione, ut, qui quotidie delinquimus, delicta nostra sanctificatione [a 1Kb] assidua repurgemus. Que autem sit sanctificatio que nobis de Dei dignatione confertur Apostolus predicat dicens: Neque fornicarii, neque idolis seruientes, neque adulteri, neque molles, neque masculorum appetitores, neque fures, neque fraudulenti, neque ebriosi, neque maledici, neque raptores regnum Dei consequentur [b 1Kb] . Et hec  quidem fuistis; sed abluti estis, sed iustificati estis, sed sanctificati estis [c 1Kb] in nomine Domini nostri Iesu Christi et in Spiritu Dei nostri . Sanctificatos nos dicit in nomine Domini Iesu Christi et in Spiritu Dei nostri. Hec sanctificatio ut in nobis permaneat oramus. Et quia Dominus et iudex noster sanato a se et uiuificato comminatur iam non delinquere, ne quid ei deterius fiat, hanc continuis orationibus precem facimus, hoc diebus ac noctibus postulamus, ut sanctificatio et uiuificatio que de Dei gratia sumitur ipsius protectione seruetur.

[1Kb] XIII. Sequitur in oratione: ADuENIAT REGNUM TUUM. Regnum etiam Dei representari nobis petimus, sicuti et nomen eius, ut in nobis sanctificetur postulamus. Nam Deus quando non regnat? aut apud eum  quando incipit quod et semper fuit et esse non desinit? Nostrum regnum petimus aduenire a Deo nobis repromissum, Christi sanguine et passione quesitum; ut, qui in seculo ante seruiuimus, postmodum Christo dominante regnemus, sicut ipse pollicetur et dicit: uenite, benedicti Patris mei, percipite regnum quod uobis paratum est ab 208 origine mundi . Potest uero, fratres dilectissimi,  et ipse Christus esse regnum Dei, quem uenire quotidie cupimus, cuius aduentus ut cito nobis representetur optamus. Nam, cum resurrectio ipse nostra [d 1Kb] sit, quia in ipso resurgimus, sic et regnum Dei potest ipse intelligi, quia in illo regnaturi sumus. Bene autem regnum Dei petimus, id est regnum celeste, quia est et terrestre regnum. Sed qui renuntiauit iam seculo, maior est et honoribus eius et regno. Et ideo, qui se Deo et Christo dedicat [e 1Kb] , non terrena sed celestia regna desiderat. Continua autem oratione et prece opus est ne excidamus a regno celesti, sicut Iudei, quibus hoc prius promissum fuerat, exciderunt, Domino manifestante et probante: Multi, inquit, uenient ab Oriente et Occidente, et recumbent cum Abraham et Isaac et Iacob in regno  celorum; filii autem regni expellentur in tenebras exteriores. Illic erit ploratio [f 1Kb] et stridor dentium . Ostendit quia ante filii regni Iudei erant, quando et filii Dei esse perseuerabant. Postquam cessauit circa illos nomen paternum, cessauit et regnum. Et ideo Christiani, qui in oratione appellare patrem Deum cepimus, nos et [g 1Kb] ut regnum Dei nobis ueniat oramus.

[1Kb] XIu. Addimus quoque et dicimus: FIAT uOLUNTAS TUA SICUT IN CeLO [h 1Kb] ET IN TERRA; non ut Deus faciat quod uult, sed ut nos facere possimus quod Deus uult. Nam Deo quis obsistit quominus quod uelit faciat? Sed quia nobis a diabolo obsistitur quominus per omnia noster animus atque actus Deo obsequatur, oramus et petimus ut fiat in nobis uoluntas Dei, que  ut fiat, in nobis opus est Dei uoluntate, id est ope eius et protectione; quia nemo suis uiribus fortis est, sed Dei indulgentia et misericordia tutus est. Denique et Dominus, infirmitatem hominis quem portabat ostendens, ait: Pater, si fieri potest, transeat a me calix iste . Et exemplum discipulis suis tribuens ut non uoluntatem suam sed Dei faciant, addidit dicens: uerumtamen non quod ego uolo,  sed quod tu [a 1Kb] . Et alio loco dicit: Non descendi de celo ut faciam uoluntatem meam, sed uoluntatem eius qui misit me . Quod si filius obaudiuit ut faceret patris uoluntatem, quanto magis seruus obaudire debet ut faciat domini uoluntatem? sicut in Epistola sua Ioannes quoque ad faciendam Dei uoluntatem hortatur et instruit dicens: Nolite diligere mundum neque ea que in mundo sunt. Si quis dilexerit mundum, non est caritas [b 1Kb] Patris in illo, quia omne quod in mundo est, concupiscentia carnis est, et concupiscentia oculorum, et ambitio seculi, que non est a Patre, sed ex concupiscentia mundi [c 1Kb] : et mundus transibit et concupiscentia eius; qui autem fecerit uoluntatem Dei manet in eternum, quomodo et Deus manet in eternum .  Qui in eternum manere uolumus, Dei, qui eternus est, uoluntatem facere debemus.

[1Kb] Xu. uoluntas autem Dei est quam Christus et fecit et docuit. Humilitas in conuersatione, stabilita sin fide, uerecundia in uerbis, in factis iustitia, in operibus misericordia, in moribus disciplina, iniuriam facere non nosse, et factam posse tolerare, cum fratribus pacem tenere; Deum toto corde diligere, amare in illo quod pater est, timere quod Deus est; Christo nichil omnino preponere, quia nec nobis quicquam ille preposuit; caritati eius inseparabiliter adherere, cruci eius fortiter ac fidenter assistere [d 1Kb] ; quando de eius nomine et honore certamen est, exhibere in sermone constantiam, qua confitemur, in questione fiduciam, qua congredimur, in morte patientiam,  qua coronamur. Hoc est coheredem Christi esse uelle, hoc est preceptum Dei facere, hoc est uoluntatem 209 Patris adimplere.

[1Kb] XuI. Fieri autem petimus uoluntatem Dei in celo et in terra; quod utrumque ad consummationem nostre incolumitatis [e 1Kb] pertinet et salutis. Nam, cum corpus e terra et spiritum possideamus e celo, ipsi terra et celum sumus; et in utroque, id est et corpore et spiritu, ut Dei uoluntas fiat oramus. Est enim inter carnem et spiritum colluctatio, et discordantibus aduers us se inuicem quotidiana congressio, ut non que  uolumus ipsa faciamus, dum spiritus celestia et diuina querit, caro terrena et secularia concupiscit. Et ideo petimus impense [f 1Kb] inter duo ista ope et auxilio Dei concordiam fieri, ut dum et in spiritu et in carne uoluntas Dei geritur, que per eum renata est anima seruetur. Quod aperte atque manifeste [g 1Kb] apostolus Paulus sua uoce declarat: Caro, inquit, concupiscit aduersus spiritum, et spiritus aduersus carnem. Hec enim inuicem aduersantur sibi, ut non que uultis ipsa faciatis. Manifesta autem sunt opera [h 1Kb] carnis, que sunt adulteria, fornicationes, immunditie, spurcitie, idololatria, ueneficia, homicidia, inimicitie, contentiones, emulationes, animositates, prouocationes, simultates, dissensiones, hereses, inuidie, ebrietates, comessationes, et his similia, que predico uobis sicut predixi, quoniam  qui talia agunt regnum Dei non possidebunt. Fructus autem spiritus est caritas [i 1Kb] , gaudium, pax, magnanimitas, bonitas, fides, mansuetudo, continentia, castitas . Et idcirco quotidianis, immo continuis orationibus hoc precamur, et in celo et in terra uoluntatem circa nos Dei fieri, quia hec est uoluntas Dei, ut terrena celestibus cedant, spiritalia et diuina preualeant.

[2Kb] XuII. Potest et sic intelligi, fratres dilectissimi, ut, quoniam mandat et monet Dominus etiam inimicos diligere et pro iis quoque qui nos persequuntur orare, petamus et pro illis qui adhuc terra sunt [i 1Kb] et necdum celestes esse ceperunt, ut et circa illos uoluntas Dei fiat, quam Christus hominem conseruando et redintegrando perfecit. Nam, cum discipuli ab eo non iam  terra appellentur, sed sal terre , et Apostolus primum hominem uocet de terre limo, secundum uero de celo, merito et nos, qui esse debemus patri Deo similes, qui solem suum oriri facit super bonos et malos et pluit super iustos et iniustos. , sic, Christo monente, oramus et petimus ut precem pro omnium salute faciamus; ut, quomodo in celo id est, in nobis, per fidem nostram uoluntas Dei facta est ut essemus e celo, ita et in terra, hoc est in illis non credentibus [k 1Kb] , fiat uoluntas Dei, ut qui adhuc sunt prima natiuitate terreni,  incipiant esse celestes ex aqua et spiritu nati.

[6Kb] XuIII. Procedente oratione postulamus et dicimus: PANEM NOSTRUM QUOTIDIANUM DA NOBIS HODIE. Quod potest et spiraliter et simpliciter intelligi, quia et uterque intellectus utilitate diuina proficit ad salutem. Nam panis uite Christus est; et panis hic omnium non est, sed noster est. Et quomodo dicimus Pater noster, quia intelligentium et credentium pater est, sic et panem nostrum uocamus, quia Christus eorum qui corpus eius contingunt [a 1Kb] panis est. Hunc autem panem dari nobis quotidie postulamus, ne qui in Christo sumus et Eucaristiam quotidie ad cibum salutis accipimus, intercedente aliquo grauiore delicto, dum abstenti et non communicantes a celesti pane prohibemur, a Christi corpore separemur, ipso  predicante et monente [b 1Kb] : Ego sum panis uite qui de celo descendi. Si quis ederit de meo pane, uiuet in eternum. Panis [c 1Kb] autem quem ergo dedero caro mea est pro seculi [d 1Kb] uita . Quando ergo dicit in  eternum uiuere si quis ederit de eius pane, ut manifestum est eos uiuere qui corpus 210 eius attingunt et Eucaristiam iure communicationis accipiunt, ita contra timendum est et orandum ne, dum quis abstentus separatur a Christi corpore, procul remaneat a salute, comminante ipso et dicente: Nisi ederitis carnem Filii hominis et biberitis sanguinem eius, non habebitis uitam in uobis . Et ideo panem nostrum, id est Christum, dari nobis quotidie petimus, ut, qui in Christo manemus et uiuimus, a sanctificatione eius et corpore non recedamus.

[2Kb] XIX. Potest uero et sic intelligi, ut qui seculo renuntiauimus, et diuitias eius et pompas fide gratie spiritalis abiecimus, cibum nobis tantum petamus et uictum, quando instruat Dominus et dicat: Qui non  renuntiat omnibus que sunt eius, non potest meus discipulus esse . Qui autem Christi cepit esse discipulus, secundum magistri sui uocem renuntians omnibus, diurnum debet cibum petere nec in  longum desideria petitionis extendere, ipso iterum Domino prescribente et dicente: Nolite in crastinum cogitare; crastinus enim ipse cogitabit sibi: sufficit [a 1Kb] diei malitia sua . Merito ergo Christi discipulus uictum sibi in diem postulat, qui de crastino cogitare prohibetur; quia et contrarium sibi fit et repugnans ut queramus in seculo diu uiuere, qui petimus regnum Dei uelociter aduenire. Sic et beatus Apostolus monet, formans et corroborans spei nostre ac fidei firmitatem: Nihil, inquit, intulimus in hunc mundum, uerum nec auferre possumus. Habentes itaque exhibitionem et tegumentum, his contenti simus. Qui autem uolunt diuites fieri, incidunt in tentationem et muscipulam et desideria multa et nocentia, que mergunt hominem in perditionem et in interitum. Radix enim  omnium malorum est cupiditas; quam quidam appetentes, naufragauerunt a fide et inseruerunt se doloribus multis. .

XX. Docet non tantum contemnendas, sed et periculosas esse diuitias, illic esse radicem malorum blandientium [b 1Kb] , cecitatem mentis humane occulta deceptione fallentium. Unde et diuitem stultum seculares copias cogitantem et se exuberantium fructuum largitate iactantem redarguit Deus dicens: Stulte, hac nocte expostulatur anima tua. Que ergo parasti cuius erunt ? Letabatur stultus in fructibus ipsa nocte moriturus; et cui uita iam deerat, uictus abundantiam cogitabat. Contra autem Dominus perfectum et consummatum docet fieri qui, omnibus suis uenditis atque in usum pauperum distributis,  thesaurum sibi condat in celo. Eum dicit posse se sequi et gloriam Dominice passionis imitari qui, expeditus et succinctus, nullis laqueis rei familiaris inuoluitur, sed solutus ac liber facultates suas ad Deum ante premissas ipse quoque comitatur . Ad quod ut possit unusquisque nostrum parare se, sic discat orare et de orationis lege qualis esse debeat noscere.

[1Kb] XXI. Neque enim deesse quotidianus cibus potest  iusto, cum scriptum sit: Non occidet Dominus fame animam iustam . Et iterum: Iunior [c 1Kb] fui, et senui; et non uidi iustum derelictum, neque semen eius querens panem . Item Dominus promittat et dicat: Nolite cogitare dicentes: Quid edemus, aut quid bibemus, aut quid uestiemur? Hec enim nationes querunt. Scit autem pater uester quia horum omnium indigetis. Querite primum regnum Dei et iustitiam eius, et hec omnia apponentur uobis . Querentibus regnum et iustitiam Dei omnia promittit apponi. Nam cum Dei sint omnia, habenti Deum nichil deerit, si Deo ipse non desit. Sic Danieli, in leonum lacu iussu regis incluso, prandium diuinitus procuratur, et inter feras esurientes et parcentes [d 1Kb] homo Dei pascitur . Sic alitur Helias  in fuga; et in solitudine coruis ministrantibus, et 211 uolucribus cibum sibi apportantibus, in persecutione nutritur . Atque, o humane malitie detestanda crudelitas! fere parcunt, aues pascunt, et homines insidiantur et seuiunt.

[2Kb] XXII. Post hec, et pro peccatis nostris deprecamur dicentes: ET REMITTE [e 1Kb] NOBIS DEBITA NOSTRA SICUT ET NOS REMITTIMUS DEBITORIBUS NOSTRIS. Post subsidium cibi petitur et uenia delicti, ut qui a Deo pascitur in Deo uiuat, nec tantum presenti et temporali uite sed et eterne consulatur; ad quam ueniri potest, si peccata donentur: que debita Dominus appellat, sicut in Euangelio suo dicit: Dimisi tibi omne debitum, quia me rogasti . Quam necessarie autem, quam prouidenter et salutariter admonemur  quod peccatores sumus, qui pro peccatis rogare compellimur! ut, dum indulgentia de Deo petitur, conscientie sue animus recordetur. Ne quis sibi quasi innocens placeat et se extollendo plus pereat, instruitur et docetur peccare se quotidie, dum quotidie pro peccatis iubetur orare. Sic denique et Ioannes in Epistola sua monet dicens: Si dixerimus quia peccatum non habemus, nos ipsos decipimus [f 1Kb] , et ueritas in nobis non est. Si autem confessi fuerimus peccata  nostra, fidelis et iustus est Dominus qui nobis peccata dimittat . In Epistola sua utrumque complexus est, quod et rogare pro peccatis debeamus, et impetremus indulgentiam cum rogamus. Ideo et fidelem dixit Dominum ad dimittenda peccata, fidem pollicitationis sue reseruantem; quia qui orare nos pro debitis et peccatis docuit, paternam misericordiam promisit et ueniam secuturam.

[1Kb] XXIII. Adiunxit plane et addidit legem, certa nos conditione et sponsione constringens, ut sic nobis dimitti debita postulemus secundum quod et ipsi debitoribus nostris dimittimus, scientes impetrari non posse quod pro peccatis petimus, nisi et ipsi circa debitores nostros paria fecerimus. Idcirco et alio in loco dicit: In qua mensura mensi fueritis, in ea remetietur  uobis . Et qui seruus post dimissum sibi a domino omne debitum conseruo suo noluit ipse dimittere , in carcerem religatur: quia indulgere conseruo suo noluit, quod sibi a Domino indultum fuerat amisit. Que adhuc fortius Christus in preceptis suis maiore censure sue uigore proponit: Cum steteritis, inquit, ad orationem, remittite si quid habetis aduersus aliquem, ut et Pater uester qui in celis est remittat peccata uestra uobis. Si autem uos non remiseritis, neque Pater uester qui in celis est remittet uobis peccata uestra . Excusatio tibi nulla in die iudicii superest, cum secundum tuam sententiam iudiceris, et quod feceris hoc et ipse patiaris. Pacificos enim et concordes atque unanimes esse in domo sua Deus precipit, et  quales nos fecit secunda natiuitate, tales uult renatos perseuerare; ut qui filii Dei esse cepimus, in Dei pace maneamus, et quibus spiritus unus est, unus sit et animus et sensus. Sic nec sacrificium Deus recipit dissidentis, et ab altari reuertentem prius  fratri reconciliari iubet , ut pacificis precibus et Deus possit esse pacatus. Sacrificium Deo maius est pax nostra et fraterna concordia, et de unitate Patris et Filii et Spiritus sancti plebs adunata.

[3Kb] XXIu. Neque enim in sacrificiis que Abel et Cain primi obtulerunt munera eorum Deus sed corda intuebatur, ut ille placeret in munere qui placebat in corde . Abel pacificus et iustus, dum Deo sacrificat innocenter, docuit et ceteros, quando ad altare munus offerunt, sic uenire cum Dei timore, cum simplici corde, cum lege iustitie, cum concordie pace. Merito ille dum in sacrificio Dei talis est, ipse postmodum sacrificium Deo factus est, ut martyrium primus ostendens initiaret 212 sanguinis sui gloria Dominicam passionem qui et iustitiam Domini habuerat  et pacem. Tales denique a Domino coronantur, tales in die iudicii cum Domino iudicabunt [a 1Kb] . Ceterum discordans et dissidens et pacem cum fratribus non habens, secundum quod beatus Apostolus et Scriptura sancta testatur, nec si pro nomine Christi occisus fuerit, crimen dissensionis fraterne poterit euadere, quia, sicut scriptum est, Qui fratrem suum odit, homicida est, nec ad regnum celorum peruenit aut cum Deo uiuit homicida , non potest esse cum Christo qui imitator Iude maluit esse quam Christi. Quale delictum est quod nec Baptismo sanguinis potest ablui? quale crimen est quod martyrio non potest expiari?

XXu. Illud quoque necessarie admonet Dominus ut in oratione dicamus: ET NE NOS PATIARIS INDUCI IN  TENTATIONEM. Qua in parte ostenditur nichil contra nos aduersarium posse, nisi Deus ante permiserit; ut omnis timor noster, et deuotio atque obseruatio ad Deum conuertatur, quando in tentationibus nostris nichil malo liceat, nisi potestas inde tribuatur. Probat  Scriptura diuina que dicit: uenit Nabuchodonosor rex Babylonie in Hierusalem, et expugnabat eam, et dedit eam Dominus in manu eius . Datur autem potestas aduersus nos malo secundum nostra peccata, sicut scriptum est: Quis dedit in direptionem Iacob et Isrel eis qui predantur illum? nonne Deus cui peccauerunt? et nolebant in uiis eius ambulare neque audire legem eius, et superduxit super eos iram animationis sue . Et iterum, Salomone peccante et a preceptis atque a uiis Domini recedente, positum est: Et excitauit Dominus Satanam ipsi Salomoni .

[1Kb] XXuI. Potestas uero dupliciter aduersus nos datur, uel ad penam cum delinquimus, uel ad gloriam cum probamur; sicuti de Iob factum uidemus, manifestante Deo et dicente: Ecce omnia quecumque  habet in manus tuas do; sed ipsum caue ne tangas ? Et Dominus in Euangelio suo loquitur tempore passionis: Nullam haberes aduersum me potestatem, nisi datum esset tibi desuper . Quando autem rogamus ne in tentationem ueniamus, admonemur infirmitatis et imbellicitatis nostre dum sic rogamus, ne quis se insolenter extollat, ne quis sibi superbe atque arroganter aliquid assumat, ne quis sibi aut confessionis aut passionis gloriam suam ducat, cum Dominus ipse humilitatem docens dixerit: uigilate et orate, ne ueniatis in tentationem. Spiritus quidem promptus est, caro autem infirma ; ut, dum precedit humilis et summissa confessio et datur totum Deo, quicquid suppliciter cum timore et honore Dei petitur ipsius pietate prestetur.

 [1Kb] XXuII. Post ista omnia in consummatione orationis uenit clausula uniuersas petitiones et preces nostras collecta breuitate concludens. In nouissimo enim ponimus, SED LIBERA NOS A MALO, comprehendentes aduersa cuncta que contra nos in hoc mundo molitur inimicus; a quibus potest [a 1Kb] esse fida et firma tutela, si nos Deus liberet, si deprecantibus atque implorantibus opem suam prestet [b 1Kb] . Quando autem dicimus, LIBERA NOS A MALO, nichil remanet quod ultra adhuc debeat postulari, quando semel protectionem Dei aduersus malum petamus; qua impetrata, contra omnia que diabolus et mundus operantur securi stamus et tuti. Quis enim ei de seculo metus est cui in seculo Deus tutor est?

 XXuIII. Quid mirum, fratres dilectissimi, si oratio talis est quam Deus docuit, qui magisterio suo omnem precem nostram salutari sermone breuiauit? Hoc iam per Esaiam prophetam fuerat ante predictum, cum, plenus Spiritu sancto de Dei maiestate ac pietate, loqueretur 213: uerbum consummana, inquit, et breuians in iustitia, quoniam sermonem breuiatum faciet Deus in toto orbe terre . Nam, cum Dei Sermo, Dominus noster iehsu Christus, omnibus uenerit, et, colligens doctos pariter et indoctos, omni sexui atque etati precepta salutis ediderit, preceptorum suorum fecit grande compendium, ut in disciplina celesti discentium memoria non laboraret, sed quod esset simplici fidei necessarium uelociter disceret [c 1Kb] . Sic, cum doceret quid sit uita eterna, sacramentum  uite magna et diuina breuitate complexus est dicens: Hec est autem uita eterna, ut cognoscant te solum et uerum [d 1Kb] Deum, et quem misisti Iesum Christum . Item, cum de Lege et Prophetis precepta prima et maiora decerperet, Audi, inquit, Isrel, Dominus Deus tuus Deus unus est. Et diliges Dominum Deum tuum de toto corde tuo, et de tota anima tua, et de tota uirtute tua . Hoc est primum mandatum. Et secundum simile est huic: Diliges proximum tibi tamquam te ipsum [e 1Kb] . In his duobus preceptis tota Lex pendet et Prophete . Et iterum: Quecumque uolueritis ut faciant uobis homines bona, ita et uos facite illis. Hec est enim Lex et Prophete .

XXIX. Nec uerbis tantum, sed et factis Dominus  orare nos docuit, ipse orans frequenter et deprecans, et quid facere nos oporteret exempli sui contestatione demonstrans, sicut scriptum est: Ipse autem fuit secedens in solitudinem et adorans [f 1Kb] . Et iterum: Exiuit in monte orare, et fuit pernoctans in oratione Dei . Quod si ille orabat qui sine peccato erat, quanto magis peccatores oportet orare? Et si ille per totam noctem iugiter uigilans continuis precibus orabat, quanto nos magis in frequentanda oratione debemus nocte uigilare?

[2Kb] XXX. Orabat autem Dominus et rogabat, non pro se, quid enim pro se innocens precaretur? sed pro delictis nostris, sicut et ipse declarat, cum dicit ad Petrum: Ecce Satanas postulauit [g 1Kb] ut uos uexaret  [a 1Kb] quomodo triticum. Ego autem rogaui pro te, ne deficiat fides tua . Et postmodum pro omnibus Patrem deprecatur dicens: Non pro his autem rogo solis, sed et pro illis qui credituri sunt per uerbum ipsorum in me, ut omnes unum sint, sicut tu Pater, in me et ego in te, ut et ipsi in nobis unum sint . Magna Domini propter salutem nostram benignitas pariter et pietas, ut non contentus quod nos sanguine suo redimeret, adhuc pro nobis amplius et rogaret. Rogantis autem desiderium uidete quod fuerit, ut, quomodo unum sunt pater et filius, sic et nos in ipsa unitate maneamus. Ut hinc quoque possit intelligi quantum delinquat qui unitatem scindit et pacem, cum pro hoc et rogauerit Dominus, uolens scilicet sic plebem suam saluam fieri et in pace uiuere [b 1Kb] , cum sciret ad regnum  Dei discordiam non uenire.

[1Kb] XXXI. Quando autem stamus ad orationem, fratres dilectissimi, uigilare et incumbere ad preces toto corde debemus. Cogitatio omnis carnalis et secularis abscedat, nec quicquam tunc animus quam id solum cogitet quod precatur. Ideo et sacerdos, ante orationem prefatione premissa, parat fratrum mentes dicendo: Sursum corda; ut, dum respondet plebs, Habemus ad Dominum, admoneatur nichil aliud se quam Dominum cogitare debere. Claudatur contra aduersarium pectus, et soli Deo pateat, nec ad se hostem Dei tempore orationis adire patiatur. Obrepit enim frequenter et penetrat, et subtiliter fallens preces nostras a Deo auocat, ut aliud habeamus in corde, aliud in uoce, quando intentione sincera Dominum  debeat, non uocis sonus, sed animus et sensus, orare. Que autem segnitia est alienari et rapi [c 1Kb] ineptis cogitationibus et profanis cum Dominum deprecaris, 214 quasi sit aliud quod magis debeas cogitare quam quod cum Deo loqueris? Quomodo te audiri a Deo postulas, cum te ipse non audias? uis esse Deum memorem tui cum rogas, quando tu ipse memor tui non sis? Hoc est ab hoste in totum non cauere: hoc est, quando oras Deum, maiestatem Dei negligentia orationis offendere: hoc est uigilare oculis et corde dormire, cum debeat Christianus et cum dormit oculis corde uigilare, sicut  scriptum est ex persona Ecclesie loquentis in Cantico Canticorum: Ego dormio [d 1Kb] , et cor meum uigilat . Quapropter sollicite et caute Apostolus admonet dicens: Instate orationi, uigilantes in ea , docens scilicet et ostendens eos impetrare quod postulant de Deo posse, quos Deus uideat in oratione uigilare.

XXXII. Orantes autem non infructuosis nec nudis precibus ad Deum ueniant. Inefficax petitio est cum precatur Deum sterilis oratio. Nam, cum omnis arbor non faciens fructum excidatur et in ignem mittatur , utique et sermo non habens fructum promereri Deum non potest, quia nulla est operatione fecundus. Et ideo Scripture diuina instruit dicens: Bona est oratio cum ieiunio et eleemosyna .  Nam qui in die iudicii premium pro operibus et eleemosynis redditurus est, hodie quoque ad orationem cum operatione [e 1Kb] uenienti benignus auditor est. Sic denique Cornelius centurio cum oraret, meruit audiri. Fuit enim faciens multas eleemosynas in plebem et semper orans Deum. Huic circa horam nonam oranti adstitit Angelus testimonium reddens sui operis [f 1Kb] et dicens: Corneli, orationes tue et eleemosyne tue ascenderunt ad memoriam coram Deo .

[1Kb] XXXIII. Cito orationes ad Deum ascendunt quas ad Deum merita nostri operis imponunt. Sic et Raphel angelus Tobie oranti semper et semper operanti testis fuit dicens: Opera Dei reuelare et confiteri honorificum est. Nam, quando orabas tu et Sarra, ego obtuli memoriam orationis uestre in conspectu claritatis  Dei. Et cum sepelires tu mortuos simpliciter, et quia non es cunctatus exsurgere et derelinquere prandium tuum, sed abisti et condidisti mortuum, missus sum tentare te; et iterum me misit Deus curare te et Sarram nurum tuam. Ego enim sum Raphel, unus ex septem Angelis iustis qui assistimus et conuersamur ante claritatem Dei . Per Esaiam quoque Dominus admonet et docet similia contestans: Solue, inquit, omnem nodum iniustitie, resolue suffocationes impotentium commerciorum. Dimitte quassatos in requiem et omnem consignationem iniustam dissipa. Frange esurienti panem tuum, et egenos sine tecto induc  in domum tuam. Si uideris nudum, uesti; et domesticos seminis tui non despicies. Tunc erumpet temporaraneum lumen tuum et uestimenta tua cito orientur, et preibit ante te iustitia, et claritas Dei circumdabit te. Tunc exclamabis, et Deus exaudiet te, et dum adhuc loqueris dicet: Ecce adsum . Adesse se repromittit et audire ac protegere se eos dicit qui, iniustitie nodos de corde soluentes et eleemosynas circa domesticos Dei, secundum eius precepta, facientes, dum audiunt quod Deus precipit fieri, ipsi quoque a Deo merentur audiri. Beatus apostolus Paulus, in necessitate pressure adiutus a fratribus, opera bona [a 1Kb] que fiunt sacrificia Dei dixit esse: Saturatus sum, inquit, recipiens ab Epaphrodito ea que a uobis missa sunt, odorem suauitatis, sacrificium acceptum et  placitum Deo . Nam, quando quis miseretur pauperis, Deum fenerat; et qui dat minimis, Deo donat, spiritaliter Deo suauitatis odorem sacrificat.

[1Kb] XXXIu. In orationibus uero celebrandis inuenimus obseruasse cum Daniele tres pueros in fide fortes et in captiuitate uictores, horam tertiam, sextam, 215 nonam, sacramento [b 1Kb] scilicet Trinitatis, que in nouissimis temporibus manifestari habebat. Nam et prima hora in tertiam ueniens consummatum numerum trinitatis ostendit: itemque ad sextam quarta procedens declarat alteram trinitatem; et quando a septima nona completur, per ternas horas trinitas perfecta numeratur. Que horarum spatia iampridem spiritaliter determinantes adoratores Dei statutis et  legitimis ad precem temporibus seruabant [c 1Kb] . Et manifestata postmodum res est sacramenta olim fuisse quod ante sic iusti precabantur. Nam super discipulos hora tertia descendit Spiritus sanctus, qui gratiam Dominice repromissionis impleuit. Item Petrus, hora sexta in tectum superius ascendens, signo pariter et uoce Dei monentis instructus est ut omnes ad gratiam salutis admitteret, cum de emundandis gentilibus ante dubitaret. Et Dominus hora sexta crucifixus, ad nonam peccata nostra sanguine suo abluit, et ut redimere et uiuificare nos posset, tunc uictoriam suam passione perfecit.

[1Kb] XXXu. Sed nobis, fratres dilectissimi, preter horas antiquitus obseruatas, orandi nunc et spatia et  sacramenta creuerunt. Nam et mane orandum est,  ut resurrectio Domini matutina oratione celebretur. Quod olim Spiritus sanctus designabat in Psalmis dicens: Rex meus et Deus meus, quoniam ad te orabo [d 1Kb] , Domine, mane exaudies uocem meam, mane assistam [e 1Kb] tibi, et contemplabor te . Et iterum per Prophetam loquitur Dominus: Diluculo uigilabunt ad me dicentes: Eamus et reuertamur ad Dominum Deum nostrum . Recedente item sole ac die cessante necessario rursus orandum est: nam, quia Christus sol uerus et dies est uerus, sole ac die seculi recedente, quando oramus et petimus ut super nos Iux denuo ueniat, Christi precamur aduentum lucis eterne gratiam prebiturum. Christum autem diem dictum declarat in Psalmis Spiritus sanctus: Lapis, inquit, quem reprobauerunt edificantes, hic factus  est in caput anguli. A Domino factus est iste [f 1Kb] et est admirabilis [g 1Kb] in oculis nostris. Iste est dies quem fecit Dominus, ambulemus et iucundemur in eo . Item, quod sol appellatus sit Malachias [h 1Kb] propheta testatur dicens: uobis autem qui timetis nomen Domini, orietur sol iustitie, et in alis eius curatio est . Quod si in Scripturis sanctis sol uerus et dies uerus est Christus, hora nulla a Christianis excipitur quominus frequenter ac semper Deus debeat adorari; ut qui in Christo, hoc est in sole et in die uero, sumus, insistamus per totum diem precibus et oremus, et quando mundi lege decurrens uicibus alternis nox reuoluta succedit, nullum de nocturnis tenebris esse orantibus damnum potest, quia filiis lucis et in noctibus dies est. Quando enim sine lumine  est cui lumen in corde est? aut quando sol ei et dies non est cui sol et dies Christus est?

[1Kb] XXXuI. Qui autem in Christo, hoc est in lumine, semper sumus, nec noctibus ab oratione cessemus. Sic Anna uidua sine intermissione rogans semper et uigilans perseuerabat in promerendo Deo, sicut in Euangelio scriptum est: Non recedebat, inquit, de templo, ieiuniis et orationibus seruiens nocte ac die . uiderint uel gentiles, qui necdum illuminati sunt, uel Iudei, qui, deserto lumine, in tenebris remanserunt. Nos, fratres dilectissimi, qui in Domini luce semper sumus, qui meminimus et tenemus quid esse accepta gratia ceperimus, computemus noctem pro die. Ambulare nos credamus semper  in lumine, non impediamur a tenebris quas euasimus.  Nulla sint horis nocturnis precum damna, nulla orationum pigra et ignaua dispendia. Per Dei indulgentiam recreati 216 spiritaliter et renati, imitemur quod futuri sumus. Habituri in regno sine interuentu noctis  solum diem, sic nocte quasi in lumine uigilemus. Oraturi semper et acturi gratias Deo, hic quoque orare et gratias agere non desinamus.






LIBER AD DEMETRIANUM. [3Kb] 





ARGUMENTUM.

Demetriano, Africe proconsuli, contendenti Christianis imputari debere bella, famem et pestem quibus tum orbis diuexabatur, quod ab ipsis dii non colerentur; pulchre respondet  ipsos potius  ethnicos tantarum cladium causam esse, quod Deum non colerent et Christianos preterea iniustis persecutionibus agitarent. Deinde, ubi illi exprobrauit tormentorum inusitata genera quibus Christianos pre aliis reis torquebat, non ad confessionem, sed ad negationem, deorum impotentiam arguit; tum quod ipsi se defendere nequeant, atque adeo Demetrianus qui illos uindicabat, ab ipsis potius coli quam ipse eos colere deberet; tum quod a Christianis de obsessis corporibus eiecti, quid sint ipsi confiteantur. Neque uero ruinas regum, iacturas opum et similia mala que persecutiones Christianorum diuinitus in uindictam comitabantur, ideo uindictas non censeri, quod illis etiam communes essent, quandoquidem gaudium iis  potius sint omnia illa, quam pena. Proinde, dum  tempus est, ad mentem redeat hortatur, uel saltem metu iudicii et semper ardentis gehenne ignis. Imitatur autem ipse partim Tertulliani Apologeticum et librum ad Scapulam, partim Minutii Felicis Octauium. PAMEL.

 [2Kb] I. OBLATRANTEM te et aduersus Deum, qui unus et uerus est, ore sacrilego et uerbis impiis obstrepentem frequenter, Demetriane, contempseram, uerecundius ac melius existimans errantis imperitiam silentio spernere, quam loquendo dementis insaniam prouocare. Nec hoc sine magisterii diuini auctoritate faciebam, cum scriptum sit: In aures imprudentis noli quicquam dicere, ne, quando audierit, irrideat sensatos sermones tuos . Et iterum: Noli respondere imprudenti ad imprudentiam eius, ne similis fias illi . Et sanctum quoque iubeamur intra conscientiam nostram tenere, nec inculcandum porcis et canibus exponere, loquente Domino et dicente:  Ne dederitis sanctum canibus, neque miseritis  margaritas uestras ante porcos, ne inculcent eas pedibus [a 1Kb] , et conuersi elidant uos . Nam, cum ad me sepe, studio magis contradicendi quam uoto discendi, uenires, et, clamosis uocibus personans, malles tua impudenter ingerere quam nostra patienter audire, ineptum uidebatur congredi tecum, quando facilius esset et leuius turbulenti maris concitos fluctus clamoribus retundere quam tuam rabiem tractatibus cercere. Certe et labor irritus et nullus effectus, offerre lumen ceco, sermonem surdo, sapientiam bruto; cum nec sentire brutus possit, nec cecus lumen admittere, nec surdus audire.

[2Kb] II. Hec considerans, sepe conticui, et impatientem patientia uici, cum nec docere indocilem possem, nec impium religione comprimere, nec furentem lenitate cohibere.  Sed enim, cum dicas plurimos conqueri quod bella crebrius surgant, quod lues, quod fames seuiant, quodque imbres et pluuias serena longa suspendant nobis imputari, tacere ultra non oportet; ne iam non uerecundie sed diffidentie esse incipiat quod tacemus, et dum criminationes falsas contemnimus refutare, uideamur crimen agnoscere. Respondeo igitur et tibi, Demetriane, pariter et ceteris quos tu forsitan concitasti, et aduersum nos odia tuis maledicis uocibus seminando, comites tibi plures radicis atque originis tue pullulatione fecisti; quos tamen sermonis nostri admittere credo rationem:  nam qui ad malum motus est mendacio fallente, multo magis ad bonum mouebitur ueritate cogente.

[2Kb] III. Dixisti per nos fieri et quod nobis debeant imputari omnia ista quibus nunc mundus quatitur et urgetur, quod dii uestri a nobis non colantur. Qua in parte, quia [b 1Kb] ignarus diuine cognitionis et ueritatis alienus es, illud primo in loco scire debes, senuisse iam mundum, non illis uiribus stare quibus prius steterat, nec uigore et robore eo ualere quo 217 antea preualebat. Hoc etiam, nobis tacentibus et nulla de Scripturis sanctis predicationibusque diuinis documenta promentibus, mundus ipse iam loquitur et occasum sui rerum labentium probatione testatur. Non hyeme nutriendis seminibus tanta imbrium copia est, non frugibus estate torrendis solis tanta [c 1Kb] flagrantia est,  nec sic uernante temperie sata leta sunt, nec adeo arboreis fetibus autumna fecunda sunt. Minus de effossis et fatigatis montibus eruuntur marmorum cruste, minus argenti et auri opes suggerunt exhausta iam metalla, et pauperes uene breuiantur in dies singulos et decrescunt, deficit in aruis agricola, in mari nauta, miles in castris, innocentia in foro, iustitia in iudicio, in amicitiis concordia, in artibus peritia, in moribus disciplina. Putasne tantam posse substantiam rei senescentis existere quantum prius potuit nouellu adhuc et uegeta iuuenta pollere? Minuatur necesse  est quicquid fine iam proximo in occidua et extrema deuergit. Sic sol in occasu suo radios minus claro et igneo splendore iaculatur; sic, declinante iam cursu, exoletis cornibus luna tenuatur, et arbor que fuerat ante uiridis et fertilis, arescentibus ramis fit postmodum sterili senectute deformis; et fons qui, exundantibus prius uenis, largiter profluebat, senectute deficiens, uix modico sudore distillat. Hec sententia mundo data est, hec Dei lex est, ut omnia orta occidant et aucta senescant, et infirmentur fortia, et magna minuantur, et cum infirmata et diminuta fuerint, finiantur.

[4Kb] Iu. Christianis imputas quod minuantur singula, mundo senescente. Quid si et senes imputent Christianis quod minus ualeant in senectute, quod non perinde ut prius uigeant auditu aurium, cursu pedum,  oculorum acie, uirium robore, succo uiscerum, mole membrorum; et cum olim ultra octingentos et nongentos annos uita hominum longeua procederet, uix nunc possit ad centenarium numerum perueniri? Canos uidemus in pueris, capilli deficiunt antequam crescant; nec etas in senectute desinit, sed incipit a senectute. Sic in ortu adhuc suo ad finem natiuitas properat; sic quodcumque nunc nascitur, mundi ipsius senectute degenerat: ut nemo mirari debeat singula in mundo cepisse deficere, quando totus ipse iam mundus in defectione sit et in fine.

[1Kb] u. Quod autem crebrius bella continuant, quod sterilitas et fames sollicitudinem cumulant, quod, seuientibus morbis, ualetudo frangitur, quod humanum genus luis populatione uastatur, et hoc scias esse predictum,  in nouissimis temporibus multiplicari mala et  aduersa uariari, et appropinquante iam iudicii die magis ac magis in plagas generis humani censuram Dei indignantis accendi. Non enim, sicut tua falsa querimonia et imperitia ueritatis ignara iactat et clamitat, ista accidunt quod dii uestri a nobis non colantur, sed quod a uobis non colatur Deus. Nam, cum ipse sit mundi dominus et rector, et cuncta arbitrio eius et nutu gerantur, nec quicquam fieri possit nisi quod aut fecerit aut fieri ipse permiserit, utique quando ea fiunt que iram Dei indignantis ostendunt [a 1Kb] , non propter nos fiunt, a quibus Deus colitur, sed delictis et meritis uestris irrogantur, a quibus Deus omnino nec queritur nec timetur, nec, relictis uanis superstitionibus, religio uera cognoscitur, ut, qui Deus unus est omnibus, unus colatur ab omnibus rogetur.

 uI. Ipsum denique audi loquentem, ipsum uoce diuina instruentem nos pariter ac monentem: Dominum Deum tuum adorabis, inquit, et illi soli seruies . Et iterum: Non erunt tibi dii alii absque me . Et iterum: 218 Nolite ambulare post deos alienos ut seruiatis eis, et ne adoraueritis eos; et ne incitetis [b 1Kb] me in operibus manuum uestrarum ad disperdendos uos . Propheta item Spiritu sancto plenus contestatur et denuntiat iram Dei dicens: Hec dicit Dominus omnipotens: Eo quod domus mea deserta est, uos autem sectamini unusquisque in domum suam, propterea abstinebit celum a rore, et terra subtrahet [c 1Kb] procreationes suas, et inducam gladium super terram et super frumentum et super uinum  et super oleum, et super homines et super pecora, et super  per omnes labores manuum eorum . Item Propheta alius repetit et dicit: Et pluam super unam ciuitatem, et super aliam [a 1Kb] non pluam. Pars una compluetur, et pars super quam non pluero arefiet. Et congregabuntur due et tres ciuitates in unam ciuitatem potande aque causa, nec satiabuntur; et non conuertimini ad me, dicit Dominus .

[1Kb] uII. Indignatur ecce Dominus et irascitur, et quod ad eum non conuertamini comminatur; et tu miraris aut quereris, in hac obstinatione et contemptu uestro, si rara desuper pluuia descendat, si terra situ pulueris squaleat, si uix ieiunas et pallidas herbas sterilis gleba producat, si uineam debilitet grando cedens, si oleam detruncet turbo subuertens, si fontem siccitas statuat, erem pestilens aura corrumpat, hominem  morbida ualetudo consumat, cum omnia ista peccatis prouocantibus ueniant, et plus exacerbetur [b 1Kb] Deus quando nichil talia et tanta proficiant? Fieri enim ista uel ad disciplinam contumacium uel ad penam malorum declarat in Scripturis sanctis idem Deus dicens: Sine causa percussi filios uestros, disciplinam non exceperunt . Et Propheta deuotus ac dicatus Deo ad hec eadem respondet et dicit: uerberasti eos, nec doluerunt; flagellasti eos, nec uoluerunt accipere [c 1Kb] disciplinam . Ecce irrogantur diuinitus plage, et nullus Dei metus est: ecce uerbera desuper et flagella non desunt, et trepidatio nulla, nulla formido est [d 1Kb] . Quid si non intercederet rebus humanis uel ista censura, quanto adhuc maior in hominibus esset audacia, facinorum  impunitate secura?

[2Kb] uIII. Quereris quod minus nunc tibi uberes fontes et aure salubres et frequens pluuia et fertilis terra obsequium prebeant, quod non ita utilitatibus tuis et uoluptatibus elementa deseruiant. Tu enim Deo  seruis, per quem tibi cuncta deseruiunt; famularis illi cuius nutu tibi uniuersa famulantur. Ipse de seruo tuo exigis seruitutem, et homo hominem parere tibi et obedire compellis. Et cum sit uobis eadem sors nascendi, conditio una moriendi, corporum materia consimilis, animarum ratio communis, equali iure et pari lege uel ueniatur in istum mundum uel de mundo postmodum recedatur, tamen nisi tibi pro arbitrio tuo seruiatur, nisi ad uoluntatis obsequium pareatur, imperiosus et nimius seruitutis exactor, flagellas, uerberas, fame, siti, nuditate, ferro etiam frequenter et carcere affligis et crucias; et non agnoscis, miser, Dominum Deum tuum, cum sic exerceas ipse dominatum?

[1Kb] IX. Merito ergo incursantibus plagis non desunt  Dei flagella nec uerbera: que cum nichil istic promoueant, nec ad Deum singulos tanto cladium terrore conuertant, manet postmodum carcer eternus et iugis flamma et pena perpetua. Nec audietur illic rogantium gemitus, quia nec hic Dei indignantis terror auditus est, qui per Prophetam clamat et dicit: Audite sermonem Domini, filii Isrel, quia iudicium est Domini aduersus incolas terre, eo quod neque misericordia, neque ueritas, neque agnitio Dei [e 1Kb] sit super terram, sed execratio, et mendacium, et cedes, et furtum, et adulterium diffusum est super terram; 219 sanguinem sanguini supermiscent. Idcirco terra lugebit cum uniuersis incolis suis, cum bestiis agri, cum serpentibus terre, cum uolucribus celi, et deficient pisces maris, ut nemo iudicet, nemo reuincat . Indignari  se Deus dicit et irasci quod agnitio Dei non sit in terris, et Deus non agnoscitur nec timetur. Delicta mendaciorum, libidinum, fraudium, crudelitatis, impietatis, furoris Deus increpat et incusat, et ad innocentiam nemo conuertitur. Fiunt ecce que uerbis  Dei ante predicta sunt, nec quisquam fide presentium ut in futurum consulat admonetur. Inter ipsa aduersa, quibus uix coactata et conclusa anima respirat, uacat malos esse et in periculis tantis non de se magis sed de altero iudicare. Indignamini indignari Deum, quasi aliquid boni male uiuendo mereamini, quasi non omnia ista que accidunt minora adhuc sint et leuiora peccatis uestris.

[2Kb] X. Qui alios iudicas, aliquando et tu esto tui iudex; conscientie tue latebras intuere, immo, quia nullus iam delinquendi metus uel pudor est, et sic peccatur quasi magis per ipsa peccata placeatur, qui perspicuus et nudus uideris a cunctis, et ipse te respice. Aut enim superbia inflatus es, aut auaritia rapax, aut iracundia seuus, aut alea prodigus, aut uinolentia  temulentus, aut liuore inuidus, aut libidine incestus, aut crudelitate uiolentus: et miraris in penas generis humani iram Dei crescere, cum crescat quotidie quod puniatur? Hostem quereris exsurgere, quasi, etsi hostis desit, esse pax inter ipsas togas [a 1Kb] possit. Hostem quereris exsurgere, quasi non, etsi externa de barbaris arma et pericula comprimantur, ferocius intus et grauius de calumniis et iniuriis potentium ciuium domestice impugnationis tela grassentur. De sterilitate et fame quereris, quasi famem maiorem siccitas quam rapacitas faciat, quasi non de captatis annonarum incrementis et pretiorum cumulis flagrantior inopie ardor excrescat. Quereris claudi imbribus celum, cum sic horrea claudantur in terris. Quereris nunc minus nasci, quasi que nata sunt indigentibus  prebeantur. Pestem et luem criminaris, cum peste  ipsa et lue uel detecta sint uel aucta crimina singulorum, dum nec infirmis exhibetur misericordia, et defunctis auaritia inhiat ac rapina. Iidem ad pietatis obsequium timidi, ad impia lucra temerarii, fugientes morientium funera, et appetentes spolia mortuorum, ut appareat in egritudine sua miseros ad hoc forsitan derelictos esse, ne possint, dum curantur, euadere: nam perire egrum uoluit qui censum pereuntis inuadit.

[2Kb] XI. Tantus cladium terror dare non potest innocentie disciplinam [b 1Kb] , et inter populum frequenti strage morientem, nemo considerat se esse mortalem. Passim discurritur, rapitur, occupatur. Predandi dissimulatio nulla, nulla cunctatio. Quasi liceat, quasi oporteat, quasi ille qui non rapit damnum et dispendium proprium sentiat, sic unusquisque rapere  festinat. In latronibus est utcumque aliqua scelerum uerecundia; auias fauces et desertas solitudines diligunt, et sic illic delinquitur, ut tamen delinquentium facinus tenebris et nocte ueletur. Auaritia palam seuit, et, ipsa audacia sua tuta, in fori luce abrupte cupiditatis arma prostituit. Inde falsarii, inde uenefici, inde in media ciuitate sicarii, tam ad peccandum precipites quam impune peccantes. A nocente crimen admittitur, nec innocens qui uindicet inuenitur. De accusatore uel iudice metus nullus [c 1Kb] . Impunitatem consequuntur mali, dum modesti tacent, timent conscii, ueneunt iudicaturi. Et idcirco per Prophetam diuino Spiritu et instinctu rei ueritas promitur [d 1Kb] , certa et 220 manifesta ratione monstratur Deum posse aduersa prohibere, sed ne ille subueniat  merita peccantium facere: Numquid, ait, non ualet  manus Domini ut saluos uos faciat? aut grauauit aurem ut non exaudiat? Sed peccata uestra inter uos et Deum separant, et propter delicta uestra auertit faciem suam a nobis, ne misereatur . Peccata itaque et delicta reputentur, conscientie uulnera cogitentur; et desinet unusquisque de Deo uel de nobis conqueri, si quod patitur intelligat se mereri.

[2Kb] XII. Ecce id ipsum quale est unde nobis uobiscum maxime sermo est, quod nos infestatis innoxios, quod in contumeliam Dei impugnatis atque opprimitis Dei seruos. Parum est quod furentium uarietate uitiorum, quod iniquitate feralium criminum, quod cruentarum compendio rapinarum uita uestra maculatur, quod superstitionibus falsis religio uera subuertitur, quod Deus omnino nec queritur nec timetur; adhuc insuper Dei  seruos et maiestati ac nomini eius dicatos iniustis persecutionibus fatigatis. Satis non est quod ipse tu Deum non colis; adhuc insuper eos qui colunt sacrilega infestatione persequeris. Deum nec colis, nec coli omnino permittis; et, cum ceteri, qui non tantum ista inepta idola et manu hominis facta simulacra, sed et portenta quedam et monstra uenerantur, tibi placeant, solus tibi displicet Dei cultor. Fumant ubique in templis uestris hostiarum busta et rogi pecorum, et Dei altaria uel nulla sunt uel occulta. Crocodili et cynocephali et lapides [a 1Kb] et serpentes a uobis coluntur, et Deus solus in terris aut non colitur, aut non est impune quod colitur: innoxios, iustos, Deo charos domo priuas, patrimonio spolias, catenis premis, carcere includis, gladio, bestiis, ignibus punis.  Nec saltem contentus es dolorum nostrorum compendio et simplici ac ueloci breuitate penarum; admoues laniandis corporibus longa tormenta, multiplicas lacerandis uisceribus numerosa supplicia; nec feritas atque immanitas tua usitatis potest contenta esse tormentis;  excogitat nouas penas ingeniosa crudelitas.

[2Kb] XIII. Que hec est insatiabilis carnificine rabies? que inexplebilis libido seuitie? Quin potius elige tibi alterum de duobus: Christianum esse aut est crimen, aut non est; si crimen est, quid non interficis confitentem? si crimen non est, quid persequeris innocentem? Torqueri enim debui, si negarem. Si, penam tuam metuens, id quod prius fueram et quod deos tuos non colueram, mendacio fallente celarem, tunc torquendus fuissem, tunc ad confessionem criminis ui doloris adigendus; sicut in ceteris questionibus torquentur rei qui se negant crimine quo accusantur teneri, ut facinoris ueritas, que indice uoce non promitur, dolore corporis exprimatur. Nunc uero, cum sponte confitear et clamem et crebris ac repetitis  identidem uocibus Christianum me esse contester, quid tormenta admoues confitenti et deos tuos, non in abditis et secretis [b 1Kb] locis, sed palam, sed publice, sed in foro ipso, magistratibus et presidibus audientibus, destruenti; ut, etsi parum fuerat quod in me prius criminabaris, creuerit quod et odisse et punire plus debeas, quod, dum me Christianum celebri loco et populo circumstante pronuntio, et uos et deos uestros [c 1Kb] clara et publica predicatione confundo?

[3Kb] XIu. Quid te ad infirmitatem corporis uertis? quid cum terrene carnis imbecillitate contendis? Cum animi uigore congredere, uirtutem mentis infringe, fidem destrue, disceptatione, si potes, uince, uince ratione: uel si quid diis tuis numinis et potestatis est, ipsi in ultionem suam surgant, 221 ipsi se sua maiestate  defendant; aut quid prestare se colentibus possunt qui se de non colentibus uindicare non possunt. Nam si eo qui uindicatur pluris est ille qui uindicat, tu diis tuis maior es. Si autem iis quos colis maior es, non tu illos colere, sed ab ipsis potius coli debes et timeri  ut dominus. Sic illos lesos ultio uestra defendit, quomodo et clausos, ne pereant, tutela uestra custodit. Pudeat te eos colere quos ipse defendis, pudeat tutelam de iis sperare quos tu ipse tueris.

[1Kb] Xu. O si audire eos uelles et uidere quando a nobis adiurantur et torquentur spiritalibus flagris, et uerborum tormentis de obsessis corporibus eiiciuntur, quando eiulantes et gementes uoce humana, et potestate diuina flagella et uerbera sentientes uenturum iudicium confitentur! ueni et cognosce uera esse que dicimus. Et quia sic deos colere te dicis, uel ipsis quos colis crede; aut si uolueris et tibi credere, de te ipso loquetur [a 1Kb] , audiente te, qui nunc tuum pectus obsedit [b 1Kb] , qui nunc mentem tuam ignorantie nocte cecauit. uidebis nos rogari ab eis quos tu rogas,  timeri ab eis quos tu times, quos tu adoras; uidebis sub manu nostra stare uinctos et tremere captiuos quos tu suscipis et ueneraris ut dominos. Certe uel sic confundi in istis erroribus tuis poteris quando conspexeris et audieris deos tuos quid sint interrogatione nostra statim prodere et, presentibus  licet uobis, prestigias illas et fallacias suas non posse celare.

[3Kb] XuI. Que ergo mentis ignauia est, immo que desipientium ceca et stulta dementia, ad lucem de tenebris nolle uenire et mortis eterne laqueis uinctos spem nolle immortalitatis excipere, non metuere Deum comminantem et dicentem: Sacrificans diis, eradicabitur, nisi Domino soli . Et iterum: Adorauerunt eos quos fecerunt digiti eorum, et incuruatus est homo et humiliatus est uir, et non laxabo illis [c 1Kb] . quid te ad falsos deos humilias et inclinas? Quid ante inepta simulacra et figmenta terrena captiuum corpus incuruas? Rectum te Deus fecit; et cum cetera animalia prona et ad terram situ uergente depressa sint, tibi sublimis status et ad  celum atque ad Deum sursum [d 1Kb] uultus erectus est. Illuc intuere, illuc oculos tuos erige, in supernis Deum quere. Ut carere inferis possis, ad alta et celestia suspensum pectus attolle. Quid te in lapsum mortis, cum serpente quem colis, sternis? quid in ruinam diaboli per ipsam et cum ipso cadis? Sublimitatem  serua qua natus es; perseuera talis qualis a Deo factus es. Cum statu oris et corporis animum tuum statue. Ut cognoscere Deum possis, te ante cognosce. Relinque idola que humanus error inuenit. Ad Deum conuertere; quem si imploraueris, subuenit. Christo crede, quem uiuificandis ac reparandis nobis Pater misit. Ledere seruos Dei et Christi persecutionibus tuis desine, quos lesos ultio diuina defendit.

[3Kb] XuII. Inde est quod nemo nostrum, quando apprehenditur, reluctatur, nec se aduersus iniustam uiolentiam uestram, quamuis nimius et copiosus noster sit populus, ulciscitur. Patientes facit de secutura ultione securitas. Innocentes nocentibus cedunt: insontes penis et cruciatibus acquiescunt, certi et  fidentes quod inultum non remaneat quodcumque perpetimur; quantoque maior fuerit persecutionis iniuria, tanto et iustior fiat et grauior pro persecutione uindicta; nec umquam impiorum scelere in nostrum nomen exsurgitur, ut non statim diuinitus uindicta comitetur. Ut memorias taceamus [a 1Kb] antiquas, et ultiones pro cultoribus Dei sepe repetitas nullo uocis preconio reuoluamus, documentum recentis rei satis est quod sic celeriter quodque 222 in tanta celeritate sic granditer nuper secuta defensio est, ruinis rerum, iacturis opum, dispendio militum, diminutione castrorum. Nec hoc casu accidisse aliquis existimet aut fuisse fortuitum putet, cum iam pridem Scriptura diuina posuerit et dixerit: Mihi uindictam, ego retribuam, dicit Dominus ; et iterum  Spiritus sanctus premoneat et dicat: Ne dixeris, Ulciscar me de inimico meo; sed exspecta Dominum, ut tibi auxilio sit . Unde clarum est atque manifestum quia non per nos, sed pro nobis [b 1Kb]  accidunt cuncta ista que de Dei indignatione descendunt.

[1Kb] XuIII. Nec ideo quis putet Christianos iis [c 1Kb] que accidunt non uindicari, quod et ipsi uideantur accidentium incursione [d 1Kb] perstringi: penam de aduersis mundi ille sentit cui et letitia et gloria omnis in mundo est; ille meret et deflet, si sibi male sit in seculo, cui bene non potest esse post seculum, cuius uiuendi fructus omnis hic capitur, cuius hic solatium omne finitur, cuius caduca et breuis uita hic aliquam dulcedinem computat et uoluptatem, quando istinc excesserit, pena iam sola superest ad dolorem. Ceterum nullus iis dolor [e 1Kb] est de incursione malorum presentium quibus fiducia est futurorum bonorum. Denique nec consternimur aduersis, nec frangimur  nec dolemus, neque in ulla aut rerum clade aut corporum ualetudine mussitamus. Spiritu magis quam carne uiuentes, firmitate animi infirmitatem corporis uincimus. Per ipsa que nos [f 1Kb] cruciant et fatigant, probari et corroborari nos scimus et fidimus.

[1Kb] XIX. Putatis nos aduersa uobiscum equaliter perpeti, cum eadem aduersa uideatis a nobis et uobis non equaliter sustineri? Apud uos impatientia clamosa semper et querula est; apud nos fortis et religiosa patientia, quieta semper et semper in Deum grata est; nec quidquam istic letum aut prosperum sibi uindicat, sed mitis et lenis et contra omnes fluctuantis mundi turbines stabilis [g 1Kb] , diuine pollicitationis tempus exspectat. Quamdiu enim corpus hoc permanet, commune cum ceteris sit necesse est et  corporalis conditio communis; nec separari generi humano [h 1Kb] ab inuicem datur, nisi si istinc de seculo recedatur. Iutra unam domum boni et mali interim continemur. Quicquid intra domum euenerit pari  sorte perpetimur, donec, eui temporalis fine completo, ad eterne uel mortis uel immortalitatis hospitia diuidamur. Non ergo idcirco compares uobis et equales sumus quia, in isto adhuc mundo et carne hac constituti, mundi et carnis incommoda uobiscum pariter incurrimus: nam, cum in sensu doloris sit omne quod punit, manifestum est eum non esse participem pene tue quem tecum uideas equaliter non dolere.

[1Kb] XX. uiget apud nos spei robur et firmitas fidei; inter ipsas seculi labentis ruinas erecta mens est et immobilis uirtus, et numquam non leta patientia, et de Deo suo semper anima secura, sicut per Prophetam Spiritus sanctus loquitur et hortatur, spei ac fidei nostre firmitatem celesti uoce corroborans: Ficus,  inquit, non afferet fructum, et non erunt nascentia in uineis. Mentietur opus oliue [a 1Kb] , et campi non prestabunt cibum. Deficient a pabulo oues [b 1Kb] , et non erunt in presepibus boues. Ego autem in Domino exultabo, et gaudebo in Deo salutari meo . De Dei hominem et cultorem Dei, subnixum spei ueritate et fidei stabilitate fundatum, negat mundi huius et seculi infestationibus commoueri. uinea licet fallat et olea decipiat, et herbis siccitate morientibus estuans campus arescat, quid hoc ad Christianos? quid ad Dei seruos, quos paradisus inuitat, quos gratia omnis et copia regni celestis exspectat? Exsultant semper in Domino, 223 et letantur et gaudent in Deo suo, et mala atque aduersa mundi fortiter tolerant, dum dona et prospera futura prospectant [c 1Kb] . Nam qui, exposita  natiuitate terrena, spiritu recreati et renati sumus, nec iam mundo sed Deo uiuimus, non, nisi cum ad Deum uenerimus, Dei munera et promissa capiemus. Et tamen pro arcendis hostibus et imbribus impetrandis, et uel auferendis uel temperandis aduersis, rogamus semper et preces fundimus, et pro pace ac salute uestra propitiantes ac placantes Deum  diebus ac noctibus iugiter atque instanter oramus.

XXI. Nemo itaque sibi blandiatur quod nobis et profanis Dei cultoribus et Deo aduersantibus sit interim, per equalitatem carnis et corporis, laborum secularium conditio communis, ut ex hoc opinetur non omnia ista que accidunt uobis [d 1Kb] irrogari, cum Dei ipsius predicatione et prophetica [e 1Kb] contestatione ante predictum sit uenturam super iniustos iram Dei et persecutiones que nos humanitus lederent non defuturas, sed et ultiones que lesos diuinitus defenderent secuturas.

[1Kb] XXII. Et quanta sunt que istic pro nobis interim fiunt? In exemplum aliquid datur, ut Dei uindicis ira noscatur. Ceterum retro est iudicii dies, quem Scriptura sancta denuntiat dicens: Ululate, proximus est  enim dies Domini, et obtritio [f 1Kb] a Deo aderit. Ecce enim dies Domini uenit insanabilis indignationis et ire, ponere orbem terre desertum, et peccatores perdere ex eo . Et iterum: Ecce dies Domini uenit ardens uelut clibanus [g 1Kb] , eruntque omnes alienigene et omnes iniqui stipula [h 1Kb] ; et succendet illos adueniens dies, dicit Dominus . Succendi et cremari alienigenas precinit Dominus, id est alienos a diuino genere et profanos, spiritaliter non renatos nec Dei filios factos. Euadere enim eos solos posse qui renati et signo Christi signati fuerint alio in loco Deus loquitur, quando, ad uastationem mundi et interitum generis humani Angelos suos mittens, grauius in ultimo comminatur dicens: uadite et cedite, et nolite parcere oculis uestris. Nolite misereri senioris aut iuuenis,  et uirgines et paruulos et mulieres interficite, ut perdeleantur. Omnem autem super quem signum scriptum est ne tetigeritis . Quod autem sit hoc signum, et qua in parte corporis positum, manifestat alio in loco Deus dicens: Transi per mediam [i 1Kb] Hierusalem, et notabis signum super frontes uirorum qui ingemunt et merent ob iniquitates que fiunt in medio  ipsorum . Et quod ad passionem et sanguinem Christi pertineat hoc signum, et ille saluus atque incolumis reseruetur quisquis in hoc signo inuenitur, item Dei testimonio comprobatur dicentis: Et erit sanguis in signo [a 1Kb] uobis super domos in quibus uos [b 1Kb] eritis; et uidebo sanguinem, et protegam uos, et non erit in uobis plaga diminutionis cum percutiam terram Aegypti . Quod ante occiso agno precedit in imagine, impletur in Christo, secuta postmodum ueritate. Ut illic, percussa Aegypto, Iudaicus populus euadere non nisi sanguine et signo agni potuit, ita et, cum uastari ceperit mundus et percuti, quisquis in sanguine et signo Christi inuentus fuerit, solus euadet.

XXIII. Respicite itaque, dum tempus est, ad ueram  et eternam salutem; et quia iam mundi finis in proximo est, ad Deum mentes uestras Dei timore conuertite. Nec uos delectet in seculo inter iustos et mites [c 1Kb] impotens ista et uana dominatio, quando et in agro inter cultas et fertiles segetes lolium et auena dominetur. Nec dicatis mala accidere quia dii uestri a nobis non colantur, sed sciatis hanc ire Dei [d 1Kb] esse censuram, ut qui beneficiis non intelligitur, uel plagis intelligatur. Deum uel sero querite, quia 224 iam pridem per Prophetam Deus premonens hortatur et dicit: Querite Deum, et uiuet anima uestra . Deum uel sero cognoscite, quia Christus adueniens hoc admonet et docet dicens: Hec est autem uita eterna, ut cognoscant te solum uerum Deum et quem misisti Iesum Christum . Credite illi  qui omnino non fallit; credite illi qui hec omnia futura predixit; credite illi qui credentibus premium uite eterne dabit; credite illi qui incredulis eterna supplicia gehenne ardoribus irrogabit.

[2Kb] XXIu. Que tunc erit fidei gloria, que pena perfidie, cum iudicii dies uenerit? que letitia credentium, que mestitia perfidorum, noluisse istic prius credere, et ut credant iam redire non posse? Cremabit addictos  ardens semper gehenna, et uiuacibus flammis uorax pena [e 1Kb] ; nec erit unde habere tormenta uel requiem possint aliquando uel finem. Seruabuntur cum corporibus suis anime infinitis cruciatibus ad dolorem. Spectabitur illic a nobis semper qui hic nos spectauit ad tempus, et in persecutionibus factis oculorum crudelium breuis fructus perpetua uisione pensabitur, secundum Scripture sancte fidem dicentis: uermis eorum non morietur, et ignis eorum non extinguetur; et erunt ad uisionem uniuerse carni [f 1Kb] . Et iterum: Tunc stabunt iusti in magna constantia aduersus eos qui se angustiauerunt et qui abstulerunt labores eorum. uidentes turbabuntur timore horribili, et mirabuntur in subitatione insperate salutis, dicentes inter se, penitentiam habentes et pre angustia [g 1Kb] spiritus gementes: Hi sunt  quos habuimus aliquando in derisum [h 1Kb] et in similitudinem improperii. Nos insensati uiam illorum estimabamus insaniam et finem illorum sine honore. Quomodo computati sunt inter filios Dei, et inter sanctos sors eorum est! Ergo errauimus a uia ueritatis, et iustitie lumen non luxit nobis, et sol non ortus est nobis. Lassati sumus in iniquitatis uia et perditionis, ambulauimus [i 1Kb] solitudines difficiles, uiam autem Domini ignorauimus. Quid nobis profuit superbia, aut quid diuitiarum iactatio contulit nobis? Transierunt omnia illa tamquam umbra . Erit tunc sine fructu penitentie dolor pene, inanis ploratio et inefficax deprecatio. In eternam penam sero credent qui in uitam eternam credere noluerunt.

[2Kb] XXu. Securitati igitur et uite, dum licet, prouidete. Offerimus uobis animi et consilii nostri salutare  munus. Et quia odisse non licet nobis, et sic Deo plus placemus dum nullam pro iniuria uicem reddimus, hortamur, dum facultas adest, dum adhuc aliquid de seculo superest, Deo satisfacere et ad uere religionis candidam lucem de profundo tenebrose superstitionis emergere. Non inuidemus commodis uestris, nec beneficia diuina celamus. Odiis uestris beneuolentiam reddimus, et pro tormentis ac suppliciis que nobis inferentur  salutis itinera monstramus. Credite et uiuite; et qui nos ad tempus persequimini, in eternum gaudete nobiscum. Quando istinc excessum [a 1Kb] fuerit, nullus iam penitentie locus est, nullus satisfactionis effectus. Hic uita aut amittitur aut tenetur; hic saluti eterne cultu Dei et fructu fidei prouidetur. Nec quisquam aut peccatis retardetur aut annis quominus ueniat ad consequendam salutem: in isto adhuc mundo manenti penitentia nulla sera est; patet ad indulgentiam Dei aditus, et querentibus atque intelligentibus ueritatem facilis accessus est. Tu, sub ipso licet exitu et uite temporalis occasu, pro delictis roges et Deum, qui unus et uerus est, confessione et fide agnitionis eius implores, uenia confitenti datur, et credenti indulgentia salutaris de diuina pietate conceditur, et  ad immortalitatem sub ipsa morte transitur. 225 Hanc  gratiam Christus impertit, hoc munus misericordie sue tribuit, subigendo mortem tropheo crucis, redimendo credentem pretio sanguinis sui, reconciliando hominem Deo Patri, uiuificando mortalem regeneratione celesti. Hunc, si fieri potest, sequamur omnes, huius sacramento et signo censeamur. Hic nobis uiam uite aperit, hic ad paradisum reduces facit, hic ad celorum regna perducit. Cum ipso semper uiuemus, facti per ipsum filii Dei; cum ipso semper exultabimus, ipsius cruore reparati. Erimus Christiani cum Christo simul gloriosi, de Deo Patre beati, de perpetua uoluptate letantes semper in conspectu Dei, et agentes Deo gratias semper. Neque enim poterit nisi letus esse semper et gratus [b 1Kb] , qui, cum morti fuisset obnoxius, factus est immortalitate  [c 1Kb] securus.






LIBER DE IDOLORUM uANITATE. QUOD IDOLA DII NON SINT, ET QUOD DEUS UNUS SIT, ET QUOD PER CHRISTUM SALUS CREDENTIBUS DATA SIT [d 1Kb] . [3Kb] *





ARGUMENTUM.


Tria potissima huius libri capita titulus ipse complectitur. Primum hinc comprobat quod reges fuerint et homines potius quam dii, quorum in honorem instituta sunt templa, expressa simulacra, immolate hostie et festi dies celebrati; atque adeo neque exteris neque Romanis quidquam potuisse prodesse illorum cultum, neque illis sed sorti potius imputandam Romani imperii potentiam, utpote que et uicissitudine quadam contigerit, et suam ipsius originem erubescat: neque uero auspiciis auguriisue  quidquam tribuendum ex uano illorum euentu constare;  quin potius demonum esse has prestigias, uel ipsis petis, Socrate, Platone, Trismegisto et Hostane testibus, qui et unum Deum et demonas agnouerint. Alterum caput, quod unus sit Deus, tum per monarchie pre ceteris dignitatem maiorem, tum per ipsas uulgi ethnici uoces, O Deus, et similes, paucis manifestum facit. Postremum de Christo, ex Prophetis Iudeorum et Euangelica historia, latius prosequitur. PAMEL.

 [5Kb] I. Deos non esse quos colit uulgus hinc notum est.  Reges olim fuerunt, qui ob regalem memoriam coli apud suos postmodum etiam in morte ceperunt. Inde illis instituta templa, inde, ad defunctorum uultus per imaginem detinendos, expressa simulacra; et immolabant [a 1Kb] hostias, et dies festos dando honore [b 1Kb] celebrabant.  Inde posteris facta sunt sacra, que primis fuerant assumpta solatia. Et uideamus an stet hec [c 1Kb] apud singulos ueritas.

[6Kb] II. Melicertes et Leucothea precipitantur in maria, et fiunt postmodum maris numina. Castores alternis  moriuntur ut uiuant. Aesculapius ut in Deum surgat [a 1Kb] fulminatur. Hercules ut hominem exuat Oeteis [b 1Kb] ignibus concrematur. Apollo Admeti [c 1Kb] pecus pauit. Laomedonti muros Neptunus instituit, nec mercedem operis infelix structor accepit. Antrum Iouis in Creta uisitur [d 1Kb] , et sepulchrum eius ostenditur, et ab eo Saturnum fugatum esse manifestum [e 1Kb] est. Inde Latium de latebra [f 1Kb] eius nomen accepit. Hic litteras imprimere, hic signare [g 1Kb] nummos in Italia primus instituit: inde [h 1Kb] erarium Saturni uocatur. Et rusticitatis hic [i 1Kb] cultor fuit: inde falcem ferens senex pingitur [i 1Kb] . Hunc fugatum hospitio Ianus exceperat  [k 1Kb] ; de cuius nomine Ianiculum dictum est, et mensis Ianuarius institutus est. Ipse bifrons exprimitur, quod, in medio constitutus, annum incipientem pariter et recedentem spectare uideatur. Mauri uero manifeste reges colunt [l 1Kb] , nec ullo uelamento hoc nomen obtexunt.

[2Kb] III. Inde per gentes et prouincias singulas uaria deorum religio mutatur, dum non unus ab omnibus deus colitur, sed propria cuique maiorum suorum cultura seruatur. Hoc ita Alexander Magnus insigni uolumine ad matrem suam scribit metu sue potestatis proditum sibi de diis hominibus a sacerdote secretum,  quod maiorum et regum memoria seruata sit, inde colendi et sacrificandi ritus [a 1Kb] inoleuerit. Si autem aliquando dii nati sunt, cur non hodieque nascuntur? nisi si forte Iupiter senuit, aut partus in Iunone defecit.

[8Kb] Iu. Cur uero deos putas pro Romanis posse, 226 quos uideas [b 1Kb] nichil pro suis aduersus eorum arma ualuisse? Romanorum [c 1Kb] enim uernaculos deos nouimus.  Est Romulus peierante Proculo deus factus, et Picus, et Tiberinus, et Pilumnus, et Consus, quem Deum fraudis uel ut consiliorum deum, coli Romulus uoluit postquam in raptum Sabinarum perfidia prouenit [d 1Kb] . Deam quoque Cloacinam Tatius et inuenit et coluit, Pauorem Hostilius atque Pallorem. Mox a nescio quo Febris dedicata, et Acca et Flora meretrices [e 1Kb] . [Interdum [f 1Kb] uero deorum uocabula apud Romanos  finguntur, ut sit apud illos et uiduus deus, qui anima corpus uiduet, qui quasi feralis et funebris intra muros non habetur; et nichilominus, quia extorris factus, damnatur potius Romana religione, quam colitur. Est et Scansus ab ascensibus dictus [a 1Kb] , et Forculus a foribus, et a liminaribus Limentinus, et Cardea a cardinibus et ab orbitatibus Orbona [b 1Kb] ]. Hi dii Romani. Ceterum Mars Thracius, et Iupiter Creticus, et Iuno uel Argiua uel Samia uel Pena, et Diana Taurica, et deorum mater Idea, et Aegyptia portenta, non numina: que utique si quid potestatis habuissent, sua ac suorum regna seruassent. Plane sunt apud Romanos et uicti penates [c 1Kb] , quos Aeneas profugus aduexit. Est et uenus calua, multo hic turpius calua quam apud Homerum uulnerata.

 [4Kb] u. Regna autem non merito accidunt, sed sorte uariantur. Ceterum imperium ante tenuerunt et Assyrii et Medi et Perse [d 1Kb] , et Grecos et Aegyptios regnasse cognouimus. Ita uicibus potestatum uariantibus,  Romanis quoque, ut et ceteris, imperandi tempus obuenit. Ceterum, si ad originem redeas, erubescas. Populus de sceleratis et nocentibus congregatur, et asylo constituto facit numerum impunitas criminum. Nunc, ut rex ipse [e 1Kb] principatum habeat, ad crimina fit Romulus parricida. Atque, ut matrimonium faciat [f 1Kb] , rem concordie per discordias auspicatur. Rapiunt, ferociunt, fallunt, ad copiam ciuitatis augendam. Nuptie sunt illis rupta hospitii federa et cum sociis bella crudelia. Est et gradus summus in Romanis honoribus consulatus. Sic consulatum cepisse uidemus ut regnum. Filios interficit Brutus ut crescat de suffragio sceleris commendatio dignitatis. Non ergo de religionibus sanctis, nec de auspiciis aut auguriis Romana regna creuerunt, sed acceptum tempus certo  fine custodiunt. Ceterum et Regulus auspicia seruauit, et captus est; et Mancinus religionem tenuit, et sub iugum missus est et uictus [g 1Kb] . Pullos edaces Paulus habuit, apud Cannas tamen cesus est. C. Cesar,  ne ante brumam in Africam nauigia [a 1Kb] transmitteret auguriis et auspiciis renitentibus, spreuit, eo facilius et nauigauit et uicit.

[5Kb] uI. Horum autem omnium ratio est illa que fallit et decipit, et prestigiis cecantibus ueritatem stultum et credulum uulgus inducit. Spiritus sunt insinceri et uagi, qui, posteaquam terrenis uitiis immersi sunt, et a uigore celesti terreno contagio recesserunt, non desinunt perditi [b 1Kb] perdere et deprauati errorem prauitatis infundere. Hos et pete demonas norunt; et Socrates instrui se et regi ad arbitrium demonis predicabat, et magis inde est ad perniciosa uel ludicra potentatus; quorum tamen precipuus Hostanes  et formam ueri Dei negat conspici posse, et angelos ueros [c 1Kb] sedi eius dicit assistere. In quo et Plato pari ratione consentit, et unum Deum seruans, ceteros angelos uel demonas dicit. Hermes quoque Trismegistus unum Deum loquitur, eumque incomprehensibilem atque inestimabilem confitetur.

[3Kb] uII. Hi ergo spiritus sub statuis atque imaginibus consecrati [d 1Kb] delitescunt. Hi afflatu suo uatum pectora inspirant, extorum fibras animant, auium uolatus gubernant, sortes regunt, oracula efficiunt, falsa ueris semper inuoluunt, nam et falluntur et fallunt, uitam turbant, somnos inquietant, irrepentes etiam spiritus in corporibus [e 1Kb] occulte mentes terrent, membra  distorquent, ualetudinem frangunt, morbos [a 1Kb] lacessunt, ut ad cultum sui cogant, ut, nidore altarium et rogis pecorum saginati, remissis que 227 constrinxerant curasse uideantur. Hec est de illis medela cum illorum cessat iniuria; nec aliud illis studium est quam a Deo homines auocare et ad superstitionem sui ab intellectu uere religionis auertere, et cum sint ipsi penales, querere sibi ad penam comites quos ad crimen suum fecerint errore [b 1Kb] participes. Hi tamen, adiurati per Deum uerum a nobis, statim cedunt et fatentur et de obsessis corporibus exire coguntur. uideas illos nostra uoce et operatione [c 1Kb] maiestatis occulte flagris cedi, igne torreri, incremento pene propagantis extendi, eiulare, gemere, deprecari, unde ueniant et quando discedant, ipsis etiam qui se  colunt audientibus confiteri; et uel exsiliunt statim, uel euanescunt gradatim, prout fides patientis adiuuat aut gratia curantis aspirat. Hinc uulgus in odium nostri nominis cogunt, ut nos odisse incipiant homines antequam nosse, ne cognitos aut imitari possint aut damnare non possint.

[2Kb] uIII. Unus igitur omnium dominus est Deus [d 1Kb] .  Neque enim illa sublimitas potest habere consortem, cum sola omnem teneat potestatem. Ad diuinum imperium etiam de terris mutuemur exemplum. Quando umquam regni societas aut cum fide cepit, aut sine cruore desiit? Sic Thebanorum [e 1Kb] germanitas rupta, et permanens rogis dissidentibus etiam in morte discordia. Et Romanos geminos unum non capit regnum, quos unum uteri cedit hospitium. Pompeius et Cesar affines fuerunt, nec tamen necessitudinis fedus in emula potestate tenuerunt. Nec hoc tu de homine mireris, cum in hoc omnis natura consentiat. Rex unus est apibus, et dux unus in gregibus, et in armentis rector unus: multo magis mundi unus est rector, qui uniuersa quecumque sunt uerbo iubet, ratione dispensat, uirtute consummat.

 [3Kb] IX. Hic nec uideri potest, uisu clarior est; nec comprehendi, tactu purior est; nec estimari, sensu maior est: et ideo sic eum digne estimamus dum inestimabilem dicimus. Quod uero templum habere possit Deus [f 1Kb] , cuius templum totus est mundus? et cum homo latius [g 1Kb] maneat, intra unam ediculam uim tante maiestatis includam? In nostra dedicandus est  mente, in nostro consecrandus est pectore. Nec nomen Deo [a 1Kb] queras: Deus nomen est illi. Illic uocabulis opus est ubi propriis appellationum insignibus multitudo dirimenda est: Deo, qui solus est, Dei uocabulum totum est. Ergo unus est, et ubique totus diffusus est [b 1Kb] . Nam et uulgus in multis Deum naturaliter confitetur, cum mens et anima sui auctoris et principis admonetur. Dici frequenter audimus, o Deus, et Deus uidet, et Deo commendo, et Deus tibi reddat, et quod uult Deus, et si Deus dederit. Atque hec est summa delicti, nolle agnoscere quem ignorare non possis.

[7Kb] X. Quod uero Christus sit, et quomodo per ipsum nobis salus uenerit, sic est ordo, sic est ratio. Iudeis primum erat apud Deum gratia. Sic olim iusti  erant, sic maiores eorum religionibus obediebant [c 1Kb] . Inde illis et regni sublimitas floruit, et generis [d 1Kb] magnitudo prouenit. Sed illi negligentes et indisciplinati et superbi postmodum facti, et fiducia patrum  inflati, dum diuina precepta contemnunt, datam sibi gratiam perdiderunt. Quam uero fuerit illis profana uita, que contracta sit uiolate religionis offensa, ipsi quoque testantur qui, etsi uoce tacent, exitu confitentur. Dispersi et palabundi uagantur; soli et celi sui profugi, per hospitia aliena iactantur.

[10Kb] XI. Necnon Deus ante predixerat fore ut, uergente seculo et mundi fine iam proximo, ex omni gente et populo et loco cultores sibi allegeret Deus multo fideliores et melioris obsequii [e 1Kb] 228 qui indulgentiam de diuinis muneribus haurirent [f 1Kb] , quam acceptam, Iudei contemptis religionibus, perdidissent. Huius [g 1Kb] igitur gratie disciplineque arbiter [i 1Kb] et magister Sermo et Filius Dei mittitur, qui per Prophetas  omnes retro illuminator et doctor humani generis predicabatur [h 1Kb] . Hic est uirtus Dei, hic ratio, hic sapientia eius et gloria. Hic in uirginem illabitur, carnem Spiritus sanctus induitur, Deus cum homine  miscetur. Hic Deus noster, hic Christus est, qui mediator duorum, hominem induit, quem perducat ad Patrem. Quod homo est esse Christus uoluit, ut et homo possit esse quod Christus est.

[1Kb] XII. Sciebant et Iudei Christum esse uenturum. Nam hic illis [a 1Kb] semper, Prophetis admonentibus, annuntiabatur. Sed significato duplici eius aduentu, uno qui exercitio et exemplo hominis fungeretur, altero qui Deum fateretur [b 1Kb] , non intelligendo primum aduentum, qui in passione precessit occultus, unum tantum credunt qui erit in potestate manifestus. Quod autem hoc Iudeorum populus intelligere non potuit, delictorum meritum fuit. Sic erant sapientie et intelligentie cecitate mulctati, ut qui uita indigni essent haberent uitam ante oculos nec uiderent.

 [58Kb] XIII. Itaque, cum Christus iehsu, secundum a Prophetis ante predicta, uerbo et uocis imperio demonia de hominibus excuteret, paralyticos restringeret, leprosos purgaret, illuminaret cecos, claudis gressum daret, mortuos rursus animaret, cogeret sibi clementa famulari, seruire uentos, maria obedire, inferos cedere, Iudei, qui illum crediderant hominem  tantum de humilitate carnis et corporis, existimabant magum de licentia potestatis. Hunc magistri eorum atque primores, hoc est, quos et doctrina ille et sapientia reuincebat, accensi ira [c 1Kb] et indignatione prouocati, insecuti sunt [d 1Kb] , et postremo detentum Pontio Pilato, qui tunc ex parte Romana Syriam procurabat, tradiderunt, crucem eius et mortem suffragiis uiolentis ac pertinacibus [e 1Kb] flagitantes [f 1Kb] .

[4Kb] XIu. Hoc eos facturos et ipse predixerat, et Prophetarum omnium testimonium sic ante precesserat, oportere illum pati, non ut sentiret mortem [g 1Kb] , sed ut uinceret; et cum passus esset, ad superos denuo regredi, ut uim diuine maiestatis ostenderet. Fidem itaque rerum cursus impleuit. Nam et crucifixus, preuento carnificis officio, spiritum sponte dimisit, et die  tertio rursus a mortuis sponte surrexit. Apparuit discipulis suis talis [h 1Kb] qualis et fuerat, agnoscendum se uidentibus prebuit, simul uinctus [i 1Kb] et substantie corporalis firmitate conspicuus, ad dies quadraginta remoratus est, ut de eo ad precepta uitalia instrui possent, et discerent que docerent. Tunc in celum circumfusa nube sublatus est, ut hominem quem dilexit,  quem induit, quem a morte protexit, ad Patrem uictor imponeret, iam uenturus e celo ad penam diaboli et ad censuram generis humani [a 1Kb] ultoris uigore et iudicis potestate; per orbem uero discipuli, magistro et Deo monente, diffusi precepta in salutem darent [b 1Kb] , ab errore tenebrarum ad uiam lucis adducerent, cecos et ignaros ad agnitionem ueritatis ocularent.

[2Kb] Xu. Ac, ne esset probatio minus solida et de Christo delicata confessio, per tormenta, per cruces,  per multa penarum genera tentantur. Dolor, qui ueritatis testis est, admouetur ut Christus Dei Filius, qui hominibus ad uitam datus creditur, non tantum preconio uocis, sed et passionis testimonio predicaretur. Hunc igitur comitamur, hunc sequimur, hunc habemus itineris ducem, lucis principem, salutis auctorem, celum pariter et Patrem querentibus et credentibus pollicentem. Quod est Christus erimus Christiani, si Christum fuerimus imitati [c 1Kb] .






229 LIBER DE MORTALITATE. [2Kb] 





ARGUMENTUM.


Paucis argumentum explicat D. Pontius in uita Cypriani: »A quo, inquit, Christiani mollioris affectus circa amissionem suorum aut, quod maius est, fidei paruioris, consolarentur spe futurorum.« In primis enim, ubi predictas docuit eiuscemodi  afflictiones a Christo, non timendam docet mortalitatem seu pestem, eo quod ad immortalitatem  ducat, atque adeo fidem illi deesse qui non ad meliora festinat. Neque mirum quod Christiano cum gentilibus sint mala huius uite communia, cum plus ceteris illis in seculo sit laborandum: atque proinde exemplo sanctorum Iob et Tobie, patientia opus  esse, neque murmurandum. Nisi enim precesserit pugna, non posse uictoriam contingere, et quantumuis  morbi communes sint uirtutibus uitiisque, mortem tamen communem non esse; ad refrigerium enim iustos, ad supplicium rapi iniustos. Deinde obiectioni tacite quod per hanc mortalitatem priuarentur martyrio, respondet; non esse in nostra potestate martyrium, et uel animum ad martyrium promptum Deo iudice coronari. Postremo non ita lugendos docet mortuos, ut gentilibus scandalo simus, tamquam spe resurrectionis careamus. Quin si et nostre accersitionis dies uenerit, lubenti animo ad Dominum hinc emigrandum, presertim cum ad patriam transmigremus: ubi nos magnus charorum numerus exspectat, frequens et copiosa turba desiderat, iam de sua immortalitate secura, et adhuc de nostra salute sollicita, facit autem occasionis qua librum hunc scripsit mentionem  Eusebius in Chronico: »Pestilens morbus, inquit, totius orbis multas prouincias occupauit, maximeque Alexandriam et Aegyptum, ut scribit Dionysius, et Cypriani de Mortalitate testis est liber.«

[1Kb] 229 Etsi apud plurimos uestrum, fratres dilectissimi, mens solida est et fides firma et anima deuota, que ad presentis mortalitatis copiam non mouetur, sed tamquam petra fortis et stabilis turbidos impetus mundi et uiolentos seculi fluctus frangit potius ipsa nec frangitur, et tentationibus non uincitur, sed probatur, tamen quia animaduerto in plebe quosdam uel imbecillitate animi, uel fidei paruitate, uel dulcedine secularis uite, uel sexus mollitie, uel, quod maius est, ueritatis errore minus stare fortiter nec pectoris sui diuinum atque inuictum robur exercere, dissimulanda  res non fuit nec tacenda quo minus quantum nostra mediocritas sufficit, uigore pleno et sermone de dominica lectione concepto delicate mentis ignauia comprimatur, et qui homo Dei et Christi esse iam cepit, Deo et Christo dignus habeatur.

[2Kb] II. Agnoscere enim se debet, fratres dilectissimi,  qui Deo militat, qui positus in celestibus castris diuinam iam sperat, ut ad procellas et turbines mundi trepidatio nulla sit in nobis, nulla turbatio, quando hec uentura predixerit Dominus prouide uocis hortatu instruens et docens et preparans atque corroborans Ecclesie sue populum ad omnem tolerantiam futurorum, bella et fumes et terre motus et pestilentias per loca singula exsurgere prenuntiauit et cecinit. Et ne inopinatus nos et nouus rerum infestantium metus quateret, magis ac magis in nouissimis temporibus aduersa crebrescere ante premonuit. Fiunt ecce que dicta sunt; et quando fiunt que ante predicta sunt, sequentur et quecumque promissa sunt, Domino ipso pollicente et dicente: Cum autem uideritis hec omnia fieri, scitote quoniam in proximo  est regnum Dei. . Regnum Dei, fratres dilectissimi, esse cepit in proximo. Premium uite et gaudium salutis eterne, et perpetua securitas [a 1Kb] , et possessio paradisi nuper amissa, mundo transeunte iam ueniunt; iam terrenis celestia et magna paruis et caducis eterna succedunt. Quis hic anxietatis et sollicitudinis locus est? Quis inter hec trepidus et mestus est, nisi cui spes et fides deest? Eius est enim mortem timere qui ad Christum nolit ire. Eius est ad Christum nolle ire qui se non credat cum Christo incipere regnare.

[1Kb] III. Scriptum est enim iustum fide uiuere . Si iustus es, et fide uiuis, si uere in Christum credis, cur non cum Christo futurus et de Domini pollicitatione securus quod ad Christum uoceris  amplecteris, et quod diabolo careas gratularis. Simeon denique ille iustus, qui uere iustus fuit, qui fide plena Dei precepta seruauit, dum ei diuinitus responsum fuisset quod non ante moreretur quam Christum uidisset, et Christus infans in templum cum matre uenisset, agnouit in Spiritu natum esse  iam Christum, de quo sibi fuerat ante predictum; quo uiso, sciuit se cito esse moriturum. Letus itaque de morte iam proxima, et de uicina accersitione securus, accepit in manus puerum, 230 et benedicens Dominum exclamauit et dixit: Nunc dimittis seruum tuum, Domine, secuudum uerbum tuum in pace, quoniam uiderunt oculi mei salutare tuum ; probans scilicet atque contestans tunc esse seruis Dei pacem, tunc liberam, tunc tranquillam quietem, quando, de istis mundi turbinibus extracti, sedis et securitatis eterne portum petimus, quando expuncta hac morte ad immortalitatem uenimus. Illa est enim uera [a 1Kb] pax, illa fida tranquillitas, illa stabilis et firma et perpetua securitas.

[2Kb] Iu. Ceterum, quid aliud in mundo, quam pugna  aduersus diabolum, quotidie geritur, quam aduersus iacula eius et tela conflictationibus assiduis dimicatur? Cum auaritia nobis, cum impudicitia, cum ira, cum ambitione congressio est, cum carnalibus uitiis, cum illecebris secularibus assidua et molesta luctatio est. Obsessa mens hominis et undique diaboli infestatatione uallata [b 1Kb] uix occurrit singulis, uix resistit. Si auaritia prostrata est, exsurgit libido: si libido compressa est, succedit ambitio: si ambitio contempta est, ira exasperat, inflat superbia, uinolentia inuitat, inuidia concordiam rumpit, amicitiam zelus abscindit. Cogeris maledicere quod diuina lex prohibet, compelleris iurare quod non licet.

[1Kb] u. Tot persecutiones animus quotidie patitur [c 1Kb] , tot periculis pectus urgetur; et delectat hic inter  diaboli gladios diu stare, cum magis concupiscendum sit et optandum ad Christum, subueniente uelocius morte [d 1Kb] , properare, ipso instruente nos et dicente [e 1Kb] :  Amen amen dico uobis quoniam uos plorabitis et plangetis, seculum autem gaudebit; uos tristes eritis, sed tristitia uestra in letitiam ueniet . Quis non tristitia carere optet? quis non ad letitiam uenire festinet? Quando autem in letitiam ueniat nostra tristitia Dominus denuo ipse declarat dicens: Iterum [f 1Kb] uidebo uos, et gaudebit cor uestrum, et gaudium uestrum nemo auferet a uobis . Cum ergo Christum uidere gaudere sit, nec possit esse gaudium nostrum nisi cum uiderimus Christum, que cecitas animi queue dementia est amare pressuras et penas et lacrymas mundi, et non festinare potius ad gaudium quod numquam possit auferri?

uI. Hoc autem fit, fratres dilectissimi, quia fides deest, quia nemo credit uera esse que promittit  Deus, qui uerax est, cuius sermo credentibus eternus et firmus est. Si tibi uir grauis et laudabilis aliquid polliceretur, haberes utique pollicenti [g 1Kb] fidem, nec te falli aut decipi ab eo crederes quem stare in sermonibus atque in actibus suis scires. Nunc Deus tecum loquitur; et tu mente incredula perfidus fluctuas! Deus tibi de hoc mundo recedenti immortafitatem atque eternitatem pollicetur; et tu dubitas! Hoc est Deum omnino non nosse; hoc est Christum, credentium [h 1Kb] dominum et magistrum, peccato incredulitatis offendere; hoc est in Ecclesia constitutum, fidem in domo fidei non habere.

[2Kb] uII. Quantum prosit exire de seculo Christus ipse salutis atque utilitatis nostre magister ostendit; qui, cum discipuli eius contristarentur quod se iam diceret  recessurum, locutus est ad eos dicens: Si me dilexissetis, gauderetis utique, quoniam uado ad Patrem , docens scilicet et ostendens, cum  cari quos diligimus de seculo exeunt, gaudendum potius quam dolendum. Cuius rei memor beatus apostolus Paulus in Epistola sua ponit et dicit: Mihi uiuere Christus est, et mori lucrum ; lucrum maximum computans iam seculi [a 1Kb] laqueis non teneri, iam nullis peccatis et uitiis carnis obnoxium fieri, exemptum pressuris angentibus, et uenenatis diaboli [b 1Kb] faucibus liberatum, ad letitiam salutis eterne Christo uocante proficisci.

[2Kb] uIII. Atenim quosdam 231 mouet quod equaliter cum gentilibus nostros morbi istius ualitudo corripiat; quasi ad hoc crediderit Christianus, ut, immunis a contactu malorum, mundo et seculo feliciter perfruatur, et non omnia hic aduersa perpessus, ad futuram letitiam reseruetur. Mouet quosdam quod sit  nobis cum ceteris mortalitas ista communis. Quid enim nobis in hoc mundo non commune cum ceteris quamdiu adhuc, secundum legem prime natiuitatis, manet caro ista communis? Quoadusque istic in mundo sumus, cum genere humano carnis equalitate coniungimur, spiritu separamur. Itaque, donec corruptiuum istud induat incorruptionem, et mortale hoc accipiat immortalitatem , et Christus [c 1Kb] nos perducat ad Deum Patrem, quecumque sunt carnis incommoda sunt nobis cum humano genere communia. Sic, cum fetu sterili terra ieiuna est, neminem fames separat. Sic, cum irruptione hostili ciuitas aliqua possessa est, omnes simul captiuitas uastat. Et quando imbrem nubila serena suspendunt, omnibus siccitas una est. Et cum nauem  scopulosa saxa constringunt [d 1Kb] , nauigantibus naufragium sine exceptione commune est. Et oculorum dolor, et impetus febrium, et omnium ualitudo membrorum cum ceteris communis est nohis quamdiu portatur in seculo caro ista communis.

IX. Quinimmo, si qua conditione, qua lege crediderit Christianus noscat et teneat, sciet plus sibi quam ceteris in seculo laborandum, cui magis sit  cum diaboli impugnatione luctandum. Docet et premonet Scriptura diuina dicens: Fili, accedens ad seruitutem Dei, sta in iustitia et timore, et prepara animam tuam ad tentationem. Et iterum: In dolore sustine, et in humilitate tua patientiam habe, quoniam in igne probatur aurum et argentum [e 1Kb] , homines uero receptibiles in camino humiliationis .

[2Kb] X. Sic Iob post rerum damna, post pignorum funera, uulneribus quoque et uermibus grauiter afflictus, non uictus est, sed probatus; qui in ipsis conflictationibus et doloribus suis patientiam religiose mentis ostendens ait: Nudus exiui de utero matris, nudus etiam ibo sub terram. Dominus dedit, Dominus abstulit. Sicut Domino uisum est, ita factum est. Sit nomen Domini benedictum . Et cum eum  uxor quoque compelleret ut, ui doloris impatiens, aliquid aduersus Deum querula et inuidiosa uoce loqueretur, respondit et dixit: Tamquam una ex ineptis mulieribus locuta es. Si bona excepimus de manu Domini, mala cur non tolerabimus? In his omnibus que contigerunt ei, nichil peccauit Iob labiis suis in conspectu Domini . Itaque illi Dominus Deus perhibet testimonium dicens: Animaduertisti puerum meum Iob? Non enim est similis illi quisquam in terris, homo sine querela, uerus Dei cultor . Et Tobias, post opera magnifica, post misericordie sue multa et gloriosa preconia, cecitatem luminum passus, timens et benedicens in aduersis Deum, per ipsam corporis sui cladem creuit ad laudem; quem et ipsum uxor sua deprauare tentauit dicens: Ubi sunt iustitie  tue [f 1Kb] ? Ecce que pateris . At ille, circa timorem Dei stabilis et firmus, et ad omnem tolerantiam passionis fide religionis armatus, tentationi uxoris inualide in dolore non cessit, sed magis Deum patientia maiore promeruit. Quem postmodum Raphel angelus collaudat et dicit: Opera Dei reuelare et confiteri honorificum est. Nam, quando orabas tu et Sara nurus tua, ego obtuli memoriam orationis  uestre in conspectu claritatis Dei. Et cum sepelires tu mortuos simpliciter, et quia non es cunctatus exsurgere et derelinquere prandium tuum, et abisti et condidisti mortuum, missus sum tentare te, et iterum 232 me misit Deus curare te et Saram nurum tuam. Ego enim sum Raphel unus ex septem Angelis sanctis qui assistimus et conuersamur ante claritatem Dei .

[2Kb] XI. Hanc tolerantiam iusti semper habuerunt, hanc Apostoli disciplinam de Domini lege tenuerunt, non mussitare in aduersis, sed quecumque in seculo accidunt fortiter et patienter accipere, cum Iudeorum populus hinc semper offenderit quod aduersus Deum frequentius murmuraret, sicut testatur in Numeris Dominus Deus dicens: Desinat murmuratio eorum a me, et non morientur . Murmurandum  non est in aduersis, fratres dilectissimi, sed patienter et fortiter quidquid acciderit sustinendum, cum scriptum sit: Sacrificium Deo spiritus contribulatus, cor contritum et humiliatum Deus non despicit ; in Deuteronomio quoque moneat per Moysen Spiritus sanctus et dicat [a 1Kb] : Dominus Deus tuus uexabit te, et famem iniiciet tibi, et cognoscetur in corde  tuo si bene custodieris precepta eius, siue non . Et iterum: Tentat uos Dominus Deus uester, ut sciat si diligitis Dominum Deum uestrum ex toto corde uestro et ex tota anima uestra .

[6Kb] XII. Sic Abraham Deo placuit, qui, ut placeret Deo, nec amittere filium timuit, nec gerere parricidium recusauit . Qui filium non potes lege et sorte mortalitatis amittere, quid faceres si filium iubereris occidere? Ad omnia paratum facere timor Dei et fides debet. Sit licet rei familiaris amissio, sit de infestantibus morbis assidua membrorum et cruenta uexatio, sit de uxore, de liberis, de excedentibus caris funebris et tristis auulsio; non sint tibi scandala ista, sed prelia; nec debilitent aut frangant Christiani fidem [b 1Kb] , sed potius ostendant in colluctatione  uirtutem, cum contemnenda sit omnis iniuria malorum presentium fiducia futurorum bonorum. Nisi precesserit pugna, non potest esse uictoria: cum fuerit in pugne congressione uictoria, tunc datur uincentibus et corona. Nauis [c 1Kb] gubernator in tempestate dinoscitur, in acie miles probatur. Delicata iactatio est cum periculum non est. Conflictatio  in aduersis probatio est ueritatis [a 1Kb] . Arbor que alta radice fundata est, uentis incumbentibus non mouetur; et nauis que forti compage solida est [b 1Kb] , pulsatur fluctibus, nec foratur; et quando area fruges terit, uentos grana fortia et robusta contemnunt, inanes palee flatu portante rapiuntur.

XIII. Sic et apostolus Paulus, post naufragia, post flagella, post carnis et corporis multa et grauia tormenta, non uexari sed emendari se dicit aduersis, ut, dum grauius affligitur, uerius probaretur: Datus est mihi, inquit, stimulus carnis mee, angelus Satane qui me colaphizet, ut non extollar. Propter quod ter Dominum rogaui ut discederet a me, et dixit mihi: Sufficit tibi gratia mea. Nam uirtus in infirmitate perficitur . Quando ergo infirmitas et imbecillitas  et uastitas aliqua grassatur, tunc uirtus nostra perficitur, tunc fides, si tentata perstiterit, coronatur, sicut scriptum est: uasa figuli probat fornax, et homines iustos tentatio tribulationis . Hoc denique inter nos et ceteros interest, qui Deum nesciunt, quod illi in aduersis queruntur et murmurant, nos aduersa non auocant a uirtutis et fidei ueritate, sed corroborant [c 1Kb] in dolore.

[1Kb] XIu. Hoc quod nunc corporis uires solutus in fluxum uenter euiscerat, quod in faucium uulnera conceptus medullitus ignis exestuat, quod assiduo uomitu intestina quatiuntur, quod oculi ui sanguinis inardescunt, quod quorumdam uel pedes uel alique membrorum partes contagio morbide putredinis amputantur, quod per iacturas et damna corporum prorumpente  languore uel debilitatur incessus, uel auditus,  233 obstruitur, uel cecatur aspectus, ad documentum proficit fidei. Contra tot impetus uastitatis et mortis inconcussi animi uirtutibus congredi, quanta pectoris magnitudo est! quanta sublimitas inter ruinas generis humani stare erectum, nec cum eis quibus spes in Deum nulla est iacere prostratum! Gratulari magis oportet et temporis munus amplecti quod, dum nostram fidem fortiter promimus, et labore [d 1Kb] tolerato ad Christum per angustam Christi uiam pergimus, premium uite [e 1Kb] eius et fidei ipso iudicante capiamus. Mori plane timeat, sed qui, ex aqua et Spiritu non renatus, gehenne ignibus mancipatur. Mori timeat qui non Christi cruce et passione censetur: mori timeat qui ad secundam mortem de hac morte transibit: mori timeat quem, de seculo recedentem, perennibus  penis eterna flamma torquebit: mori timeat cui hoc mora longiore confertur, ut cruciatus eius et gemitus interim differatur.

[4Kb] Xu. Multi ex nostris in hac mortalitate moriuntur, hoc est, multi ex nostris de seculo liberantur. Mortalitas ista, ut Iudeis et gentilibus et Christi hostibus pestis est, ita Dei seruis salutaris excessus est. Hoc quod, sine ullo discrimine generis humani, cum iniustis moriuntur et iusti, non est quod putetis bonis et malis interitum esse communem: ad refrigerium iusti uocantur, ad supplicium rapiuntur iniusti; datur uelocius tutela fidentibus, perfidis pena. Improuidi et ingrati sumus, fratres dilectissimi, ad diuina beneficia, nec quid nobis conferatur agnoscimus. Excedunt ecce in pace tute cum gloria sua uirgines, uenientis antichristi minas et corruptelas et lupanaria  non timentes, pueri periculum lubrice etatis euadunt,  ad continentie atque innocentie premium feliciter perueniunt, tormenta iam non timet delicata matrona, metum persecutionis et manus cruciatusque carnificis moriendi celeritate lucrata. Pauore mortalitatis et temporis accenduntur tepidi, constringuntur remissi, excitantur ignaui, desertores compelluntur ut redeant, gentiles coguntur ut credant, uetus fidelium populus ad quietem uocatur, ad aciem recens et copiosus exercitus robore fortiore colligitur, pugnaturus sine metu mortis cum prelium uenerit, qui ad militiam tempore mortalitatis accedit.

[1Kb] XuI. Quid deinde illud, fratres dilectissimi, quale est, quam pertinens, quam necessarium, quod pestis ista et lues, que horribilis et feralis uidetur, explorat iustitiam singulorum, et mentes humani generis examinat,  an infirmis seruiant sani, an propinqui cognatos pie diligant, an misereantur seruorum languentium domini, an deprecantes egros non deserant medici, an feroces uiolentiam suam comprimant, an rapaces auaritie furentis insatiabilem semper ardorem uel metu mortis extinguant, an ceruicem flectant superbi, an audaciam leniant [a 1Kb] improbi, an pereuntibus caris, uel sic aliquid diuites indigentibus largiantur et donent sine herede morituri! Ut nichil aliud mortalitas ista contulerit, hoc Christianis et Dei seruis plurimum prestitit, quod martyrium cepimus libenter appetere, dum mortem discimus non timere. Exercitia sunt nobis ista, non funera. Dant animo fortitudinis gloriam, contemptu mortis preparant ad coronam.

[1Kb] XuII. Sed fortasse aliquis opponat et dicat: Hoc  me ergo in presenti mortalitate contristat quod qui paratus ad confessionem fueram, et ad tolerantiam passionis toto me corde et plena uirtute deuoueram,  martyrio meo priuor, dum morte preuenior. Primo in loco non est in tua potestate, sed in Dei dignatione martyrium, nec potes te dicere perdidisse quod nescis an merearis accipere 234. Tunc deinde Deus scrutator [b 1Kb] renis et cordis et occultorum contemplator et cognitor uidet te et laudat et comprobat, et qui perspicit apud te paratam fuisse uirtutem, reddet pro uirtute mercedem. Numquid Cain cum Deo munus offerret iam peremerat fratrem? Et tamen parricidium mente conceptum Deus prouidus ante damnauit. Ut illic cogitatio mala et perniciosa conceptio Deo prouidente prospecta est [c 1Kb] , ita et in Dei seruis, apud quos confessio cogitatur et martyrium mente concipitur, animus ad bonum deditus Deo iudice coronatur. Aliud est martyrio animum deesse, aliud animo defuisse  martyrium. Qualem te inuenit Dominus cum uocat, talem pariter et iudicat, quando ipse testetur et dicat: Et scient omnes Ecclesie quia ego sum scrutator renis et cordis . Nec enim Deus sanguinem nostrum desiderat [d 1Kb] , sed fidem querit. Nam nec Abraham, nec Isaac, nec Iacob occisi sunt, et tamen fidei ac iustitie meritis honorati inter Patriarchas primi esse meruerunt; ad quorum conuiuium congregatur quisquis fidelis et iustus et laudabilis inuenitur.

[2Kb] XuIII. Meminisse debemus uoluntatem nos, non nostram, sed Dei facere debere, secundum quod nos Dominus quotidie iussit orare. Quam preposterum est, quamque peruersum, ut, cum ei uoluntatem fieri postulemus, quando euocat nos et accersit de hoc  mundo Deus, non statim uoluntatis eius imperio pareamus. Obnitimur et reluctamur, et, peruicacium more seruorum, ad conspectum Domini cum tristitia  et merore perducimur, exeuntes istinc necessitatis uinculo, non obsequio uoluntatis; et uolumus ab eo premiis celestibus honorari ad quem uenimus inuiti! Quid ergo oramus et petimus ut adueniat regnum celorum, si captiuitas terrena delectat? Quid precibus frequenter iteratis rogamus et poscimus ut acceleret dies regni, si maiora desideria et uota potiora sunt seruire istic diabolo quam regnare cum Christo?

[2Kb] XIX. Denique, ut manifestius diuine prouidentie indicia clarescerent quod Dominus prescius futurorum suis consulat ad ueram salutem, cum quidam de collegis et consacerdotibus nostris, infirmitate [a 1Kb] defessus et de appropinquante iam morte sollicitus, commeatum sibi precaretur, adstitit deprecanti et iam pene morienti iuuenis honore et maiestate uenerabilis,  statu celsus [b 1Kb] et clarus aspectu, et quem assistentem sibi uix posset humanus aspectus oculis carnalibus intueri, nisi quod talem uidere iam poterat de seculo recessurus. Atque ille [c 1Kb] non sine quadam animi et uocis indignatione infremuit et dixit: »Pati timetis, exire non uultis, quid faciam uobis?« Increpantis uox est et monentis, qui de persecutione sollicitis, de accersitione securis [d 1Kb] non consentit ad presens desiderium, sed consulit in futurum. Audiuit frater noster et collega moriturus quod ceteris diceret. Nam qui moriturus audiuit, ad hoc audiuit ut diceret. Audiuit non sibi ille, sed nobis. Nam quid sibi disceret iam recessurus? Didicit immo nobis [e 1Kb] remanentibus, ut, dum sacerdotem qui commeatum petebat increpitum esse comperimus, quid cunctis  expediat agnosceremus [f 1Kb] .

[1Kb] XX. Nobis quoque ipsis minimis et extremis quoties  reuelatum est, quam frequenter atque manifeste de Dei dignatione preceptum est ut contestarer assidue et publice predicarem fratres nostros non esse lugendos accersitione Dominica de seculo liberatos, cum sciamus non eos amitti [g 1Kb] sed premitti, recedentes precedere, ut proficiscentes, ut nauigantes solent, desiderari eos debere, non plangi, nec accipiendas esse hic atras uestes, 235 quando illi ibi indumenta alba iam sumpserint, occasionem dandam non esse gentilibus ut nos merito ac iure reprehendant quod quos uiuere apud Deum dicimus, ut extinctos et perditos lugeamus, et fidem quam sermone et uoce depromimus cordis et pectoris testimonio non probemus. Spei nostre ac fidei preuaricatores sumus; simulata [h 1Kb] , ficta, fucata uidentur esse que  dicimus. Nihil prodest uerbis preferre uirtutem et factis destruere ueritatem.

[3Kb] XXI. Increpat [i 1Kb] denique apostolus Paulus et obiurgabat et culpat si qui contristentur in excessu suorum: Nolumus [i 1Kb] , inquit, ignorare uos, fratres, de dormientibus, ut non contristemini sicut et ceteri qui spem non habent. Si enim credimus quia iehsu mortuus est et resurrexit, sic et Deus eos qui dormierunt in Iesu adducet cum illo . Eos contristari dicit in excessu suorum qui spem non habent. Qui autem spe uiuimus et in Deum credimus et Christum passum esse pro nobis et resurrexisse confidimus, in Christo manentes, et per ipsum atque in ipso resurgentes, quid aut ipsi recedere istinc de seculo nolumus, aut nostros recedentes quasi perditos  plangimus ac dolemus, ipso Christo Domino et Deo nostro monente ac dicente: Ego sum resurrectio et  uita. Qui credit in me, licet moriatur, uiuet; et omnis qui uiuit et credit in me, non morietur in eternum . Si in Christum credimus, si fidem uerbis et promissis eius habemus, et non morimur in eternum, [a 1Kb] ad Christum, cum quo et uicturi et regnaturi semper sumus, leta securitate ueniamus.

[3Kb] XXII. Quod interim morimur, ad immortalitatem morte transgredimur; nec potest uita eterna succedere, nisi hinc contigerit exire. Non est exitus iste, sed transitus et temporali itinere decurso ad eterna transgressus. Quis non ad meliora uenire [b 1Kb] festinet? quis non mutari et transformari [c 1Kb] ad Christi speciem et ad celestis glorie dignitatem uenire citius exoptet, Paulo apostolo predicante et dicente: Nostra autem conuersatio, inquit, in celis est [d 1Kb] , unde et Dominum  exspectamus Iesum Christum, qui transformabit [e 1Kb] corpus humilitatis nostre conformatum [f 1Kb] corpori claritatis sue . Tales nos futuros et Christus  Dominus pollicetur, quando, ut cum illo simus, et cum illo in eternis sedibus uiuamus, atque in regnis celestibus gaudeamus, Patrem pro nobis precatur dicens: Pater, quos mihi dedisti uolo ut ubi ego fuero et ipsi sint mecum, et uideant claritatem quam mihi dedisti priusquam mundus fieret . uenturus ad Christi sedem, ad regnorum celestium claritatem, lugere non debet nec plangere, sed potius, secundum pollicitationem Domini, secundum fidem ueri, in profectione hac sua et translatione gaudere.

[14Kb] XXIII. Sic denique inuenimus et Enoch translatum esse, qui Deo placuit, sicut in Genesi testatur et loquitur Scriptura diuina: Et placuit [g 1Kb] Enoch Deo, et non est inuentus postmodum, quia Deus illum transtulit . Hoc fuit placuisse in conspectu  Dei, de hoc contagio seculi meruisse transferi. Sed et per Salomonem docet Spiritus sanctus eos qui Deo placeant maturius istinc eximi et citius liberari,  ne, dum in isto mundo diutius immorantur, mundi contactibus polluantur. Raptus est, inquit, ne malitia mutaret intellectum illius . Placita enim erat Deo anima eius. Propter hoc properauit ebducere eum de media iniquitate [a 1Kb] . Sic et in Psalmis ad Dominum properat spiritali fide Deo suo anima deuota dicens: Quam dilectissime habitationes tue, Deus uirtutum! Desiderat et properat anima mea ad atria Dei [b 1Kb] .

XXIu. Eius est in mundo diu uelle remanere quem mundus oblectat, quem seculum blandiens atque decipiens illecebris terrene uoluptatis inuitat. Porro, cum mundus oderit Christianum, 236 quid amas eum qui te odit, et non magis sequeris Christum, qui te et redemit et diligit? Ioannes in Epistola sua clamat  et loquitur, et ne, carnalia desideria sectantes, mundum diligamus hortatur: Nolite, inquit, diligere mundum neque ea que in mundo sunt. Si quis dilexerit mundum, non est caritas Patris in illo; quia omne quod in mundo est concupiscentia carnis est et concupiscentia oculorum et ambitio seculi, que non est a Patre, sed ex concupiscentia mundi. Et mundus transibit et concupiscentia eius: qui autem fecerit uoluntatem Dei manet in eternum, quomodo et Deus manet in eternum . Potius, fratres dilectissimi, mente  integra, fide firma, uirtute robusta, parati ad omnem uoluntatem Dei simus, pauore mortis excluso, immortalitatem que sequitur cogitemus. Hoc nos ostendamus esse quod credimus, ut neque charorum lugeamus excessum, et cum accersitionis proprie dies uenerit, incunctanter et libenter ad Dominum ipso uocante ueniamus.

XXu. Quod cum semper faciendum fuerit Dei seruis, nunc fieri multo magis debet, corruente iam mundo et malorum infestantium turbidinibus obsesso; ut qui cernimus cepisse iam grauia et scimus imminere grauiora, lucrum maximum computemus si istinc uelocius recedamus. Si in habitaculo tuo parietes uetustate nutarent, tecta desuper tremerent, domus iam fatigata, iam lassa, edificiis senectute  labentibus, ruinam proximam minaretur, nonne omni celeritate migrares? Si nauigante te turbida et procellosa tempestas fluctibus uiolentius excitatis prenuntiaret futura naufragia, nonne portum uelociter peteres? Mundus ecce nutat et labitur, et ruinam sui non iam senectute rerum, sed fine testatur; et tu non Deo gratias agis, non tibi gratularis quod, exitu maturiore subtractus, ruinis et naufragiis et plagis imminentibus exuaris? [c 1Kb]

[3Kb] XXuI. Considerandum est, fratres dilectissimi, et  identidem cogitandum renuntiasse nos mundo, et tamquam hospites et peregrinos istic [a 1Kb] interim degere. Amplectamur diem qui assignat singulos domicilio suo, qui nos istinc ereptos et laqueis secucularibus exsolutos paradiso restituit et regno. Quis non peregre constitutus properaret in patriam regredi? quis non, ad suos nauigare festinans, uentum prosperum cupidius optaret, ut uelociter charos liceret amplecti? Patriam nostram paradisum computamus [b 1Kb] : parentes Patriarchas habere iam cepimus. Quid non properamus et currimus ut patriam nostram uidere, ut parentes salutare possimus? Magnus illic nos charorum numerus exspectat, parentum, fratrum, filiorum frequens nos et copiosa turba desiderat, iam de sua incolumitate secura, et adhuc  de nostra salute sollicita. Ad horum conspectum et complexum uenire quanta et illis et nobis in commune letitia est? Qualis illic celestium regnorum  uoluptas sine timore moriendi, et cum eterni ate uiuendi quam summa et perpetua felicitas! Illic Apostolorum gloriosus chorus, illic Prophetarum exultantium numerus, illic Martyrum innumerabilis populus ob certaminis et passionis uictoriam coronatus, triumphantes illic; uirgines, que concupiscentiam carnis et corporis continentie robore subegerunt; remunerati misericordes, qui alimentis et largitionibus pauperum iustitie opera fecerunt, qui Dominica precepta seruantes ad celestes thesauros terrena patrimonia transtulerunt. Ad hos, fratres dilectissimi, auida cupiditate properemus, ut cum his cito esse, ut cito ad Christum uenire contingat optemus. Hanc cogitationem nostram Deus uideat, hoc propositum mentis et fidei Dominus Christus aspiciat,  daturus eis glorie sue ampliora premia quorum circa se fuerint desideria maiora.






237 LIBER DE OPERE ET ELEEMOSYNIS. [1Kb] 

 [2Kb] I. MULTA et magna sunt, fratres [c 1Kb] karissimi beneficia diuina quibus in salutem nostram Dei Patris et Christi larga et copiosa clementia et operata sit et  semper operetur, quod conseruandis ac uiuificandis nobis Pater Filium misit, ut reparare nos posset, quodque Filius missus esse et hominis filius fieri uoluit  [a 1Kb] ut nos Dei filios faceret. Humiliauit se, ut populum qui prius iacebat erigeret: uulneratus est, ut uulnera nostra curaret [b 1Kb] : seruiuit, ut ad libertatem seruientes extraheret: mori sustinuit, ut immortalitatem mortalibus exhiberet. Multa hec sunt et magna diuine misericordie munera [c 1Kb] . Sed adhuc, qualis prouidentia illa et quanta clementia est quod nobis salutari ratione prospicitur, ut homini qui redemptus est reseruando plenius consulatur! Nam, cum Dominus adueniens sanasset illa que Adam portauerat uulnera, et uenena serpentis antiqua [d 1Kb] curasset, legem dedit sano [e 1Kb] , et precepit ne ultra iam peccaret, ne quid peccanti grauius eueniret. Coarctati eramus et in angustum innocentie prescriptione conclusi. Nec haberet [f 1Kb] quid fragilitatis humane infirmitas atque  imbecillitas faceret, nisi iterum pietas diuina subueniens, iustitie et misericordie operibus ostensis, uiam quamdam tuende salutis aperiret, ut sordes postmodum, quascumque contrahimus [g 1Kb] , eleemosynis abluamus.

II. Loquitur in Scripturis diuinis Spiritus sanctus et dicit: Eleemosynis et fide delicta purgantur . Non utique illa delicta que fuerant ante contracta, nam illa Christi sanguine et sanctificatione purgantur. Item denuo dicit: Sicut aqua extinguit ignem, sic eleemosyna extinguit peccatum . Hic quoque ostenditur et probatur quia, sicut lauacro aque salutaris gehenne ignis extinguitur, ita et eleemosynis atque operationibus [h 1Kb] iustis delictorum flamma [i 1Kb] sopitur. Et quia [i 1Kb] semel in Baptismo remissa peccatorum datur [k 1Kb] , assidua et iugis operatio  Baptismi instar imitata [l 1Kb] , Dei rursus indulgentiam largitur [m 1Kb] . Hoc et in Euangelio Dominus docet. Nam  cum denotarentur discipuli eius quod ederent, nec prius manus abluissent [n 1Kb] , respondit et dixit: Qui fecit quod intus est, fecit et quod foris est. uerum date eleemosynam, et ecce uobis munda omnia : docens scilicet et ostendens non manus lauandas esse, sed pectus, et sordes intrinsecus potius quam extrinsecus detrahendas; uerum qui purgauerit quod est intus, eum quoque id quod foris est repurgasse, et emundata mente, cute quoque et corpore mundum esse cepisse. Porro autem, monens et ostendens unde mundi et purgati esse possimus, addidit eleemosynas esse faciendas. Misericors docet et monet misericordiam fieri; et quia seruare querit quos magno pretio redemit [o 1Kb] , post Baptismi gratiam sordidatos docet denuo posse purgari.

 [2Kb] III. Agnoscamus itaque, fratres karissimi, diuine indulgentie munus salubre [p 1Kb] , et emundandis purgandisque peccatis nostris, qui sine aliquo 238 conscientie uulnere esse non possumus, medelis spiritalibus uulnera nostra curemus. Nec quisquam [q 1Kb] sic sibi de puro atque immaculato pectore [r 1Kb] blandiatur, ut, innocentia sua fretus, medicinam non putet adhibendam esse uulneribus, cum scriptum sit: Quis gloriabitur castum se habere cor, aut quis gloriabitur mundum se esse a peccatis ? et iterum in Epistola sua Ioannes ponat et dicat: Si dixerimus quia peccatum non habemus, nos ipsos decipimus [s 1Kb] , et ueritas in nobis [t 1Kb] non est . Si autem nemo esse sine peccato potest, et quisquis inculpatum se esse dixerit, aut superbus aut stultus est, quam necessaria, quam benigna est  diuina clementia, que, cum sciat [u 1Kb] non deesse sanatis quedam postmodum uulnera, dedit curandis denuo sanandisque uulneribus remedia salutaria!

 [1Kb] Iu. Numquam denique, fratres dilectissimi, admonitio diuina cessauit et tacuit [a 1Kb] quominus in Scripturis sanctis tam ueteribus quam nouis [b 1Kb] semper et ubique ad misericordie opera Dei populus prouocaretur [c 1Kb] ; et canente atque exhortante Spiritu sancto, quisquis ad spem regni celestis instruitur, facere eleemosynas iubetur. Mandat et precipit Esaie Deus: Exclama, inquit, in fortitudine, et noli parcere. Sicut tuba exalta uocem tuam, et annuntia plebi mee peccata ipsorum et domui Iacob facinora [d 1Kb] eorum . Et cum peccata eis sua exprobrari precepisset, cumque eorum facinora pleno indignationis impetu protulisset, dixissetque eos nec, si orationibus et precibus et ieiuniis uterentur, satisfacere pro delictis posse, nec, si in cilicio et cinere uoluerentur, iram Dei posse lenire,  in nouissima tamen parte, demonstrans solis eleemosynis Deum posse placari, addidit dicens: Frange esurienti panem tuum, et egenos sine tecto induc in domum tuam. Si uideris nudum, uesti eum, et domesticos seminis tui non despicias. Tunc erumpet temporaneum lumen tuum, et uestimenta tua cito orientur, et preibit ante te iustitia, et claritas Dei circumdabit te. Tunc exclamabis, et Deus exaudiet te. Dum adhuc loqueris dicet: Ecce adsum .

[3Kb] u. Remedia [e 1Kb] propitiando Deo ipsius Dei uerbis data sunt, quid deberent facere peccantes magisteria diuina docuerunt, operationibus iustis Deo satisfieri, misericordie meritis peccata purgari. Et apud Salomonem legimus: Conclude eleemosynam in corde pauperis [f 1Kb] , et hec pro te exorabit ab omni malo. Et iterum:  Qui obturat aures ne audiat imbecillum, et ipse inuocabit Deum, et non erit qui exaudiat eum . Neque enim promereri misericordiam Domini poterit qui misericors ipse non fuerit, aut impetrabit de diuina pietate aliquid in precibus qui ad precem pauperis non fuerit humanus. Quod item in Psalmis Spiritus sanctus declarat et probat dicens: Beatus qui intelligit super egenum [g 1Kb] et pauperem, in die mala liberabit eum Dominus . Quorum preceptorum memor Daniel, cum rex Nabuchodonosor aduerso somnio territus estuaret, pro auertendis malis ad diuinam opem impetrandam remedium dedit dicens: Propterea, rex, consilium meum placeat tibi, et peccata tua eleemosynis redime et iniustitias tuas miserationibus pauperum, et erit Deus parcens [h 1Kb] peccatis tuis . Cui rex non obtemperans, aduersa que uiderat et infesta perpessus est: que euadere et  uitare potuisset, si peccata sua eleemosynis redemisset. Raphel quoque angelus paria [i 1Kb] testatur, et ut eleemosyna libenter ac largiter fiat hortatur dicens: Bona est oratio [i 1Kb] cum ieiunio et eleemosyna: quia eleemosyna a morte liberat, et ipsa purgat peccata . Ostendit orationes nostras ac ieiunia minus posse nisi eleemosynis adiuuentur [k 1Kb] , deprecationes solas parum ad impetrandum ualere, nisi factorum et operum accessione 239 satientur [l 1Kb] . Reuelat Angelus et manifestat et firmat eleemosynis petitiones nostras efficaces fieri, eleemosynis uitam de periculis redimi, eleemosynis animas a morte liberari.

uI. Nec sic, fratres karissimi, ista proferimus ut non quod Raphel angelus dixit ueritatis testimonio comprobemus: in Actibus [m 1Kb] Apostolorum facti fides  posita est, et quod eleemosynis, non tantum a secunda, sed a prima morte anime liberentur geste et  implete rei probatione compertum est [a 1Kb] . Tabitha [b 1Kb] , operationibus iustis et eleemosynis prestandis plurimum dedita, cum infirmata esset et mortua, ad cadauer exanime Petrus accitus est: qui cum impigre pro apostolica humanitate uenisset, circumsteterunt eum uidue flentes et rogantes, pallia et tunicas et omnia illa que prius sumpserant indumenta monstrantes, nec pro defuncta suis uocibus, sed ipsius operibus deprecantes. Sensit Petrus impetrari posse quod sic petebatur, nec defuturum Christi auxilium uiduis deprecantibus, quando esset in uiduis ipse uestitus. Cum itaque genibus nixus [c 1Kb] orasset, uiduarum ac pauperum idoneus aduocatus legatas sibi preces ad Dominum pertulisset, conuersus ad corpus, quod in tabula iam lotum iacebat, Tabitha, inquit, exsurge in nomine Iesu Christi [d 1Kb] . Nec defuit Petro  quominus statim ferret auxilium qui in Euangelio [e 1Kb] dari dixerat quicquid fuisset eius nomine postulatum. Mors itaque suspenditur et spiritus redditur, et, mirantibus ac stupentibus cunctis, ad hanc mundi denuo lucem rediuiuum corpus animatur. Tantum potuerunt misericordie merita, tantum opera iusta [f 1Kb] ualuerunt! Que laborantibus uiduis largita fuerat subsidia uiuendi, meruit ad uitam uiduarum petitione reuocari.

[1Kb] uII. Itaque in Euangelio Dominus, doctor uite nostre et magister salutis eterne, uiuificans credentium populum et uiuificatis consulens in eternum, inter sua mandata diuina et precepta celestia nichil crebrius mandat et precipit quam ut insistamus  eleemosynis dandis, nec terrenis possessionibus incubemus, sed celestes thesauros potius recondamus. uendite, inquit, res uestras, et date eleemosynam . Et iterum: Nolite uobis condere thesauros super terram, ubi tinea et comestura exterminat, et ubi fures effodiunt et furantur. Thesaurizate autem uobis thesauros in celo, ubi neque tinea neque comestura exterminat, et ubi fures non effodiunt nec furantur. Ubi enim fuerit thesaurus tuus, ibi erit et cor tuum . Et cum obseruata lege perfectum et consummatum uellet ostendere, Si uis, inquit, perfectus esse, uade et uende omnia tua [g 1Kb] , et da egenis, et habebis thesaurum in celo; et ueni, sequere me . Item alio loco negotiatorem celestis gratie et comparatorem salutis eterne, distractis  omnibus rebus suis, pretiosam margaritam, hoc est  uitam eternam Christi cruore pretiosam, de quantitate patrimonii sui dicit debere mercari: Simile est, inquit, regnum celorum homini negotiatori [h 1Kb] querenti bonas margaritas. Ubi autem inuenit pretiosam margaritam, abiit et uendidit omnia que habuit, et emit illam .

[1Kb] uIII. Eos denique et Abrahe filios dicit quos in iuuandis alendisque pauperibus operarios cernit. Nam, cum Zacheus dixisset: Ecce dimidium ex substantia mea do egenis, et si cui quid fraudaui [i 1Kb] , quadruplum reddo, respondit iehsu et dixit quia salus [i 1Kb] hodie huic domui facta est, quoniam et hic filius est Abrahe . Nam, si Abraham credidit Deo et deputatum est ei ad iustitiam, utique qui secundum preceptum Dei eleemosynas facit, Deo credit, et qui habet fidei ueritatem, seruat Dei timorem; qui autem  Dei timorem seruat, in miserationibus pauperum Deum cogitat [k 1Kb] . Operatur enim ideo [l 1Kb] 240 quia credit, quia scit uera esse que predicta sunt uerbis Dei, nec Scripturam sanctam posse mentiri; arbores infructuosas, id est, steriles homines, excidi et in ignem mitti, misericordes autem ad regnum uocari. Qui et alio in loco operarios et fructuosos fideles appellat, infructuosis uero et sterilibus fidem derogat dicens: Si in iniusto mammona fideles non fuistis, quod est uerum [m 1Kb] quis credet uobis? Et si in alieno fideles non fuistis, quod est uestrum quis dabit uobis ?

IX. Si [n 1Kb] uereris et metuis ne, si operari plurimum ceperis, patrimonio tuo larga operatione finito ad penuriam forte redigaris, esto in hac parte intrepidus,  esto securus; finiri non potest unde in usus Christi impenditur, unde opus celeste celebratur. Nec hoc tibi de meo spondeo, sed de sanctarum Scripturarum fide et diuine pollicitationis auctoritate promitto. Loquitur per Salomonem Spiritus sanctus et dicit: Qui dat pauperibus, numquam egebit; qui autem auertit oculum suum, in magna penuria erit ; ostendens misericordes atque operantes egere non posse, magis parcos et steriles ad inopiam postmodum deuenire. Item beatus apostolus Paulus, Dominice inspirationis gratia plenus: Qui administrat, inquit, semen seminanti, et panem ad edendum prestabit, et multiplicabit seminationem uestram, et augebit incrementa frugum iustitie uestre, ut in omnibus locupletemini. Et iterum: Administratio  huius officii non tantum supplebit ea que sanctis desunt,  sed et abundabit [a 1Kb] per multam gratiarum actionem [b 1Kb] in Deum ; quoniam, dum gratiarum actio ad Deum pro eleemosynis [c 1Kb] atque operationibus nostris pauperum oratione dirigitur, census operantis [d 1Kb] Dei retributione cumulatur. Et Dominus in Euangelio, iam tunc eiusmodi hominum corda considerans, et perfidis atque incredulis prescia uoce denuntians, contestatur et dicit: Nolite cogitare dicentes: Quid edemus, aut quid bibemus, aut quid uestiemur? hec enim nationes querunt. Scit autem [e 1Kb] Pater uester quia omnium horum indigetis. Querite primum regnum Dei et iustitiam eius [f 1Kb] , et omnia ista apponentur uobis . Eis omnia apponi dicit et tradi qui regnum et iustitiam Dei querunt. Eos enim Dominus, cum iudicii dies uenerit,  ad percipiendum regnum dicit admitti qui fuerint in Ecclesia eius operati.

[1Kb] X. Metuis ne patrimonium tuum forte deficiat si operari ex eo largiter ceperis, et nescis, miser, quia, dum times ne res familiaris deficiat, uita ipsa et salus deficit; et, dum ne quid de rebus tuis minuatur attendis, non respicis quod ipse minuaris, amator magis mammone quam anime tue; ut, dum times ne pro te patrimonium tuum perdas, ipse pro patrimonio tuo pereas [g 1Kb] . Et ideo bene Apostolus clamat et dicit: Nihil intulimus in hunc mundum, uerum nec auferre quid possumus. Habentes itaque exhibitionem et tegumentum, his contenti simus. Qui autem uolunt diuites fieri, incidunt in tentationem et in muscipulam et desideria multa et nocentia, que mergunt hominem in perditionem  et in interitum. Radix enim omnium malorum est cupiditas: quam quidam appetentes naufragauerunt a fide, et inseruerunt se doloribus multis .

[1Kb] XI. Metuis ne patrimonium tuum forte deficiat, si operari ex eo largiter ceperis. Quando enim factum est ut iusto possent deesse subsidia uite [h 1Kb] , cum scriptum sit: Non occidet fame Dominus animam iustam . Helias in solitudine coruis ministrantibus pascitur, et Danieli in lacu ad leonum predam iussu regis incluso prandium diuinitus apparatur; et tu metuis ne operanti tibi et Dominum promerenti desit alimentum, quando ipse in Euangelio, ad exprobrationem eorum quibus [i 1Kb] mens dubia est et fides  parua, 241 contestetur et dicat: Aspicite uolatilia celi, quoniam non seminant, neque metunt, neque colligunt in horrea, et Pater uester celestis alit [i 1Kb] illa. Nonne uos pluris illis estis ? uolucres Deus pascit, et passeribus alimenta diurna prestantur; et quibus nullus diuine rei sensus est, eis nec potus nec cibus deest: tu Christiano, tu Dei seruo, tu operibus bonis dedito, tu domino suo charo, aliquid existimas defuturum?

[1Kb] XII. Nisi si putas [k 1Kb] quia qui Christum pascit, a Christo ipse non pascitur, aut eis terrena deerunt quibus celestia et diuina tribuuntur. Unde hec incredula cogitatio? unde impia et sacrilega ista meditatio? Quid facit in domo fidei perfidum pectus? Quid, qui Christo omnino non credit, appellatur et dicitur Christianus?  Pharisei tibi magis congruit nomen. Nam, cum Dominus in Euangelio de eleemosynis disputaret, et ut nobis amicos de terrestribus lucris prouida operatione faceremus, qui nos postmodum in tabernacula eterna susciperent, fideliter ac salubriter premoneret, addidit post hec Scriptura dicens [l 1Kb] : Audiebant autem hec omnia Pharisei, qui erant cupidissimi, et irridebant eum . Quales nunc quosdam [m 1Kb] in Ecclesia uidemus, quorum precluse aures et corda cecata nullum de spiritalibus ac salutaribus monitis lumen admittunt? de quibus mirari non oportet quod contemnant in tractatibus seruum, quando a talibus ipsum Dominum uideamus esse contemptum.

[2Kb] XIII. Quid tibi in istis ineptis et stultis cogitationibus  plaudis, quasi metu et sollicitudine futurorum ab operibus retarderis? Quid umbras et prestigias quasdam uane excusationis obtendis? Confitere immo que uera sunt; et quia scientes non potes fallere, secreta et abdita mentis exprome. Obsederunt animum tuum sterilitatis tenebre, et, recedente inde lumine ueritatis, carnale pectus alta et profunda auaritie caligo cecauit. Pecunie tue captiuus et seruus es, catenis cupiditatis et uinculis alligatus es, et quem iam soluerat Christus, denuo uinctus es. Seruas pecuniam, que te seruata [n 1Kb] non seruat. Patrimonium cumulas, quod te pondere suo onerat [o 1Kb] ; nec meministi quid Deus responderit diuiti exuberantium fructuum copiam stulta [p 1Kb] exultatione iactanti:  Stulte inquit, hac nocte expostulatur anima tua a te. Que [a 1Kb] ergo parasti cuius erunt ? Quid diuitiis tuis solus incubas? quid in penam tuam patrimonii tui pondus exaggeras, ut quo locupletior seculo fueris, pauperior Deo fias? Redditus tuos diuide cum Domino Deo tuo, fructus tuos partire cum Christo, fac tibi possessionum terrestrium Christum participem, ut et ille te sibi faciat regnorum celestium coheredem.

[1Kb] XIu. Erras et falleris, quisquis te in seculo diuitem credis. Audi in Apocalypsi Domini tui uocem eiusmodi homines iustis obiurgationibus increpantem: Dicis, inquit, Diues sum, et ditatus sum, et nullius [b 1Kb] rei egeo; et nescis quoniam tu es miser et miserabilis, et pauper [c 1Kb] , et cecus, et nudus. Suadeo tibi emere a me  aurum ignitum [d 1Kb] de igni, ut sis diues; et uestem albam, ut uestiaris [e 1Kb] , et non appareat in te feditas nuditatis  tue, et collyrio inunge [f 1Kb] oculos tuos ut uideas . Qui ergo locuples et diues es, eme tibi a Christo aurum ignitum, ut, sordibus tuis tamquam igne decoctis, esse aurum mundum possis, si eleemosynis et iusta operatione purgeris. Eme tibi albam uestem, ut qui secundum Adam nudus fueras et horrebas ante deformis, indumento Christi candido uestiaris. Et que matrona in Ecclesia Christi locuples [g 1Kb] et diues es, inunge oculos tuos, non stibio diaboli [h 1Kb] , sed collyrio Christi; ut peruenire ad uidendum Deum possis, dum Deum et operibus [i 1Kb] et 242 moribus promereris.

[8Kb] Xu. Ceterum, que talis es, nec operari in Ecclesia potes. Egentem enim et pauperem non uident oculi tui superfusi nigroris tenebris et nocte contecti [i 1Kb] .  Locuples et diues es, et Dominicum celebrare te credis, que corban omnino non respicis, que in  Dominicum sine sacrificio uenis, que partem de sacrificio quod pauper obtulit sumis. Intuere in Euangelio uiduam preceptorum celestium [a 1Kb] memorem, inter ipsas pressuras et angustias egestatis operantem, in gazophylacium duo que sola [b 1Kb] sibi fuerant minuta mittentem: quam cum animaduerteret Dominus et uideret, non de patrimonio sed de animo opus eius examinans, et considerans non quantum sed ex quanto dedisset, respondit et dixit: Amen dico uobis quoniam uidua ista plus omnibus misit in dona Dei. Omnes enim isti ex eo quod abundauit illis miserunt in dona Dei, hec autem de inopia sua omnem quemcumque habuit uictum misit . Multum beata mulier et gloriosa, que etiam antediem iudicii iudicis meruit uoce laudari. Pudeat diuites  sterilitatis atque infidelitatis sue [c 1Kb] . uidua, et uidua inops rebus, diues in opere [d 1Kb] inuenitur. Cumque uniuersa que dantur pupillis et uiduis conferantur, dat illa quam oportebat accipere; ut sciamus que pena sterilem diuitem maneat, quando hoc ipso documento operari etiam pauperes debeant. Atque, ut intelligamus hec opera [e 1Kb] Deo dari et eum quisquis hec faciat Dominum promereri, Christus illud Dei dona appellat, et in dona Dei uiduam duos quadrantes misisse significat, ut magis ac magis possit esse manifestum quia qui miseretur pauperis Deum fenerat [f 1Kb] .

[1Kb] XuI. Sed nec illa res, fratres karissimi, a bonis operibus et iustis refrenet et reuocet Christianum, quod excusari se posse aliquis existimet beneficio  filiorum, quando in impensis spiritalibus Christum cogitare [g 1Kb] , qui accipere se professus est, debeamus, nec conseruos liberis nostris sed Dominum preferamus, ipso instruente et monente: Qui diligit, inquit, patrem aut matrem super me, non est me dignus; et qui diligit filium aut filiam super me, non est me dignus . Item in Deuteronomio, ad corroborationem fidei et dilectionem Dei, paria conscripta sunt: Qui dicunt, inquit, patri aut matri, Non noui te, et filios suos non agnouerunt, hi custodierunt precepta tua, et testamentum tuum seruauerunt . Nam, si Deum toto corde diligimus, nec parentes nec filios Deo preferre debemus. Quod et Ioannes in Epistola sua ponit [h 1Kb] , caritatem Dei apud eos non esse quos uideamus operari in pauperes nolle: Qui  habuerit, inquit, substantiam mundi, et uiderit fratrem suum desiderantem [i 1Kb] , et clauserit uiscera sua, quomodo [i 1Kb] caritas [k 1Kb] Dei manet in illo ? Si enim Deus eleemosynis pauperum feneratur, et cum datur minimis Christo datur, non est quod quis terrena celestibus preferat nec diuinis humana preponat.

[2Kb] XuII. Sic uidua illa, in tertio Regnorum libro, cum, in siccitate et fame consumptis omnibus, de modico farre et oleo quod superfuerat fecisset subcinericium panem [l 1Kb] , quo absumpto moritura cum liberis esset, superuenit Helias, et petiit sibi prius [m 1Kb] ad edendum dari; tunc quod superfuisset, inde illam cum filiis suis uesci. Nec obtemperare illa dubitauit, aut Helie filios mater in fame et egestate preposuit. Fit immo in conspectu  Dei quod Deo placeat; prompte ac libenter quod petebatur offertur; nec de abundantia portio, sed de modico totum datur, et esurientibus liberis alter prius pascitur, neque in penuria et fame cibus ante quam misericordia cogitatur; ut, dum in opere salutari [a 1Kb] carnaliter uita contemnitur, spiritaliter anima seruetur. Helias itaque typum Christi gerens, 243 et quod ille pro misericordia uicem singulis reddat ostendens, respondit et dixit: Hec dicit Dominus: Fidelia farris [b 1Kb] non deficiet, et capsaces olei non minuetur usque in diem quo dabit Dominus imbrem super terram . Secundum diuine pollicitationis fidem multiplicata sunt uidue et cumulata que prestitit, et operibus iustis [c 1Kb] , ac misericordie meritis augmenta et incrementa sumentibus, farris et olei  uasa completa sunt. Nec filiis abstulit mater quod Helie dedit, sed magis contulit filiis quod benigne [d 1Kb] et pie fecit. Et illa nondum Christum sciebat, nondum precepta eius audierat, non cruce et passione eius redempta, cibum et potum pro sanguine rependebat; ut ex hoc appareat quantum in Ecclesia peccet qui, se et filios Christo anteponens, diuitias suas seruat, nec patrimonium copiosum cum indigentium paupertate communicat.

[2Kb] XuIII. Sed enim multi sunt in domo liberi, et retardat te numerositas filiorum quominus largiter bonis operibus insistas. Atqui hoc ipso operari amplius debes quo multorum pignorum pater es. Plures sunt pro quibus Dominum depreceris; multorum delicta redimenda sunt, multorum purgande conscientie,  multorum anime liberande. Ut in hac uita seculari  alendis sustinendisque [e 1Kb] pignoribus, quo maior est numerus, hoc maior et sumptus est, ita et in uita spiritali atque celesti, quo amplior fuerit pignorum copia, esse et operum debet maior impensa. Sic et Iob sacrificia numerosa pro liberis offerebat; quantusque erat in domo pignorum numerus, tantus dabatur Deo et numerus hostiarum. Et quoniam quotidie deesse non potest quod peccetur in conspectu Dei, sacrificia quotidiana non deerant, quibus possent peccata tergeri. Probat [f 1Kb] Scriptura diuina dicens: Iob homo uerus et iustus habuit filios septem et filias tres, et emundabat illos offerens pro eis hostias Deo secundum numerum illorum, et pro peccatis eorum uitulum unum . Si ergo uere filios tuos diligis, si eis exhibes plenam et paternam dulcedinem caritatis,  operari magis debes, ut filios tuos Deo iusta operatione commendes.

[1Kb] XIX. Nec eum liberis [g 1Kb] tuis cogites patrem qui et temporarius et infirmus est [h 1Kb] , sed illum [i 1Kb] pares qui eternus et firmus filiorum spiritalium pater est. Illi assigna facultates tuas quas heredibus seruas. Ille sit liberis tuis tutor, ille curator, ille contra omnes iniurias seculares diuina maiestate protector. Patrimonium Deo creditum [i 1Kb] nec respublica eripit, nec fiscus inuadit, nec calumnia aliqua forensis euertit. In tuto hereditas ponitur que Deo custode seruatur. Hoc est caris pignoribus in posterum prouidere, hoc est futuris heredibus paterna pietate consulere secundum fidem Scripture sancte dicentis: Iunior fui [k 1Kb] , et senui, et non uidi iustum derelictum, neque semen  eius egens pane [l 1Kb] . Tota die miseretur et fenerat, et semen  eius in benedictione est [a 1Kb] . Et iterum: Qui conuersatur sine uituperatione in iustitia [b 1Kb] , beatos post se filios relinquet . Preuaricator itaque et proditor pater es, nisi filiis tuis fideliter consulas, nisi conseruandis eis religiosa et uera pietate prospicias. Qui studes terreno magis quam celesti patrimonio, filios tuos diabolo magis [c 1Kb] commendare quam Christo, bis delinquis et geminum ac duplex crimen admittis, et quod non preparas filiis tuis Dei patris auxilium, et quod doces filios [d 1Kb] patrimonium plus amare quam Christum.

XX. Esto potius liberis tuis pater talis qualis Tobias exstitit. Da utilia et salutaria precepta pignoribus qualia ille filio dedit; manda filiis tuis quod et ille filio mandauit dicens: Et nunc, fili, mando tibi, serui  Deo in ueritate, et fac coram illo quod illi placet; et filiis tuis manda 244 ut faciant iustitiam et eleemosynas, et sint memores Dei, et benedicant nomen eius omni tempore . Et iterum: Omnibus diebus uite tue, fili dilectissime, Deum in mente habe, et noli preterire precepta eius. Iustitiam fac omnibus diebus uite tue, et noli ambulare uiam iniquitatis; quoniam agente te ex ueritate, erit respectus operum tuorum. Ex substantia tua fac eleemosynam, et noli auertere faciem tuam ab ullo paupere. Ita fiet ut nec a te auertatur facies Dei. Prout habueris, fili, sic fac. Si tibi fuerit copiosa substantia, plus ex illa fac eleemosynam: si exiguum habueris, ex hoc ipso exiguo communica. Et ne timueris cum facis eleemosynam; premium enim bonum reponis tibi in diem necessitatis, quia eleemosyna  a morte liberat, et non patitur ire in gehennam [e 1Kb] . Munus bonum est eleemosyna omnibus qui faciunt eam coram summo Deo .

[1Kb] XXI. Quale munus est, fratres karissimi, cuius editio [f 1Kb] Deo spectante celebratur! Si in gentilium munere grande et gloriosum uidetur proconsules uel imperatores habere presentes, et apparatus ac sumptus apud munerarios maior est ut possint placere maioribus, quanto illustrior muneris et maior est gloria Deum et Christum spectatores habere! Quanto  istic et apparatus uberior et sumptus largior exhibendus est ubi ad spectaculum conueniunt celorum uirtutes, conueniunt Angeli omnes, ubi munerario non quadriga uel consulatus petitur, sed uita eterna prestatur, nec captatur inanis et temporarius fauor uulgi, sed perpetuum premium regni celestis [g 1Kb] accipitur!

[1Kb] XXII. Atque, ut pigros et steriles et cupiditate nummaria nichil circa fructum salutis operantes magis pudeat, ut plus conscientiam sordidam dedecoris ac turpitudinis sue rubor cedat [h 1Kb] , ponat unusquisque ante oculos suos diabolum cum seruis suis [i 1Kb] , id est cum populo perditionis ac mortis, in medium prosilire, plebem Christi [i 1Kb] , presente et iudicante ipso, comparationis examine prouocare dicentem: »Ego  pro istis quos mecum uides nec alapas accepi, nec flagella sustinui, nec crucem pertuli, nec sanguinem fudi, nec familiam meam pretio passionis et cruoris redemi; sed nec regnum illis celeste promitto, nec ad paradisum restituta immortalitate denuo reuoco; et munera mihi quam pretiosa, quam grandia, quam nimio et longo labore quesita, sumptuosissimis apparatibus comparant, rebus suis uel obligatis in muneris comparatione uel uenditis; ac nisi editio honesta successerit [k 1Kb] , conuiciis ac sibilis eiiciuntur, et furore populari nonnunquam pene lapidantur. Tuos tales munerarios, Christe, demonstra, illos diuites [l 1Kb] , illos copiosis opibus affluentes, an in Ecclesia presidente et spectante te eiusmodi munus edant, oppignoratis uel distractis rebus suis, immo ad celestes thesauros  mutata in melius possessione translatis. In istis muneribus meis caducis atque terrenis nemo pascitur, nemo uestitur, nemo cibi alicuius aut potus solatio sustinetur. Cuncta inter furorem edentis et spectantis errorem prodiga et stulta uoluptatum frustrantium uanitate depereunt. Illic in pauperibus tuis tu uestiris et pasceris, tu eternam uitam operantibus polliceris; et uix tui meis pereuntibus [m 1Kb] adequantur. qui a te diuinis mercedibus et premiis celestibus honorantur.

 XXIII. Quid ad hec respondemus, fratres karissimi? Sacrilega sterilitate [a 1Kb] et quadam tenebrarum nocte coopertas diuitum mentes qua ratione defendimus, qua excusatione purgamus, qui diaboli seruis minores sumus, ut Christo pro pretio passionis et sanguinis uicem nec in modicis rependamus? Precepta ille nobis dedit, quid facere seruos suos oporteret instruxit, operantibus premium pollicitus, 245 et supplicium sterilibus comminatus, sententiam suam protulit, quid iudicaturus sit ante predixit. Que potest excusatio [b 1Kb] esse cessanti, que defensio sterili, nisi quod non faciente seruo quod [c 1Kb] precipitur, Dominus faciet quod minatur, qui et dicit: Cum uenerit Filius hominis in claritate sua, et omnes Angeli cum eo, tunc sedebit in throno claritatis sue [d 1Kb] : et colligentur  ante eum omnes gentes, et segregabit eos ab inuicem, quemadmodum pastor segregat oues ab hedis, et statuet oues ad dexteram suam, hedos autem ad sinistram. Tunc dicet rex iis qui ad dexteram suam erunt [e 1Kb] : uenite, benedicti Patris mei, percipite regnum quod uobis paratum est ab origine mundi. Esuriui enim, et dedistis mihi manducare; sitiui, et potastis me; hospes fui, et adduxistis me; nudus, et uestistis me [f 1Kb] ; infirmatus sum, et uisitatis me; in carcere fui, et uenistis ad me. Tunc respondebunt ei iusti dicentes: Domine, quando te uidimus esurientem et pauimus, sitientem et potauimus? quando te uidimus hospitem, et adduximus, nudum, et uestiuimus? quando autem te uidimus infirmari [g 1Kb] et in carcere, et uenimus ad te? Tunc respondens rex dicet eis: Amen dico uobis, quamdiu fecistis uni horum  ex fratribus meis minimis, mihi fecistis. Tunc dicet et illis qui ad sinistram eius erunt [h 1Kb] : Discedite a me, maledicti, in ignem eternum quem parauit Pater meus diabolo et angelis eius. Esuriui enim, et non dedistis mihi manducare; sitiui, et non potastis me; hospes fui, et non adduxistis me; nudus, et non uestistis me; infirmus et in carcere, et non uisitastis me [i 1Kb] . Tunc respondebunt et ipsi dicentes: Domine, quando te uidimus esurientem aut sitientem aut hospitem aut nudum aut infirmum aut in carcere, et non ministrauimus tibi? Et respondebit illis: Amen dico uobis, quamdiu non fecistis uni ex minimis his, neque mihi fecistis. Et abibunt isti in ambustionem [i 1Kb] eternam, iusti autem in uitam eternam . Quid potuit nobis maius Christus edicere? Quomodo magis potuit iustitie ac misericordie  nostre opera prouocare, quam quod prestari  dixit sibi quicquid egenti prestatur et pauperi, et se dixit offendi nisi egenti prestatur et pauperi? ut qui respectu fratris in Ecclesia non mouetur, uel Christi contemplatione moueatur, et qui non cogitat in labore atque in egestate conseruum, uel Dominum cogitet in ipso illo quem despicit constitutum.

XXIu. Et idcirco, fratres karissimi, quibus metus in Deum pronus est, et, spreto calcatoque iam mundo, ad superna et diuina animus erectus est, fide plena, mente deuota, operatione continua promerendo Domino [k 1Kb] obsequium prebeamus. Demus Christo uestimenta terrena, indumenta celestia recepturi: demus cibum et potum secularem, cum Abraham et Isaac et Iacob ad conuiuium celeste uenturi. Ne parum metamus [l 1Kb] , plurimum seminemus.  Securitati ac saluti eterne, dum tempus est, consulamus, Paulo apostolo admonente et dicente: Ergo, dum tempus habemus, operemur quod bonum est ad omnes, maxime autem ad domesticos fidei. Bonum autem facientes non deficiamus; tempore enim suo metemus .

[1Kb] XXu. Cogitemus, fratres dilectissimi, quid sub Apostolis fecerit credentium populus, quando inter ipsa primordia maioribus uirtutibus mens uigebat, quando credentium Fides nouo adhuc fidei calore feruebat. Domicilia tunc et predia uenundabant, et dispensandam pauperibus [m 1Kb] quantitatem libenter ac largiter Apostolis offerebant, terreno patrimonio uendito atque distracto, fundos illuc transferentes ubi fructus caperent possessionis eterne [n 1Kb] , illic comparantes  domos ubi inciperent semper habitare. Talis tunc fuit in operationibus cumulus, qualis 246 in dilectione consensus, sicut legimus in Actis Apostolorum: Turba autem eorum qui crediderant anima ac mente una agebant: nec fuit inter illos discrimen ullum, nec quicquam suum iudicabant ex bonis que eis erant, sed fuerunt illis omnia communia . Hoc est natiuitate spiritali [o 1Kb] uere Dei filios [p 1Kb] fieri, hoc est lege celesti equitatem Dei Patris imitari. Quodcumque enim Dei est, in nostra usurpatione commune est, nec quisquam a beneficiis eius et muneribus arcetur, quominus omne humanum genus bonitate ac largitate diuina equaliter perfruatur. Sic equaliter dies illuminat, sol radiat, imber rigat, uentus aspirat; et dormientibus somnus unus est, et stellarum splendor  ac lune communis est. Quo equalitatis exemplo [q 1Kb] qui  possessor in terris redditus ac fructus suos cum fraternitate partitur, dum largitionibus gratuitis communis ac iustus est, Dei Patris imitator est.

[1Kb] XXuI. Que illa erit, fratres karissimi, operantium gloria, quam grandis est summa letitia, cum populum suum Dominus ceperit recensere, et meritis atque operibus nostris premia promissa contribuens, pro terrenis celestia, pro temporalibus sempiterna, pro modicis magna prestare, offerre nos Patri, cui nos sua sanctificatione [a 1Kb] restituit, eternitatem nobis immortalitatemque largiri, ad quam nos sanguinis sui uiuificatione reparauit, reduces ad paradisum denuo facere, regna celorum fide et ueritate sue pollicitationis aperire! Hec hereant firmiter sensibus nostris, hec intelligantur plena fide, hec corde toto  diligantur, hec indesinentium operum magnanimitate [b 1Kb] redimantur. Preclara et diuina res, fratres karissimi, salutaris operatio, solatium grande credentium,  securitatis nostre salubre presidium, munimentum spei, tutela fidei, medela peccati [c 1Kb] , res posita in potestate facientis, res et grandis et facilis, sine periculo persecutionis, corona pacis, uerum Dei munus et maximum, infirmis necessarium, fortibus gloriosum, quo Christianus adiutus perfert [d 1Kb] gratiam spiritalem, promeretur Christum iudicem, Deum computat debitorem. Ad hanc operum salutarium palmam libenter ac prompte certemus, omnes in agone iustitie Deo et Christo spectante curramus; et qui seculo et mundo maiores esse iam cepimus, cursum nostrum nulla seculi et mundi cupiditate tardemus. Si expeditos, si celeres, si in hoc operis agone currentes dies nos uel redditionis [e 1Kb] uel persecutionis [f 1Kb] inuenerit, nusquam Dominus meritis nostris  ad premium deerit. In pace uincentibus coronam candidam pro operibus dabit, in persecutione purpuream pro passione geminabit.





247 LIBER DE BONO PATIENTIAE. [g 1Kb] [1Kb] 





ARGUMENTUM.

 Scripti huius occasionem ita paucis exponit ipse Cyprianus sub finem Epist. ad Iubaianum: »Seruatur a nobis patienter et leniter caritas animi, collegii honor, dilectionis uinculum, concordia sacerdotii. Propter hoc etiam nunc libellum de Bono Patientie, quantum ualuit nostra mediocritas, permittente Domino et inspirante, conscripsimus, quem ad te, pro mutua dilectione, transmisimus.« Postquam itaque initio, patientiam ueram a falsa philosophorum distinxit, a patientia Dei, Christi ac iustorum omnium, patientiam christianam commendat. Deinde non utilem modo, sed et necessariam illam esse, tum Scripturis, tum rationibus probat, exemplis item Iob et Tobie; et ut ex opposito sibi uitio magis patientie bonum elucescat,  impatientie quantum malum sit prosequitur.  Postremo uindicte cupiditatem uituperat, docetque Deo, iuxta Scripturas, permittendam potius, quam nobis arrogandam ultionem. Si quo alio autem in libro hoc certe, Tertullianum imitatur, librum nempe eius de Patientia. PAMEL.

[1Kb] I. DE patientia locuturus, fratres dilectissimi, et utilitates eius et commoda predicaturus, unde potius incipiam quam quod nunc quoque ad audientiam uestram patientiam uideo esse necessariam, ut nec hoc ipsum quod auditis et discitis, sine patientia facere possitis. Tunc enim demum sermo [h 1Kb] et ratio salutaris efficaciter discitur, si patienter quod dicitur audiatur. Nec inuenio, fratres dilectissimi, inter ceteras celestis discipline uias quibus ad consequenda  diuinitus premia spei ac fidei nostre secta dirigitur,  quid magis sit [a 1Kb] uel utilius ad uitam uel maius ad gloriam, quam ut qui preceptis dominicis obsequio timoris ac deuotionis innitimur, patientiam maxime tota obseruatione tueamur [b 1Kb] .

[1Kb] II. Hanc se sectari philosophi quoque [c 1Kb] profitentur. Sed tam illic patientia falsa est, quam et falsa sapientia est. Unde enim uel sapiens esse uel patiens possit qui nec sapientiam nec patientiam Dei nouit [d 1Kb] ? quando ipse de his qui sibi sapere in mundo uidentur moneat et dicat: Perdam sapientiam sapientium, et prudentiam prudentium reprobabo . Item beatus apostolus Paulus, plenus Spiritu sancto et uocandis formandisque [e 1Kb] Gentibus missus, contestetur et instruat dicens: uidete ne quis uos depredetur per philosophiam et inanem fallaciam, secundum  traditionem hominum, secundum elementa mundi, et non secundum Christum, quia in ipso habitat omnis plenitudo diuinitatis . Et alio loco: Nemo se, inquit, decipiat. Si quis se putat sapientem esse in uobis, mundo huic stultus fiat, ut fiat sapiens. Sapientia enim mundi huius stultitia est apud Deum. Scriptum est enim: Reprehendam [f 1Kb] sapientes in astutia ipsorum. Et iterum: Cognouit Dominus [g 1Kb] cogitationes sapientium, quia sunt stulte . Quare, si sapientia illic uera non est, esse non potest et uera patientia. Nam si sapiens [h 1Kb] ille est qui est humilis et mitis, philosophos autem nec humiles uidemus esse nec mites, sed sibi multum placentes, et hoc ipso quod sibi placeant Deo displicentes, apparet illic [i 1Kb] ueram non esse patientiam ubi sit insolens affectate  libertatis audacia et exerti ac seminudi pectoris inuerecunda iactantia.

[1Kb] III. Nos autem, fratres dilectissimi, qui philosophi non uerbis sed factis sumus, nec uestitu sapientiam, sed ueritate preferimus, qui uirtutum conscientiam magis quam iactantiam nouimus, qui non loquimur magna sed uiuimus, quasi serui [i 1Kb] et cultores Dei, patientiam quam magisteriis celestibus discimus obsequiis spiritalibus prebeamus. Est enim nobis cum  Deo uirtus ista communis. Inde patientia incipit, inde claritas eius et dignitas caput sumit. Origo et magnitudo patientie Deo auctore procedit. Diligenda res homini que Deo chara [k 1Kb] est: bonum quod amat maiestas diuina commendat. Si dominus nobis et pater Deus est, sectemur patientiam domini pariter et patris: quia et seruos oportet esse obsequentes, et filios non decet esse degeneres.

[2Kb] Iu. Qualis uero in Deo et quanta patientia, 248 quod, in contumeliam sue maiestatis et honoris instituta ab hominibus profana templa et terrena figmenta et sacra sacrilega patientissime sustinens, super bonos et malos equaliter facit diem nasci et lumen solis oboriri, et cum imbribus terras rigat, nemo a beneficiis eius excluditur quominus iustis similiter  et iniustis indiscretas pluuias largiatur! uidemus inseparabili equalitate patientie nocentibus et innoxiis, religiosis et impiis, gratias agentibus et ingratis, Dei nutu tempora obsequi, elementa famulari, spirare uentos, fontes fluere, grandescere copias messium [l 1Kb] , fructus maturescere uinearum, exuberare pomis arbusta, nemora frondescere, prata florere. Et cum crebris immo continuis exacerbetur offensis Deus, indignationem suam temperat, et prestitutum semel retributionis diem patienter exspectat. Cumque habeat in potestate uindictam, mauult diu tenere patientiam, sustinens scilicet clementer et differens, ut, si fieri potest, multum malitia protracta aliquando mutetur, et homo in errorum et scelerum contagione uolutatus uel sero ad Deum  conuertatur, ipso monente et dicente: Nolo mortem morientis, quantum ut reuertatur et uiuat . Et iterum: Reuertimini ad me, dicit Dominus . Et iterum: Reuertimini ad Dominum Deum uestrum, quoniam misericors et pius et patiens et multe miserationis, et qui sententiam flectat aduersus malitias irrogatas [m 1Kb] . Quod item beatus apostolus Paulus commemorans et peccatorem ad penitentiam reuocans, proponit et dicit:  An numquid opulentiam bonitatis eius et sustinentiam et patientiam contemnis [a 1Kb] , ignorans quoniam patientia et bonitas Dei ad penitentiam te adducit? Tu autem, secundum duritiam tuam et cor impenitens, thesaurizas tibi iram in die ire [b 1Kb] et reuelationis iusti iudicii Dei, qui reddet unicuique secundum opera sua . Iustum iudicium Dei dixit esse, quia serum est, quia diu multumque differtur, ut homini ad uitam longa Dei patientia consulatur. Tunc representatur pena impio et peccatori, quando iam non potest penitentia prodesse peccati [c 1Kb] .

[1Kb] u. Atque ut plenius intelligere possimus, fratres dilectissimi, quia patientia Dei res est, et quisquis lenis et patiens et mitis est, Dei Patris imitator est, cum in Euangelio suo Dominus precepta in salutem  daret, et diuina monita depromens ad perfectum [d 1Kb] discipulos [e 1Kb] erudiret, posuit et dixit: Audistis quia dictum est: Diliges proximum tuum [f 1Kb] , et odio habebis inimicum tuum. Ego autem dico uobis: Diligite inimicos uestros, et orate pro eis qui uos persequuntur, ut sitis filii Patris uestri qui in celis est, qui solem suum oriri facit super bonos et malos, et pluit super iustos et iniustos. Si enim dilexeritis eos qui uos diligunt, quam mercedem habebitis? Nonne sic et publicani faciunt [g 1Kb] ? Et si salutaueritis fratres uestros tantum? quid amplius facitis [h 1Kb] ? Nonne et ethnici idipsum faciunt. Estote itaque [i 1Kb] uos perfecti? sicut Pater uester [i 1Kb] celestis perfectus est . Sic perfectos dixit fieri Dei filios, sic consummari ostendit et docuit celesti natiuitate reparatos, si patientia Dei Patris maneat  in nobis, si similitudo diuina, quam peccato [k 1Kb] Adam perdiderat, manifestetur et luceat in actibus nostris. Que gloria est similem Deo fieri! qualis et quanta felicitas habere in uirtutibus quod diuinis laudibus possit equari!

[1Kb] uI. Nec hoc, fratres dilectissimi, iehsu Christus Deus et Dominus noster tantum uerbis docuit, sed impleuit et factis. Et quia ad hoc descendisse se dixerat  ut uoluntatem Patris faceret [l 1Kb] , inter cetera mirabilia [m 1Kb] uirtutum suarum quibus indicia diuine maiestatis expressit, paternam quoque patientiam tolerantie tenore seruauit. Omnes denique [n 1Kb] actus 249 eius ab ipso statim aduentu patientia comite signantur [o 1Kb] , quod primum [p 1Kb] de illa sublimitate celesti ad terrena descendens non aspernatur Dei Filius carnem hominis induere et, cum peccator ipse non esset, aliena peccata portare. Immortalitate interim posita, fieri se et mortalem patitur, ut innocens pro nocentium salute perimatur [q 1Kb] . Dominus baptizatur a seruo; et, remissam peccatorum daturus, ipse non dedignatur lauacro regenerationis corpus abluere. Diebus quadraginta ieiunat, per quem ceteri saginantur: esurit et famem sentit, ut qui in fame sermonis et gratie  fuerant celesti pane saturentur. Cum diabolo tentante congreditur, et inimicum tantum uicisse contentus, nichil ultra uerba conatur. Discipulis non ut seruis dominica potestate prefuit, sed benignus et mitis fraterna eos caritate dilexit. Dignatus est etiam pedes Apostolorum lauare, ut, dum circa seruos talis est dominus, exemplo suo doceret qualis circa compares et equales debeat esse conseruus. Nec mirandum [r 1Kb] quod circa compares obaudientes [s 1Kb] talis extiterit qui Iudam potuit usque ad extremum longa patientia sustinere, cibum cum inimico capere [t 1Kb] , hostem domesticum scire nec palam ostendere, traditoris osculum non recusare. In Iudeis uero tolerandis equanimitas quanta et quanta patientia! incredulos ad fidem suadendo flectere, obsequio ingratos fouere,  contradicentibus respondere leniter, superbos sustinere clementer, humiliter persequentibus cedere, Prophetarum interfectores et aduersum Deum semper rebelles usque ad crucis et passionis horam uelle colligere.

[1Kb] uII. Sub ipsa autem passione et cruce, priusquam ad crudelitatem necis et effusionem sanguinis ueniretur, que conuiciorum probra patienter audita, que  contumeliarum tolerata ludibria, ut insultantium sputamina [a 1Kb] exciperet, qui sputo suo ceci oculos paulo ante formasset; et in cuius nomine a seruis nunc eius diabolus cum angelis suis flagellatur, flagella ipse pateretur; coronaretur spinis qui martyres floribus coronat eternis, palmis in faciem uerberaretur qui palmas ueras uincentibus tribuit, spoliaretur ueste terrena qui indumento immortalitatis ceteros uestit, cibaretur felle qui cibum celestem dedit, aceto potaretur qui salutare poculum [b 1Kb] propinauit! Ille innocens, ille iustus, immo innocentia ipsa et ipsa [c 1Kb] iustitia, inter facinorosos deputatur, et testimoniis falsis ueritas premitur, iudicatur iudicaturus, et Dei Sermo ad uictimam tacens ducitur. Et cum ad crucem Domini confundantur sidera, elementa turbentur,  contremiscat terra, nox diem claudat, sol, ne Iudeorum facinus aspicere cogatur, et radios et oculos suos subtrahat, ille non loquitur, nec mouetur, nec maiestatem suam sub ipsa saltem passione profitetur. Usque ad finem perseueranter ac iugiter tolerantur omnia, ut consummetur in Christo plena et perfecta patientia.

uIII. Et post ista omnia [d 1Kb] , adhuc interfectores suos, si conuersi ad eum uenerint, suscipit; et patientia salutari ad conseruandum benignus et patiens [e 1Kb] , Ecclesiam suam nemini claudit. Illos aduersarios, illos blasphemos, illos nominis sui semper inimicos, si penitentiam delicti agant, si admissum  facinus agnoscant, non solum ad indulgentiam criminis, sed et ad premium regni celestis admittit. Quid potest patientius, quid benignius dici? uiuificatur Christi sanguine etiam qui fudit sanguinem Christi. Talis est Christi ac tanta patientia; que nisi talis ac tanta existeret, Paulum quoque apostolum Ecclesia non haberet.

IX. Quod si et nos, fratres dilectissimi, in Christo sumus, si ipsum induimus, 250 si ipse est salutis nostre uia, qui Christum uestigiis salutaribus sequimur, per Christi exempla gradiamur, sicut Ioannes apostolus instruit dicens: Qui dicit se in Christo manere, debet quomodo ille ambulauit et ipse ambulare . Item Petrus, super quem Ecclesia Domini dignatione fundata est, in Epistola sua ponit et dicit: Christus  passus est pro nobis, relinquens uobis [f 1Kb] exemplum, ut sequamini uestigia eius; qui peccatum non fecit, nec dolus inuentus est in ore eius; qui cum malediceretur, non remaledicebat [g 1Kb] , cum pateretur [h 1Kb] non comminabatur; tradebat autem se iudicanti se iniuste [i 1Kb] .

[3Kb] X. Inuenimus denique et Patriarchas et Prophetas et iustos omnes, qui figuram Christi imagine preeunte portabant, nichil magis custodisse in laude uirtutum suarum quam quod patientiam forti et stabili equanimitate tenuerunt. Sic Abel [i 1Kb] originem martyrii et passionem iusti [k 1Kb] hominis initians primus et dedicans aduersus fratrem fratricidam [l 1Kb] non resistit nec reluctatur, sed humilis et mitis patienter occiditur. Sic  Abraham Deo credens et radicem ac fundamentum fidei primus instituens, tentatus in filio, non dubitat neque cunctatur, sed preceptis Dei tota patientia deuotionis obsequitur. Et Isaac, ad hostie Dominice similitudinem prefiguratus, quando a patre immolandus offertur, patiens inuenitur. Et Iacob, fugatus a fratre de terra sua patienter excedit, et maiore patientia postmodum supplex adhuc magis impium et persecutorem muneribus pacificis ad concordiam redigit. Ioseph, uenundatus a fratribus et relegatus [a 1Kb] , non tantum patienter ignoscit, sed et gratuita frumenta [b 1Kb] uenientibus largiter [c 1Kb] et clementer impertit. Moyses ab ingrato et perfido populo contemnitur frequenter et pene lapidatur, et tamen lenis et patiens pro eisdem Dominum deprecatur. In Dauid uero, ex  quo secundum carnem Christi natiuitas oritur, quam magna et mira et christiana patientia, habuisse [d 1Kb] in manu sepe ut Saul regem persequentem se et interficere concupiscentem posset occidere, et tamen subditum sibi et traditum maluisse seruare, nec rependisse inimico uicem, sed occisum adhuc insuper et uindicasse! Tot denique Prophete interfecti, tot martyres gloriosis mortibus honorati, qui omnes ad celestes coronas patientie laude uenerunt. Neque enim potest accipi dolorum et passionum corona, nisi precedat in dolore et passione patientia.

[1Kb] XI. Quam sit autem patientia utilis et necessaria, fratres dilectissimi, ut manifestius possit et plenius nosci, Dei sententia cogitetur quam in origine statim mundi et generis humani Adam, precepti immemor  et date legis transgressor, accepit [e 1Kb] . Tunc sciemus quam patientes esse in isto seculo debeamus, qui sic nascimur ut pressuris istic et conflictationibus laboremus: Quia audisti, inquit, uocem mulieris tue, et manducasti ex illa arbore de qua sola preceperam tibi ne manducares [f 1Kb] , maledicta terra erit in omnibus operibus tuis: in tristitia et gemitu edes ex ea omnibus diebus uite tue, spinas et tribulos eiiciet tibi [g 1Kb] , et edes pabulum agri; in sudore uultus tui edes panem tuum donec reuertaris in terram de qua sumptus es; quia terra es, et in terram ibis . Huius sententie uinculo colligati omnes et constricti sumus, donec, expuncta [h 1Kb] morte, de isto seculo recedamus. In tristitia et gemitu simus necesse est omnibus diebus uite  nostre, edamus panem necesse est cum sudore et labore.

[1Kb] XII. Unde unusquisque nostrum cum nascitur [i 1Kb] et hospitio mundi huius excipitur, initium sumita a lacrymis, et quamuis adhuc omnium nescius et ignarus, nichil aliud nouit in illa psa prima natiuitate quam flere. Prouidentia naturali lamentatur, 251 uite mortalis [i 1Kb] anxietates et labores et procellas mundi quas ingreditur, in exordio statim suo ploratu et gemitu rudis anima testatur. Sudatur enim quamdiu istic uiuitur et laboratur. Nec sudantibus et laborantibus possunt alia magis quam patientie subuenire solatia: que cum apta sint et necessaria in isto mundo uniuersis, tum magis nobis, qui diabolo impugnante plus quatimur; qui, in acie quotidie stantes, inueterati et exercitati  hostis colluctationibus fatigamur; quibus, preter uarias et assiduas tentationum pugnas, in persecutionum quoque certamine patrimonia relinquenda sunt, subeundus carcer [k 1Kb] , portande catene, anime impendende, gladius, bestie, ignes, cruces, omnia denique tormentorum ac penarum genera fide et uirtute patientie perferenda, Domino ipso instruente et dicente: Hec locutus sum uobis ut in me pacem habeatis: in mundo autem pressuram habebitis, sed fidite [l 1Kb] , quoniam ego uici mundum . Si autem qui diabolo et mundo renuntiauimus, pressuras et infestationes diaboli et mundi crebrius ac uiolentius patimur, quanto magis patientiam tenere debemus, qua adiutrice et comite omnia infesta toleremus?

[1Kb] XIII. Domini et magistri nostri [m 1Kb] salutare preceptum  est: Qui tolerauerit [n 1Kb] , inquit, usque ad finem, hic saluus erit . Et iterum; Si permanseritis, inquit, in uerbo meo, uere discipuli mei eritis [o 1Kb] , et cognoscetis ueritatem, et ueritas liberabit uos . Tolerandum et perseuerandum est, fratres dilectissimi, ut, ad spem ueritatis et libertatis admissi, ad ueritatem et libertatem ipsam peruenire possimus; quia hoc ipsum quod Christiani sumus, fidei et spei res est; ut autem spes et fides ad fructum sui possint peruenire, patientia opus est. Non enim presentem gloriam sequimur, sed futuram, secundum quod et Paulus [p 1Kb] apostolus monet dicens: Spe saluati sumus [q 1Kb] . Spes autem que uidetur non est spes: quod enim uidet quis quid sperat? Si autem quod non uidemus speramus [r 1Kb] ,  per patientiam exspectamus . Propterea exspectatio et patientia necessaria est ut id quod cepimus impleamus, et quod credimus et speramus Deo representante [a 1Kb] capiamus. Denique alio in loco idem apostolus iustos et operantes et diuini fenoris incremento celestes thesauros sibi recondentes ut patientes quoque sint instruit et docet dicens: Ergo, dum tempus habemus operemur quod bonum est ad omnes, maxime uero ad domesticos fidei. Bonum autem facientes non deficiamus; tempore enim suo metemus [b 1Kb] . Admonet ne quis impatiens in operatione deficiat, ne quis tentationibus aut auocatus aut uictus in medio laudis et glorie itinere desistat, et pereant preterita, dum que ceperant desinunt esse perfecta, sicut scriptum est: Iustitia iusti non liberabit eum in quacumque die exerrauerit . Et iterum:  Tene quod habes, ne alius accipiat coronam tuam . Que uox adhortatur patienter et fortiter perseuerare, ut qui ad coronam laude iam proxima nititur [c 1Kb] , durante patientia coronetur.

[2Kb] XIu. Patientia autem, fratres dilectissimi, non tantum bona custodit, sed et repellit aduersa. Spiritui sancto fauens et celestibus ac diuinis coherens contra facta carnis et corporis, quibus anima expugnatur et capitur [d 1Kb] , uirtutum suarum propugnaculo reluctatur. Inspiciamus denique pauca de multis, ut de paucis intelligantur et cetera. Adulterium, fraus, homicidium, mortale crimen est. Sit fortis et stabilis in corde patientia [e 1Kb] ; et nec adulterio sanctificatum corpus et Dei templum polluitur, nec iustitie dicata innocentia  contagione fraudis inficitur, nec post gestatam Eucaristiam [f 1Kb] manus gladio et cruore maculatur.

Xu. Charitas fraternitatis uinculum est, fundamentum 252 pacis, tenacitas ac firmitas unitatis, que et spe  et fide maior est, que et opera et martyria precedit, que nobiscum semper eterna apud Deum in regnis [g 1Kb] celestibus permanebit. Tolle illi patientiam, et desolata non durat. Tolle illi sustinendi tolerandique substantiam, et nullis radicibus ac uiribus perseuerat. Apostolus denique, cum de caritate loqueretur, tolerantiam illi et patientiam iunxit. Charitas, inquit, magnanima est, caritas benigna est, caritas non emulatur, non inflatur, non irritatur, non cogitat malum [h 1Kb] , omnia diligit, omnia credit, omnia sperat, omnia sustinet . Ostendit inde illam perseuerare tenaciter posse quod nouerit omnia sustinere. Et alio in loco: Sustinentes, inquit, inuicem in dilectione, satis agentes seruare unitatem spiritus in coniunctione pacis . Probauit nec unitatem seruari  posse nec pacem nisi se inuicem fratres mutua tolerantia foueant, et concordie uinculum patientia intercedente custodiant.

[1Kb] XuI. Quid deinde, ut non iures neque maledicas, ut tua ablata non repetas, ut, accepta alapa, et alteram maxillam uerberanti prebeas, ut fratri in te peccanti non tantum septies, sed septuagies septies [i 1Kb] , sed et omnia omnino peccata dimittas, ut diligas inimicos tuos, ut pro aduersariis et persecutoribus precem facias? Porisne [i 1Kb] ista perficere [k 1Kb] , nisi patientie et tolerantie teneas firmitatem? Quod factum uidemus in Stephano [l 1Kb] ; qui, cum a Iudeis ui et lapidibus necaretur, non sibi uindictam, sed interfectoribus ueniam postulabat dicens: Domine, ne statuas illis hoc peccatum . Sic esse oportuit primum martyrem Christi, qui  martyres secuturos gloriosa morte precurrens, non tantum Dominice passionis predicator esset [m 1Kb] , sed et patientissime lenitatis imitator. Quid dicam de ira, de discordia, de simultate, que in Christiano esse non  debent? Sit patientia in pectore, et hec illic locum habere non possunt; aut si adire tentauerint, cito exclusa discedunt, ut domicilium pacificum perseueret in corde ubi Deum pacis delectet habitare. Admonet denique Apostolus et docet dicens [a 1Kb] : Nolite contristare Spiritum sanctum Dei, in quo signati estis in diem redemptionis [b 1Kb] . Omnis amaritudo et ira et indignatio et clamor et blasphemia auferatur a uobis . Si enim Christianus a furore et contentione carnali, tamquam de maris turbinibus, excessit, et tranquillus ac lenis in portu Christi esse iam cepit, nec iram nec discordiam debet intra pectus admittere, cui nec malum pro malo reddere liceat nec odisse.

XuII. Necnon ad uaria quoque carnis incommoda et crebros corporis durosque cruciatus, quibus humanum  genus quotidie fatigatur et quatitur, patientia necessaria est. Nam, cum in illa prima transgressione precepti firmitas corporis cum immortalitate discesserit, et cum morte infirmitas uenerit, nec possit firmitas recipi nisi cum recepta et immortalitas fuerit, oportet in hac fragilitate atque infirmitate corporea [c 1Kb] luctari semper et congredi. Que luctatio et congressio non nisi patientie uiribus potest sustineri. Examinandis autem nobis atque explorandis [d 1Kb] diuersi importantur dolores, et multiplex tentationum qualitas irrogatur, de iacturis facultatum, de ardoribus febrium, de cruciatibus uulnerum, de amissione charorum. Nec aliud magis [e 1Kb] inter iniustos discernit et iustos, quam quod in aduersis per impatientiam queritur et blasphemat iniustus, patientia  iustus [f 1Kb] probatur, sicut scriptum est: In dolore sustine, et in humilitate tua patientiam habe, quoniam in igne probatur aurum et argentum [g 1Kb] .

[1Kb] XuIII. Sic Iob examinatus est et probatus et ad summum fastigium laudis patientie uirtute 253 prouectus. Quanta aduersus eum diaboli iacula emissa, quanta admota tormenta! Iactura rei familiaris infligitur, numerose sobolis orbitas irrogatur. Diues in censu dominus, et in liberis pater ditior, nec dominus repente nec pater est. Accedit uulnerum uastitas, et tabescentes ac fluentes artus edax quoque uermium pena consumit. Ac, ne quid omnino remaneret quod non Iob in suis tentationibus experiretur, armat diabolus et uxorem, illo antiquo nequitie sue usus ingenio, quasi  omnes per mulierem decipere posset et fallere, quod fecit in mundi origine; nec tamen Iob grauibus ac densis conflictationibus frangitur quominus inter illas angustias et pressuras suas Dei benedictio [h 1Kb] uictrice patientia predicetur. Tobias quoque, post iustitie et misericordie sue opera magnifica, luminum amissione tentatus, in quantum patienter cecitatem pertulit, in tantum granditer Deum patientie laude promeruit.

[1Kb] XIX. Atque, ut magis, fratres dilectissimi, patientie bonum luceat, quid mali [i 1Kb] e contrario impatientia importet consideremus. Nam, ut patientia bonum Christi est, sic e contra impatientia diaboli malum [i 1Kb] ; et sicut in quo habitat et manet Christus, patiens inuenitur, ita impatiens semper existit cuius mentem diaboli nequitia possidet. Exordia denique ipsa uideamus.  Diabolus hominem [k 1Kb] ad imaginem Dei factum impatienter tulit: inde et periit primus et perdidit. Adam, contra celeste preceptum, cibi lethalis impatiens, in mortem cecidit, nec acceptam diuinitus gratiam patientia custode seruauit; et ut fratrem Cain perimeret, sacrificii eius et muneris impatiens fuit; et quod Esau de maioribus ad minora descendit, primatus suos per impatientiam lentis [l 1Kb] amisit. Quid Iudaïcus populus circa beneficia diuina perfidus et ingratus, nonne quod a Deo primum recessit, impatientie crimen fuit, dum Moysi cum Deo [m 1Kb] colloquentis moras non potest ferre, profanos deos ausus est postulare [n 1Kb] , ut itineris sui duces nuncuparet [o 1Kb] caput bubulum et terrestre figmentum; nec umquam ab eadem impatientia destitit, quominus, semper docilitatis et diuine  admonitionis impatiens, Prophetas suos et iustos quosque perimendo, ad crucem quoque et ad sanguinem Domini prosiliret. Impatientia etiam [p 1Kb] in Ecclesia hereticos facit, et, ad Iudeorum similitudinem, contra Christi pacem et caritatem rebelles ad hostilia et furiosa odia compellit. Et, ne longum sit singula recensere, omnia omnino que patientia operibus suis edificat ad gloriam, impatientia destruit ad ruinam.

XX. Quare, fratres dilectissimi, et bonis patientie et impatientie malis diligenter expensis, patientiam, per quam in Christo manemus, ut uenire cum Christo ad Deum possimus [q 1Kb] , plena obseruatione teneamus; que copiosa et multiplex non augusto fine concluditur, nec breuibus terminis cercetur. Late patet  patientie uirtus; et ubertas eius et largitas de unius quidem nominis fonte proficiscitur, sed, exundantibus uenis, per multa gloriarum itinera diffunditur; nec proficere aliquid in actibus nostris potest ad consummandam laudem, nisi inde consummationis accipiat firmitatem [a 1Kb] . Patientia est que nos Deo et commendat et seruat. Ipsa est que iram temperat, que linguam frenat, mentem gubernat, pacem custodit, disciplinam regit, libidinis impetum frangit, tumoris uiolentiam comprimit, incendium simultatis extinguit, cercet potentiam diuitum, inopiam pauperum refouet, tuetur in uirginibus beatam integritatem, in uiduis laboriosam castitatem, in coniunctis et maritatis indiuiduam caritatem. Facit 254 humiles in prosperis, in aduersis fortes [b 1Kb] , contra iniurias et contumelias  mites. Docet delinquentibus cito ignoscere; si ipse delinquas, diu et multum rogare. Tentationes expugnat, persecutiones tolerat, passiones et martyria consummat. Ipsa est que fidei nostre fundamenta firmiter munit: ipsa est que incrementa spei sublimiter prouehit [c 1Kb] . Ipsa actum [d 1Kb] dirigit, ut tenere possimus uiam Christi, dum per eius tolerantiam gradidimur: ipsa efficit ut perseueremus filii Dei, dum patientiam Patris imitamur.

[2Kb] XXI. Sed, quoniam plurimos scio, fratres dilectissimi, uel pondere iniuriarum angentium uel dolore de iis qui aduersum se grassantur et seuiunt, uindicari uelociter cupere, nec illud in extrema [e 1Kb] parte reticendum est, ut, in istis fluctuantis mundi turbinibus et Iudeorum siue gentilium et hereticorum quoque persecutionibus  constituti, patienter exspectemus ultionis diem, nec ad uindictam doloris nostri querula festinatione properemus, cum scriptum sit: Exspecta me, dicit Dominus, in die resurrectionis mee [f 1Kb] in testimonium, quoniam iudicium meum ad congregationes gentium, ut excipiam reges et effundam super eos iram meam . Exspectare nos iubet Dominus [g 1Kb] et future ultionis diem forti patientia sustinere. Qui et in Apocalypsi loquitur dicens: Ne signaueris uerba  prophetie libri huius, quia iam tempus in proximo est ut et ii qui perseuerant nocere noceant, et qui in sordibus est sordescat adhuc, iustus autem adhuc iustiora faciat, similiter et qui sanctus est [h 1Kb] , sanctiora. Ecce uenio cito, et merces mea mecum est, reddere unicuique secundum facta sua . Unde etiam clamantes martyres et ad uindictam suam, dolore erumpente, properantes exspectare adhuc iubentur et temporibus consummandis implendisque martyribus prebere patientiam: Et cum aperuisset, inquit, quintum sigillum [i 1Kb] , uidi sub ara Dei animas occisorum propter uerbum Dei et martyrium suum, et clamauerunt uoce magna dicentes: Quousque, Domine sanctus et uerus, non iudicas et uindicas sanguinem nostrum de iis qui in terris inhabitant? Et date sunt eis singule  stole albe [i 1Kb] , et dictum est eis ut requiescerent breui adhuc tempore, donec impleatur numerus conseruorum et fratrum eorum qui postea [k 1Kb] occidentur exemplo ipsorum .

XXII. Quando autem ueniat sanguinis iusti diuina uindicta, declarat per Malachiam prophetam [l 1Kb] Spiritus sanctus dicens: Ecce dies Domini uenit ardens uelut clibanus; eruntque omnes alienigene et omnes iniqui stipula [m 1Kb] , et succendet [n 1Kb] illos adueniens dies, dicit Dominus . Quod item legimus in Psalmis, ubi Dei iudicis predicatur aduentus censure sue maiestate uenerandus: Deus manifestus ueniet, Deus noster, et non silebit. Ignis ante eum ardebit, et in circuitu eius procella nimia [o 1Kb] , Aduocabit [p 1Kb] celum sursum et terram deorsum, ut separet populum suum.  Colligite illi iustos eius, eos qui disponunt testamentum eius in sacrificiis; et annuntiabunt [q 1Kb] celi iustitiam eius, quoniam Deus iudex est . Et Esaias [r 1Kb] eadem prenuntiat dicens: Ecce enim Dominus sicut ignis ueniet, et sicut procella currus eius, retribuere in ira uindictam. In igne enim Domini iudicabuntur, et in gladio eius uulnerabuntur . Et iterum: Dominus Deus uirtutum prodibit et comminuet bellum, excitabit certamen [s 1Kb] , et clamabit super inimicos suos  cum fortitudine. Tacui, numquid semper tacebo ?

XXIII. Quis autem est hic qui tacuisse se prius dicit et non semper tacebit? Utique ille qui sicut ouis ad uictimam ductus est, et sicut agnus coram tondente se [a 1Kb] , sine uoce non aperuit os suum [b 1Kb] ; utique ille qui non clamauit, neque in plateis uox eius audita est; utique ille qui non fuit contumax, neque contradixit, cum dorsum suum poneret ad flagella et maxillas 253 ad palmas, faciem autem suam non auertit a feditate sputorum; utique ille qui, cum accusaretur a sacerdotibus et senioribus, nichil respondit et, admirante Pilato, patientissimum silentium [c 1Kb] tenuit. Hic est qui [d 1Kb] , cum in passione tacuerit [e 1Kb] , in ultione postmodum non tacebit. Hic est Deus noster, id est, non  omnium, sed fidelium et credentium Deus, qui, cum in secundo aduentu manifestus [f 1Kb] uenerit, non silebit. Nam, cum in humilitate prius fuerit occultus, ueniet in potestate manifestus.

XXIu. Hunc exspectemus, fratres dilectissimi, iudicem et uindicem nostrum, Ecclesie sue populum et ab initio mundi iustorum omnium [g 1Kb] numerum secum pariter uindicaturum. Qui ad uindictam [h 1Kb]  suam nimium festinat et properat, consideret quia necdum uindicatus est ipse qui uindicat. Pater Deus precepit Filium suum adorari, et apostolus Paulus, diuini precepti memor, ponit et dicit: Deus, exaltauit illum, et donauit illi nomen quod est super omne nomen [i 1Kb] , ut in nomine Iesu omne genu flectatur [i 1Kb] celestium, terrestrium et infernorum . Et in Apocalypsi Angelus Ioanni uolenti adorare se resistit et dicit [k 1Kb] : uide ne feceris, quia conseruus tuus sum et fratrum tuorum. Iesum Dominum adora [l 1Kb] . Qualis Dominus iehsu et quanta patientia eius! ut qui in celis adoratur, necdum uindicetur in terris. Huius patientiam, fratres dilectissimi, in persecutionibus et passionibus nostris cogitemus. Huius aduentui plenum exspectationis obsequium prebeamus. Nec defendi  ante Dominum serui irreligiosa et inuerecunda festinatione [m 1Kb] properemus. Insistamus potius [n 1Kb] et elaboremus [o 1Kb] et toto corde uigilantes [p 1Kb] atque ad omnem tolerantiam stabiles Dominica precepta seruemus; ut, cum ille ire et uindicte dies uenerit, non cum impiis et peccatoribus puniamur, sed cum iustis et Deum timentibus honoremur [q 1Kb] .






LIBER DE ZELO ET LIuORE. [6Kb] 





ARGUMENTUM.

 Paucis libri huius argumentum reddit in hec uerba D. Pontius in uita Cypriani: »Quis, inquit, liuorem de uenenata inuidie malignitate uenientem, dulcedine remedii salutaris inhiberet?« Principio igitur, postquam eo grauius crimen esse zelum seu liuorem, quo occultius est malum, et originem eius diabolo ascribendam docuit: propositis etiam obiter inuidie exemplis e ueteri Testamento,  radicem malorum omnium inuidiam esse, per singula uitiorum genera deducit; atque adeo recte et a Christo et ab Apostolis, non uno in loco, interdictum fraternum odium, Postremo ubi Dei exemplo ad dilectionem inimicorum eos adhortatus est, premiorum coronis propositis ab hoc malo deterret.

[1Kb] I. ZELARE quod bonum [r 1Kb] uideas et inuidere melioribus  leue apud quosdam et modicum crimen uidetur, fratres dilectissimi; dumque existimatur leue esse et modicum, non timetur; dum non timetur, contemnitur; dum contemnitur, non facile uitatur, et fit ceca et occulta pernicies: que, dum minus perspicitur ut caueri a prouidentibus [a 1Kb] possit, improuidas mentes latenter affligit. Porro autem Dominus prudentes esse nos iussit, et cauta sollicitudine uigilare precepit, ne aduersarius uigilans semper [b 1Kb] et semper insidians, ubi in pectus obrepserit [c 1Kb] , de scintillis conflet incendia, de paruis maxima exaggeret, et, dum remissis et incautis leniore aura et flatu molliore blanditur, procellis ac turbinibus excitatis, ruinas fidei et salutis ac uite naufragia moliatur. Excubandum est itaque, fratres dilectissimi, atque omnibus uiribus elaborandum  ut inimico seuienti et iacula sua in omnes corporis partes [d 1Kb] quibus percuti et uulnerari possumus, dirigenti sollicita et plena uigilantia repugnemus 256, secundum quod Petrus apostolus in Epistola sua premonet et docet dicens: Sobrii estote et uigilate, quia aduersarius uester diabolus tamquam leo rugiens circuit, aliquem deuorare querens [e 1Kb] .

[2Kb] II. Circuit ille nos singulos, et tamquam hostis clausos obsidens, muros explorat, et tentat an sit pars aliqua murorum minus stabilis et minus fida, cuius aditu ad interiora penetretur. Offert oculis formas illices [f 1Kb] et faciles uoluptates [g 1Kb] , ut uisu destruat castitatem. Aures per canora musica [h 1Kb] tentat, ut soni dulcioris auditu soluat et molliat christianum uigorem. Linguam conuicio prouocat, manum iniuriis  lacessentibus ad petulantiam cedis instigat; ut  fraudatorem faciat, lucra opponit iniusta; ut animam pecunia capiat [i 1Kb] , ingerit perniciosa compendia; honores terrenos promittit, ut celestes adimat; ostentat falsa, ut uera subripiat: et cum latenter non potest fallere, exerte atque aperte [i 1Kb] minatur, terrorem turbide persecutionis intentans, ad debellandos Dei seruos inquietus semper et semper infestus, in pace subdolus, in persecutione uiolentus.

[1Kb] III. Quamobrem, fratres dilectissimi, contra omnes diaboli fallaces insidias uel apertas minas stare debet instructus animus et armatus, tam paratus [k 1Kb] semper ad repugnandum quam est ad impugnandum semper paratus inimicus. Et, quoniam frequentiora sunt tela eius que latenter obrepunt, magisque occulta et clandestina iaculatio quo minus perspicitur, hoc et  grauius et crebrius in uulnera nostra grassatur, ad hec quoque intelligenda et depellenda uigilemus ex quibus est zeli et liuoris malum. Quod si quis penitus inspiciat, inueniet nichil magis Christiano cauendum, nichil cautius prouidendum quam ne quis inuidia et liuore capiatur; ne quis fallentis inimici [l 1Kb] cecis laqueis implicatus, dum zelo frater in fratris odia conuertitur, gladio suo nescius ipse perimatur. Quod ut colligere plenius et manifestius perspicere possimus, ad caput eius atque originem recurramus. uideamus unde zelus, et quando et quomodo ceperit. Facilius enim a nobis malum tam perniciosum uitabitur, si eiusdem mali et origo et magnitudo noscatur.

[1Kb] Iu. Hinc diabolus inter initia statim mundi et periit  primus et perdidit. Ille angelica maiestate subnixus [m 1Kb] ,  ille Deo acceptus et charus, postquam hominem ad imaginem Dei factum conspexit, in zelum maliuolo liuore prorupit, non prius alterum deiiciens instinctu zeli quam ipse zelo ante deiectus, captiuus antequam capiens, perditus antequam perdens, dum, stimulante liuore [a 1Kb] , homini gratiam date immortalitatis eripit [b 1Kb] , ipse quoque id quod prius fuerat amisit. Quale malum est, fratres dilectissimi, quo angelus cecidit, quo circumueniri et subuerti alta illa et preclara sublimitas potuit, quo deceptus est ipse qui decepit! Exinde inuidia grassatur in terris, dum liuore periturus magistro perditionis obsequitur, dum diabolum qui zelat imitatur, sicut scriptum est: Inuidia autem diaboli mors introiuit in orbem terrarum . Imitantur ergo illum qui sunt ex parte eius.

 [2Kb] u. Hinc denique noue fraternitatis prima odia, hinc parricidia nefanda ceperunt , dum Abel iustum Cain zelat iniustus, dum bonum malus inuidia et liuore persequitur. Tantum ualuit ad consummationem facinoris emulationis furor, ut nec caritas fratris, nec sceleris immanitas, nec timor Dei, nec pena delicti cogitaretur. Iniuste oppressus est qui iustitiam primus ostenderat, odia perpessus est qui odisse non nouerat, occisus est impie qui moriens non repugnabat. Et quod Esau fratri suo Iacob inimicus exstitit, zelus fuit . Nam, quia ille benedictionem patris acceperat, hic in odium 257 persecutionis facibus liuoris exarsit. Et quod Ioseph fratres sui uendiderunt, causa uendendi de emulatione descendit . Postquam id quod  sibi in uisionibus prosperum fuerat ostensum, simpliciter ut fratribus frater exposuit, in inuidiam maliuolus animus erupit. Saul quoque rex ut Dauid odisset, ut persecutionibus sepe repetitis innocentem, misericordem, mitem, [c 1Kb] lenitate patientem necare cuperet, quid aliud quam zeli stimulus prouocauit ? Quia, Goliath interfecto, et ope ac  dignatione diuina tanto hoste deleto [d 1Kb] , populus admirans in laudes Dauid predicationis suffragio [e 1Kb] prosiliit , Saul [f 1Kb] simultatis atque insectationis furias de liuore concepit. Et ne longum faciam singulos recensendo [g 1Kb] , pereuntis semel [h 1Kb] populi attendamus interitum. Iudei nonne inde perferunt dum Christo malunt inuidere quam credere? Obtrectantes magnalibus que ille faciebat, zelo excecante decepti sunt, nec ad diuina noscenda cordis oculos aperire potuerunt.

[1Kb] uI. Que nos considerantes [i 1Kb] , fratres dilectissimi, contra tantam mali perniciem uigilanter et fortiter dicata Deo pectora muniamus. Aliorum mors proficiat ad nostram salutem, imprudentium pena prouidentibus conferat sanitatem. Non est autem quod aliquis  existimet malum istud una specie contineri aut breuibus terminis et angusto fine concludi. Late patet zeli multiplex et fecunda pernicies. Radix est [i 1Kb] malorum omnium, fons cladium, seminarium delictorum, materia culparum. Inde odium surgit, animositas inde procedit. Auaritiam zelus inflammat, dum quis suo non potest esse contentus, uidens alterum ditiorem. Ambitionem zelus excitat, dum cernit quis alium in honoribus altiorem [k 1Kb] . Zelo excecante sensus nostros atque in ditionem suam mentis arcana redigente, Dei timor spernitur, magisterium Christi negligitur, iudicii dies non prouidetur. Inflat superbia, exacerbat seuitia, perfidia preuaricatur, impatientia concutit, furit discordia, ira feruescit; nec se iam potest cohibere uel regere qui factus est potestatis  aliene. Hinc Dominice pacis uinculum rumpitur, hinc caritas fraterna uiolatur, hinc adulteratur ueritas, unitas scinditur, ad hereses atque ad schismata prosilitur, dum obtrectatur sacerdotibus, dum episcopis inuidetur, dum quis aut queritur non se potius ordinatum [l 1Kb] , aut dedignatur alterum ferre prepositum. Hinc recalcitrat, hinc rebellat de zelo  superbus, de emulatione peruersus, animositate et liuore non hominis, sed honoris inimicus.

[2Kb] uII. Qualis uero est [a 1Kb] anime tinea, que cogitationum tabes, pectoris quanta rubigo, zelare in altero uel uirtutem eius uel felicitatem, id est odisse in eo uel merita propria uel beneficia diuina, in malum proprium bona aliena conuertere, illustrium prosperitate torqueri, aliorum gloriam facere suam penam, et uelut quosdam pectori suo admouere carnifices, cogitationibus et sensibus suis adhibere tortores, qui se intestinis cruciatibus lacerent, qui cordis secreta maliuolentie ungulis pulsent! Non cibus talibus letus, non potus potest esse iucundus. Suspiratur semper et ingemiscitur et doletur; dumque ab inuidis numquam liuor exponitur, diebus ac noctibus pectus obsessum  sine intermissione laniatur. Mala cetera habent terminum [b 1Kb] , et quodcumque delinquitur, delicti consummatione finitur. In adultero cessat facinus perpetrato stupro, in latrone conquiescit scelus homicidio admisso, et predoni rapacitatem [c 1Kb] statuit preda possessa, et falsario modum ponit impleta fallacia. Zelus terminum non habet, permanens iugiter malum et sine fine peccatum; quantoque ille cui 258 inuidetur  successu meliore profecerit, tanto inuidus in maius incendium liuoris ignibus inardescit.

[3Kb] uIII. Hinc uultus minax, toruus aspectus, pallor in facie, in labiis tremor, stridor in dentibus, uerba rabida, effrenata conuicia, manus ad cedis uiolentiam prompta, etiamsi a gladio interim uacua, odio tamen furiate mentis [d 1Kb] armata. Et idcirco Spiritus sanctus dicit in Psalmis: Noli zelare [e 1Kb] bene ambulantem in uia sua. Et iterum: Obseruabit peccator iustum, et stridebit [f 1Kb] ad eum dentibus suis [g 1Kb] . Deus autem irridebit eum, quoniam prouidet quia ueniet dies eius [h 1Kb] . Hos beatus apostolus Paulus designat et denotat dicens: uenenum aspidum sub labiis eorum, et os eorum maledictione [i 1Kb] et amaritudine plenum est. ueloces [i 1Kb] ad effundendum sanguinem pedes eorum.  contritio [k 1Kb] et calamitas in uiis eorum qui uiam pacis [l 1Kb] non agnouerunt, nec est timor Dei ante oculos eorum .

[1Kb] IX. Multo malum leuius et periculum minus est cum membra gladio uulnerantur. Facilis cura est ubi plaga perspicua est, et cito ad sanitatem medela subueniente perducitur [m 1Kb] quod uidetur. Zeli uulnera abstrusa sunt et occulta; nec remedium cure medentis  admittunt que se intra conscientie latebras ceco dolore clauserunt. Quicumque es inuidus et malignus, uideris quam sis eis quos odisti insidiosus, perniciosus, infestus. Nullius magis quam tue salutis inimicus es. Quisquis ille est quem zelo persequeris, subterfugere et uitare te poterit; tu te non potes fugere [a 1Kb] : ubicumque fueris, aduersarius tuus tecum est, hostis semper in pectore tuo est [b 1Kb] , pernicies intus inclusa est, ineluctabili catenarum nexu ligatus et uinctus es, zelo dominante captiuus es, nec solatia tibi ulla subueniunt. Perseuerans malum est hominem persequi ad Dei gratiam pertinentem. Calamitas sine remedio est odisse felicem.

[1Kb] X. Et idcirco, fratres dilectissimi, huic periculo consulens Dominus, ne quis zelo fratris in laqueum mortis  incurreret, cum eum discipuli interrogarent quis inter illos [c 1Kb] maior esset: Qui fuerit, inquit, minimus in omnibus uobis, hic erit magnus . Amputauit omnem emulationem responso suo, omnem causam et materiam mordacis inuidie eruit et abscidit. Discipulo Christi [d 1Kb] zelare non licet [e 1Kb] , non licet inuidere. Exaltationis apud nos non potest esse contentio: de humilitate ad summa crescimus [f 1Kb] , didicimus unde placeamus. Denique et apostolus Paulus instruens et monens ut qui, illuminati Christi lumine tenebras nocturne conuersationis euasimus, in factis atque in operibus luminis ambulemus, scribit et dicit: Nox transiuit, dies autem appropinquauit. Abiiciamus ergo opera tenebrarum, et induamus [g 1Kb] arma lucis. Tamquam in die decenter [h 1Kb] ambulemus, non in  comessationibus et ebrietatibus, non in concupiscentiis et impudicitiis, non in certaminibus et zelo . Si recesserunt de pectore tuo tenebre, si nox inde discussa est, si caligo detersa est, si illuminauit sensus tuos splendor diei, si homo lucis esse cepisti, que sunt Christi gere, quia lux et dies [i 1Kb] Christus est.

[6Kb] XI. Quid in zeli tenebras ruis? quid te nubilo liuoris inuoluis? quid inuidie cecitate omne pacis et caritatis lumen extinguis? quid ad diabolum cui renuntiaueras redis? quid Cain similis existis? Homicidii namque facinore constringi eum qui zelauerit et edio habuerit fratrem suum, declarat Ioannes apostolus in Epistola sua dicens: Qui fratrem suum odit,  homicida est; et scitis quia omnis homicida non habet in se uitam manentem . Et iterum: Qui dicit se in luce esse, et fratrem suum odit, in tenebris est usque adhuc, et in tenebris ambulat, et non scit quo eat [i 1Kb] ; quoniam tenebre excecauerunt oculus eius . Qui odit, inquit, fratrem suum, in tenebris ambulat, et non scit quo eat. It enim 259 nescius in gehennam, ignarus et cecus precipitatur in penam, recedens scilicet a Christi lumine monentis et dicentis: Ego sum lumen mundi. Qui me secutus fuerit non ambulabit in tenebris, sed habebit lumen uite . Sequitur autem Christum qui preceptis eius insistit, qui per magisterii eius uiam graditur, qui uestigia eius atque itinera sectatur, qui id quod Christus et docuit et fecit imitatur, secundum  quod Petrus [k 1Kb] quoque hortatur et monet dicens: Christus passus est pro nobis [l 1Kb] , relinquens uobis exemplum ut sequamini uestigia eius .

XII. Meminisse debemus quo uocabulo plebem suam Christus appellet, quo titulo gregem suum nuncupet. Oues nominat, ut innocentia christiana ouibus equetur ; agnos uocat, ut agnorum naturam simplicem simplicitas mentis imitetur. Quid sub uestitu ouium lupus latitat? quid gregem Christi qui se christianum mentitur infamat? Christi nomen induere et non per Christi uiam pergere, quid aliud quam preuaricatio est diuini nominis, quam desertio itineris salutaris? quando ipse doceat et dicat eum ad uitam uenire qui mandata [m 1Kb] seruauerit, et eum esse sapientem qui uerba eius audierit  et fecerit, doctorem quoque eum maximum in regno celorum uocari qui fecerit et sic docuerit ; tunc predicanti profuturum quod bene atque utiliter predicatum fuerit, si id quod ore promitur factis sequentibus impleatur. Quid uero insinuauit crebrius discipulis suis Dominus, quid inter salutaria monita et precepta celestia custodiendum magis seruandumque mandauit, quam ut eadem dilectione qua discipulos ipse dilexit, nos quoque inuicem [n 1Kb] diligamus ? Quomodo autem uel pacem Domini uel caritatem tenet qui, intercedente zelo, nec pacificus potest esse nec charus?

[2Kb] XIII. Ideo et apostolus Paulus, cum pacis et caritatis merita depromeret, cumque asseueraret firmiter et doceret nec fidem sibi, nec eleemosynas, nec  passionem quoque ipsam confessoris et martyris [a 1Kb] profuturam, nisi caritatis federa integra atque inuiolata seruasset, adiecit et dixit: Charitas magnanima est, caritas benigna est, caritas non zelat ; docens scilicet et ostendens eum posse caritatem tenere quisquis magnanimus fuerit et benignus et zeli ac liuoris alienus. Item alio loco, cum moneret ut homo iam sancto Spiritu plenus et natiuitate celesti Dei filius factus non nisi spiritalia et diuina sectetur, ponit et dicit: Et ego quidem, fratres, non potui uobis loqui quasi spiritalibus, sed quasi carnalibus, tamquam infantibus in Christo. Lacte uos potaui [b 1Kb] , non cibo, nondum enim poteratis, sed neque nunc potestis [c 1Kb] . Adhuc enim estis carnales. Ubi enim in uobis [d 1Kb] zelus et contentio et dissensiones sunt, nonne carnales estis et secundum hominem ambulatis ?

 XIu. Obterenda sunt, fratres dilectissimi, uitia et peccata carnalia, et terreni corporis infesta labes spiritali uigore calcanda, ne, dum iterum ad ueteris hominis conuersationem reuoluimur, lethalibus laqueis implicemur, Apostolo hoc idem prouidenter [e 1Kb] et salubriter premonente: Itaque, inquit, fratres, non secundum carnem uiuamus: si enim secundum carnem uixeritis [f 1Kb] , incipietis mori: si autem spiritu opera carnis mortificaueritis [g 1Kb] , uiuetis. Quotquot enim Spiritu Dei aguntur, hi filii Dei sunt . Si filii Dei sumus, si templa eius esse iam cepimus, si, accepto Spiritu sancto, sancte et spiritaliter uiuimus, si de terris oculos ad celum sustulimus, si ad superna et diuina plenum Deo et Christo pectus ereximus,  non nisi que sunt Deo et Christo digna faciamus, sicut et Apostolus excitat et hortatur: Si consurrexistis [h 1Kb] , inquit, cum Christo, que sursum sunt querite, ubi Christus est in dextera Dei sedens; que sursum sunt sapite, 260 non que super terram [i 1Kb] . Mortui enim estis, et uita uestra abscondita est cum Christo in Deo. Cum autem Christus apparuerit uita uestra, tunc et uos apparetitis  cum ipso in gloria . Qui ergo in Baptismo secundum hominis antiqui peccata carnalia et mortui [i 1Kb] et sepulti sumus, qui regeneratione celesti Christo consurreximus, que sunt Christi et cogitemus pariter et geramus, sicut idem Apostolus docet rursus et monet dicens: Primus homo de terre limo, secundus homo de celo. Qualis ille de limo, tales et qui de limo; et qualis celestis, tales et celestes. Quomodo portauimus imaginem eius qui de limo est, portemus et imaginem eius qui de celo est . Imaginem autem celestem portare non possumus, nisi in eo quod esse iam cepimus [k 1Kb] , Christi similitudinem prebeamus.

[1Kb] Xu. Hoc est enim mutasse quod fueras et cepisse esse quod non eras, ut in te diuina natiuitas luceat,  ut ad Patrem Deum deifica disciplina respondeat, ut honore et laude uiuendi Deus in homine clarescat, ipso exhortante et monente et eis qui se clarificant uicem mutuam pollicente: Eos, inquit, qui clarificant me clarificabo; et qui spernit me spernetur . Ad quam clarificationem [l 1Kb] formans nos ac preparans Dominus et Filius Dei similitudinem Dei Patris insinuans in Euangelio suo dicit: Audistis quia dictum est: Diliges proximum tibi [m 1Kb] , et odio habebis [n 1Kb] inimicum tibi. Ego autem dico uobis: Diligite inimicos uestros, et orate pro his qui uos persequuntur, ut sitis filii Patris uestri [o 1Kb] qui in celis est, qui solem suum oriri facit super bonos et malos, et pluit super iustos et iniustos . Si hominibus letum est et gloriosum filios habere consimiles, et  tunc magis generasse delectat si ad patrem lineamentis paribus soboles subsiciua [p 1Kb] respondeat, quanto maior in Deo Patre letitia est cum quis sic spiritaliter nascitur, ut in actibus eius et laudibus diuina generositas [q 1Kb] predicetur? Que iustitie palma est, que corona, esse se talem [r 1Kb] de quo Deus non dicat: Filios generaui [s 1Kb] et exaltaui, ipsi autem spreuerunt me.  . Collaudet te potius [a 1Kb] Christus et inuitet ad premium dicens: uenite, benedicti Patris mei, percipite regnum quod uobis paratum est ab origine mundi .

[2Kb] XuI. His meditationibus corroborandus est animus, fratres dilectissimi, eiusmodi exercitationibus contra omnia diaboli iacula firmandus. Sit in manibus diuina lectio, in sensibus Dominica cogitatio: oratio iugis omnino non cesset: salutaris operatio perseueret. Spiritalibus semper actibus occupemur, ut quotiescumque inimicus accesserit, quoties adire tentauerit, et clausum aduersum se pectus inueniat et armatum. Non enim christiani hominis corona una est que tempore persecutionis accipitur: habet et pax coronas suas, quibus de uaria et multiplici congressione  uictores, prostrato et subacto aduersario, coronantur. Libidinem subegisse continentie palma est. Contra iram, contra iniuriam repugnasse corona patientie est. De auaritia triumphus est pecuniam spernere. Laus est fidei fiducia futurorum [b 1Kb] mundi aduersa tolerare. Et qui superbus in prosperis non est, gloriam de humilitate consequitur. Et qui ad pauperum fouendorum misericordiam pronus est, retributionem thesauri celestis adipiscitur. Et qui zelare non nouit, quique, unanimis et mitis, fratres  suos diligit, dilectionis et pacis premio honoratur. In hoc uirtutum stadio quotidie currimus, ad has iustitie palmas et coronas sine intermissione temporis peruenimus.

[4Kb] XuII. Ad quas ut peruenire tu etiam possis, qui fueras zelo et liuore possessus, omnem illam malitiam qua prius tenebaris abiice [c 1Kb] , ad uiam uite eterne uestigiis salutaribus reformare. 261 Euelle de pectore tuo spinas et tribulos, ut te Dominicum semen fertili [d 1Kb] fruge locupletet, ut diuina et spiritalis seges in copiam fecunde messis exuberet. uenena fellis euome, discordiarum uirus exclude, purgetur mens quam serpentinus liuor infecerat, amaritudo omnis que intus insederat Christi dulcedine leniatur. Si de sacramento crucis et cibum sumis et potum, lignum quod  apud merrham [e 1Kb] profecit in imagine, ad saporis dulcedinem tibi in ueritate proficiat ad mulcendi pectoris lenitatem, nec ad medelam prosperande ualitudinis laborabis. Unde uulneratus fueras, inde curare. Ama eos quos ante oderas, dilige illos quibus iniustis obtrectationibus inuidebas. Bonos imitare, si sectari potes [f 1Kb] . Si autem eos sectari non potes, colletare certe et congratulare [g 1Kb] melioribus. Fac te illis adunata dilectione participem, fac te consortio caritatis et fraternitatis uinculo coherentem. Dimittentur tibi  debita quando et ipse dimiseris; accipientur sacrificia tua cum pacificus ad Deum ueneris: sensus atque actus tui diuinitus dirigentur quando ea que diuina et iusta sunt cogitaueris, sicut scriptum est: Cor uiri cogitet iusta, ut a Domino dirigantur gressus eius .

[1Kb] XuIII. Habes autem multa que cogites. Paradisum cogita, quo Cain non ingreditur, qui zelo fratrem peremit . Cogita celeste regnum, ad quod non nisi concordes atque unanimes [a 1Kb] Dominus admittit.  Cogita quod filii Dei hi soli possint uocari qui sint pacifici, qui natiuitate celesti et lege diuina [b 1Kb] ad similitudinem Dei Patris et Christi respondeant adunati. Cogita sub oculis Dei nos stare, spectante ac iudicante ipso conuersationis ac uite nostre curricula decurrere, peruenire nos tunc demum posse ut eum uidere contingat, si ipsum nunc uidentem delectemus actibus nostris, si nos dignos gratia eius et indulgentia prebeamus, si, placituri semper in regno, in hoc mundo ante placeamus.






EPISTOLA AD FORTUNATUM DE EXHORTATIONE MARTYRII [a 1Kb] . [3Kb] 



PRAEFATIO.

 [1Kb] I. DESIDERASTI, Fortunate carissime, ut, quoniam persecutionum et pressurarum pondus incumbit, et in fine atque in consummatione [b 1Kb] mundi antichristi tempus infestum appropinquare iam cepit, ad preparandas [c 1Kb] et corroborandas fratrum mentes de diuinis Scripturis hortamenta componerem, quibus milites  Christi ad celeste et spiritale certamen animarem. Obtemperandum fuit desiderio tuo tam necessario, ut, quantum sufficit mediocritas nostra auxilio diuine inspirationis instructa, quasi arma ac munimenta quedam pugnaturis fratribus de preceptis Dominicis promerentur. Parum est enim quod Dei plebem  classico nostre uocis erigimus, nisi credentium fidem et dicatam Deo deuotamque uirtutem diuina lectione firmemus.

[1Kb] II. Quid autem potius aut maius cure nostre ac sollicitudini congruit, quam ut commissum 262 nobis diuinitus populum et exercitum in castris celestibus constitutum aduersus diaboli tela et iacula exhortationibus assiduis preparemus [a 1Kb] ? Neque enim idoneus potest esse miles ad bellum qui non exercitatus prius in campo fuerit, aut qui [b 1Kb] agonisticam coronam querit adipisci in stadio coronabitur, nisi usum et peritiam uirium ante meditetur. Aduersarius uetus est et hostis antiquus cum quo prelium gerimus [c 1Kb] ; sex millia annorum iam pene complentur ex quo hominem diabolus impugnat. Omnia genera tentandi et artes atque insidias  deiiciendi usu ipso uetustatis edidicit. Si imparatum inuenerit militem Christi, si rudem, si non sollicitum [d 1Kb] ac toto corde uigilantem, circumuenit nescium, fallit incautum, decipit imperitum [e 1Kb] . Si uero quis Dominica precepta custodiens et fortiter Christo adherens [f 1Kb] contra eum steterit, uincatur necesse est, quia Christus, quem confitetur, inuictus est.

III. Ac, ne in longum sermonem meum extenderem, frater carissime, et audientem uel legentem styli latioris copia fatigarem, compendium feci; ut, propositis titulis, quos quis [g 1Kb] et nosse debeat et tenere, capitula Dominica subnecterem et id quod proposueram diuine lectionis auctoritate solidarem, ut non tam tractatum meum uidear tibi misisse quam materiam tractantibus prebuisse. Que res in usum  singulis proficit utilitate maiore. Nam, si confectam et paratam iam uestem [h 1Kb] darem, uestis esset mea, qua alius uteretur, et forsitan non pro habitudine stature [i 1Kb] et corporis res alteri facta minus congruens haberetur. Nunc uero de agno per quem redempti ac uiuificati sumus, lanam ipsam et purpuram misi; quam cum acceperis, tunicam tibi pro uoluntate conficies, et plus ut in [i 1Kb] domestica tua atque in propria ueste letaberis, et ceteris quoque ut conficere et ipsi pro arbitrio suo possint quod misimus exhibebis, ut, uetere illa nuditate contecta, perferant omnes indumenta Christi, celestis gratie sanctificatione uestiti.

[1Kb] Iu. Necnon et illud consilium, frater carissime,  utile et salubre prospexi, in exhortatione tam necessaria que martyres faciat, amputandas esse uerborum nostrorum moras et tarditates, atque ambages sermonis humani subtrahendas, ponenda sola illa que Deus loquitur, quibus seruos suos ad martyrium Christus hortatur. Precepta ipsa diuina uelut arma pugnantibus suggerenda sunt. Illa sint militaris tube hortamenta, illa pugnantibus classica. Inde aures erigantur, inde instruantur mentes, inde et animi et corporis uires ad omnem passionis tolerantiam roborentur. Nos tantum qui, Domino permittente, primum Baptisma credentibus dedimus, ad aliud quoque singulos preparemus, insinuantes et docentes [k 1Kb] hoc esse Baptisma in gratia maius, in potestate sublimius, in honore pretiosius, Baptisma in quo Angeli baptizant,  Baptisma [l 1Kb] in quo Deus et Christus eius exultant, Baptisma post quod nemo iam peccat, Baptisma quod fidei nostre incrementa consummat, Baptisma quod nos de mundo recedentes statim Deo copulat. In aque Baptismo accipitur peccatorum remissa, in sanguinis Baptismo corona uirtutum. Amplectenda res est et optanda et omnibus postulationum nostrarum precibus expetenda, ut qui serui Dei sumus [m 1Kb] , simus et amici.



CAPITULA LIBRI SEQUENTIS.

I. In exhortandis itaque ac preparandis [n 1Kb] fratribus nostris, et uirtutis ac fidei firmitate ad preconium Dominice confessionis atque ad prelium persecutionis et passionis armandis [o 1Kb] , primo in loco dicendum  est idola deos non esse, que homo sibi facit. Neque enim que fiunt factore suo et fabricatore maiora 263 sunt, aut protegere et seruare quemquam possunt que ipsa de templis suis pereunt, nisi ab homine seruentur. Sed nec elementa colenda esse que homini, secundum dispositionem et preceptum Dei, seruiunt [p 1Kb] .

II. Destructis idolis, et elementorum ratione monstrata [q 1Kb] , ostendendum Deum solum colendum esse.

III. Tunc addendum que comminatio Dei sit aduersus eos qui idolis sacrificant [r 1Kb] .

Iu. Preterea docendum non facile ignoscere Deum idololatris.

 u. Et quod sic idololatrie indignetur Deus, ut preceperit etiam eos interfici qui sacrificare et seruire idolis suaserint.

uI. Subiungendum post hec, quod, redempti ac uiuificati Christi sanguine, nichil Christo preponere debeamus, quia nec ille quicquam nobis preposuerit, et ille [a 1Kb] propter nos mala bonis pretulerit, paupertatem diuitiis, seruitutem dominationi, mortem immortalitati; nos contra in passionibus nostris paupertati seculari paradisi diuitias et delicias preferamus [b 1Kb] , dominatum et regnum eternum temporarie seruituti, immortalitatem morti, Deum et Christum diabolo et antichristo.

uII. Insinuandum quoque ne, erepti de faucibus diaboli et de laqueis seculi liberati, si in angustiis  et pressuris esse [c 1Kb] ceperint, regredi denuo ad seculum uelint et perdant quod euaserint.

uIII. Insistendum potius esse et perseuerandum in fide et uirtute [d 1Kb] et celestis ac spiritalis gratie consummatione, ut ad palmam et coronam possit perueniri.

 IX. Ad hoc enim pressuras et persecutiones fieri ut probemur.

[1Kb] X. Nec timendas esse iniurias et penas persecutionum, quia maior est Dominus ad protegendum, quam diabolus ad impugnandum.

XI. Ac, ne expauescat quis et conturbetur ad pressuras et persecutiones quas patimur in isto mundo, probandum ante predictum esse [e 1Kb] quod nos mundus odio habiturus esset, et quod persecutiones aduersum nos excitaret, ut ex hoc [f 1Kb] ipso quod hec fiant manifesta sit fides diuine pollicitationis in mercedibus et premiis postmodum secuturis, nec nouum quid accidat Christianis, quando ab initio mundi boni laborauerint, et oppressi atque occisi sint ab iniustis.

 XII. In nouissima parte ponendum est que spes et que merces maneat iustos et martyres post conflictationes huius temporis et passiones, et quod plus accepturi simus in passionis remuneratione quam quod hic sustinemus in ipsa passione.



DE EXHORTATIONE MARTYRII.



[2Kb] CAP. I,---QUOD IDOLA DII NON SINT, ET QUOD NEC ELEMENTA uICE DEORUM COLENDA SINT.

Ostenditur in Psalmo CXIII: Idola gentium argentum et aurum, opera [g 1Kb] manuum hominum. Os habent  et non loquuntur, oculos habent et non uident, aures habent et non audiunt [h 1Kb] . Neque enim est spiritus in ore ipsorum. Similes illis fiant [i 1Kb] qui faciunt ea [i 1Kb] . Item in Sapientia Salomonis: Omnia idola nationum estimauerunt deos; quibus neque oculorum usus est ad uidendum, neque nares ad percipiendum spiritum [k 1Kb] , neque aures ad audiendum, neque digiti in manibus ad tractandum, sed et pedes eorum pigri ad ambulandum. Homo enim fecit illos, et qui spiritum mutuatus est finxit  illos [l 1Kb] . Nemo autem sibi similem homo poterit deum fingere: cum sit enim mortalis, mortuum fingit manibus iniquis. Melior est autem ipse iis quos colit, quoniam ipse quidem uixit, illi autem numquam . Item in Exodo: Non facies tibi idolum nec cuiusquam  similitudinem . Item apud Salomonem de elementis: Neque opera attendentes agnouerunt quis esset artifex, sed aut ignem, aut spiritum, aut citatum erem, aut gyrum stellarum, aut nimiam aquam, aut solem aut lunam deos putauerunt. Quorum si propter speciem hoc estimauerunt, sciant quanto iis 264 Dominus sit speciosior. Aut si uirtutes et opera eorum mirati sunt, intelligant ab ipsis quoniam qui hec constituit fortia fortior est illis . [m 1Kb]



[2Kb] CAP. II.---QUOD DEUS SOLUS COLENDUS SIT.


Sicut scriptum est [a 1Kb] : Dominum Deum tuum adorabis, et illi soli seruies . Item in Exodo: Non erunt tibi dii alii absque me . Item illic [b 1Kb] : uidete, uidete quia ego sum [c 1Kb] , et non est Deus preter me. Ego interimam [d 1Kb] et uiuere faciam, percutiam et ego sanabo, et non est qui eripiat de manibus meis [e 1Kb] . Item in Apocalypsi: Et uidi alium Angelum uolantem in medio celo, habentem Euangelium eternum, ut annuntiaret super terram et super omnes nationes [f 1Kb] et tribus et linguas et populos, dicentem uoce magna: Metuite potius Deum [g 1Kb] , et date illi claritatem, quoniam uenit hora iudicii eius; et adorate eum qui fecit celum et terram et mare et omnia que in eis sunt . Sic et Dominus in Euangelio commemorationem  facit primi et secundi precepti dicens: Audi Isrel. Dominus Deus tuus Deus unus est; et: Diliges Dominum tuum de toto corde tuo et de tota anima tua et de tota uirtute tua. Hoc primum, et secundum simile huic: Diliges proximum tuum [h 1Kb] tamquam te. In his duobus preceptis tota lex pendet et Prophete . Et iterum: Hec est autem uita eterna, ut cognoscant te solum et uerum Deum et quem misisti Iesum Christum .



CAP. III.---QUAE COMMINATIO DEI SIT ADuERSUS EOS QUI IDOLIS SACRIFICANT.

In Exodo [i 1Kb] : Sacrificans diis eradicabitur, nisi Domino soli . Item in Deuteronomio: Sacrificauerunt demoniis, et non Deo .  Item apud Esaiam: Adorauerunt eos quos fecerunt digiti eorum, et curuatus est homo, et humiliatus est uir, et non taxabo illis [i 1Kb] . Et iterum: Illis fudistis libamina, et illis imposuistis sacrificia. Super hec ergo non indignabor, dicit Dominus ? Item apud Hieremiam: Nolite ambulare post deos alienos ut seruiatis eis, et ne adoraueritis eos, et ne incitetis me in operibus manuum uestrarum ad disperdendos [k 1Kb] uos . Item in Apocalypsi: Si quis adorat [l 1Kb] bestiam et imaginem eius, et accipit [m 1Kb] notam  in fronte sua aut in manu, bibet et ipse de uino ire Dei mixto in poculo ire eius, et punietur igne et sulphure sub oculis sanctorum Angelorum et sub oculis Agni: et fumus de tormentis eorum in secula seculoruma scendet; nec habebunt requiem die ac nocte quicumque adorant bestiam et imaginem eius .



[1Kb] CAP. Iu.---NON FACILE IGNOSCERE DEUM IDOLOLATRIS.

Moyses in Exodo pro populo rogat, nec impetrat. Precor, ait, Domine, deliquit populus hic delictum grande. Fecerunt sibi deos aureos [n 1Kb] . Et nunc si dimittis illis delictum, dimitte. Sin autem, dele me de libro quem scripsisti. Et dixit Dominus ad Moysen: Si quis deliquit ante me, deleam eum de libro meo . Item cum Hieremias pro populo deprecaretur, Dominus ad eum loquitur dicens: Et tu  noli orare pro populo hoc, et noli postulare pro ipsis in prece et oratione, quia non exaudiam in tempore quo inuocabunt me, in tempore afflictionis sue . Ezechiel quoque hanc eamdem denuntiat indignationem Dei his qui in Deum delinquunt [o 1Kb] : Et fuit, inquit, uerbum Domini ad me dicens: Fili hominis, terra quecumque peccauerit mihi ut delinquat delictum, extendam manum meam super eam, et obteram stabilimentum panis [p 1Kb] , et immittam in eam famem, et auferam de ea hominem et pecora. Et si fuerint tres uiri hi in medio eius, Ne, Daniel et Iob, non liberabunt filios neque filias, ipsi soli salui erunt . Item in libro Regnorum primo: Si delinquendo peccet uir aduersus uirum, orabunt pro eo Dominum. Si autem in Deum peccet homo, quis orabit pro  eo ?



[1Kb] CAP. u.---265 QUOD SIC IDOLOLATRIAE INDIGNETUR DEUS, UT PRAECEPERIT ETIAM EOS INTERFICI QUI SACRIFICARE ET SERuIRE IDOLIS SUASERINT.

In Deuteronomio: Quod si rogauerit te frater tuus, aut filius tuus, aut filia tua, aut uxor tua que est in sinu tuo, aut amicus tuus, qui equalis est anime tue, latenter dicens: »Eamus et seruiamus diis aliis [q 1Kb] , diis gentium;« non consenties ei, et non exaudies eum, et  non parcet oculus tuus super eum, et non celabis eum, annuntians annuntiabis de illo. Manus tua erit super eum, in primis interficere eum, et manus omnis populi postremo; et lapidabunt eum et morietur, quoniam quesiuit auertere te a Domino Deo tuo . Et iterum loquitur Dominus et dicit nec ciuitati parcendum, etiamsi uniuersa consenserit ad idololatriam: Aut si audieris in una ex ciuitatibus quas Dominus Deus tuus dabit tibi inhabitare te illic, dicentes: »Eamus et seruiamus diis aliis,« quos non nosti [a 1Kb] , interficiens necabis omnes qui sunt in ciuitate cede gladii, et incendes ciuitatem igni, et erit sine habitaculo in eternum. Non reedificabitur etiam nunc, ut auertatur Dominus ab indignatione ire sue. Et dabit tibi misericordiam et miserebitur tui, et multiplicabit te, si exaudieris uocem Domini Dei tui, et obseruaueris precepta  eius . Cuius precepti et uigoris memor Mattathias interfecit eum qui ad aram sacrificaturus accesserat [b 1Kb] . Quod si ante aduentum Christi circa Deum colendum et idola spernenda [c 1Kb] hec precepta seruata sunt, quanto magis post aduentum Christi seruanda sunt; quando ille ueniens non uerbis tantum nos hortatus sit, sed et factis, post omnes iniurias et contumelias passus quoque et crucifixus, ut nos pati et mori exemplo suo doceret, ut nulla sit homini excusatio pro se non patienti, cum passus sit ille pro nobis; et cum ille passus sit pro alienis peccatis, multo magis pro peccatis suis pati unumquemque debere? Et ideo in Euangelio comminatur et dicit: Quicumque confessus  fuerit me coram hominibus, et ego confitebor eum [d 1Kb] coram Patre meo, qui in celis est; qui autem negauerit me coram hominibus, et ego negabo eum coram Patre meo, qui in celis est . Item Apostolus Paulus: Si enim commorimur, inquit, et conuiuemus: si toleramus, et conregnabimus: si negabimus, et ipse negabit nos . Item Ioannes: Qui negat Filium, neque Patrem habet: qui confitetur Filium, et Filium et Patrem habet . Unde nos ad contemptum mortis hortatur Dominus et corroborat dicens: Nolite timere eos qui occidunt corpus, animam  autem [e 1Kb] non possunt occidere. Magis autem metuite eum qui potest animam et corpus occidere [f 1Kb] in gehennam . Et iterum: Qui amat animam suam, perdet eam: et qui odit animam suam in isto seculo, in uitam eternam conseruabit illam .



[1Kb] CAP. uI.---QUOD, REDEMPTI ET uIuIFICATI CHRISTI SANGUINE, NIHIL CHRISTO PRAEPONERE DEBEAMUS.

In Euangelio Dominus loquitur et dicit: Qui diligit patrem aut matrem super me [g 1Kb] , non est me dignus. Et qui diligit filium aut filiam super me, non est me dignus [h 1Kb] . Et qui non accipit crucem [i 1Kb] suam et sequitur me, non est me dignus [i 1Kb] . Sic et in Deuteronomio scriptum est [k 1Kb] : Qui dicunt patri et matri, »Non noui te, »et filios suos non agnouerunt, hi custodierunt precepta tua, et testamentum [l 1Kb] tuum seruauerunt . Item apostolus Paulus: Quis nos, inquit, separabit a caritate Christi? pressura an angustia, an persecutio, an fames, an nuditas, an periculum, an gladius? Sicut scriptum est: Quia propter te occidimur tota die, estimati sumus ut oues uictime [m 1Kb] , sed in his omnibus superamus [n 1Kb] propter eum qui dilexit nos . Et iterum: Non estis uestri: empti enim estis pretio magno [o 1Kb] , glorificate [p 1Kb] et portate Deum in corpore uestro . Et iterum: Pro omnibus mortuus est 266 Christus, ut et qui uiuunt, iam non sibi uiuant, sed ei qui pro ipsis mortuus est et resurrexit .



[1Kb] CAPUT uII.---EREPTOS DE FAUCIBUS DIABOLI, ET DE LAQUEIS SAECULI LIBERATOS, NON DEBERE DENUO AD SAECULUM REuERTI, NE PERDANT QUOD EuASERINT.


In Exodo, Iudaicus populus, ad umbram nostri et imaginem prefiguratus, cum, Deo tutore et uindice, euasisset Pharaonis atque Aegypti, id est diaboli et seculi, durissimam seruitutem; circa Deum perfidus et ingratus, aduersus Moysen mussitat, respiciens solitudinis ac laboris incommoda, et non intelligens libertatis ac salutis beneficia diuina, reuerti querit ad Aegypti [q 1Kb] , hoc est ad seculi, seruitutem unde fuerat exutus [r 1Kb] , cum magis fidere deberet in Deum [s 1Kb] et credere; quoniam qui a diabolo et seculo  liberat populum suum, protegit liberatum: Quid hoc nobis, inquiunt, fecisti in eiiciendo nos de Aegypto? melius est [a 1Kb] nobis seruire Aegyptiis quam mori [b 1Kb] in solitudine hac. Et dixit Moyses ad populum: Fidite, et state [c 1Kb] , et cernite salutem que a Domino est, quam uobis faciet hodie: Dominus ipse pugnabit pro uobis, et uos tacebitis . Quod nos admonens in Euangelio suo Dominus, et docens ne ad diabolum rursus et ad seculum, quibus renuntiauimus et unde euasimus, reuertamur, dicit: Nemo retro attendens et superponens manum suam super aratrum, aptus est regno Dei . Et iterum: Et qui in agro est, non conuertatur retro [d 1Kb] . Memores estote uxoris Loth . Ac, ne quis aliqua uel cupiditate rerum, uel suorum dulcedine retardetur quominus  Christum sequatur, addit et dicit: Qui non renuntiat omnibus que sunt eius [e 1Kb] , non est potest meus esse discipulus .



[1Kb] CAPUT uIII.---INSISTENDUM ESSE ET PERSEuERANDUM IN FIDE ET uIRTUTE, ET CeLESTIS AC SPIRITALIS GRATIAE CONSUMMATIONE, UT AD PALMAM ET CORONAM POSSIT PERuENIRI.

In Paralipomenon: Dominus uobiscum est, quamdiu et uos [f 1Kb] estis cum ipso. Si autem dereliqueritis eum, derelinquet uos . Item apud Ezechielem: Iustitia iusti non liberabit eum, in quacumque die exerrauerit [g 1Kb] . Item in Euangelio Dominus loquitur et dicit: Qui perseuerauerit usque in finem [h 1Kb] , hic saluus erit [i 1Kb] . Et iterum: Si permanseritis in uerbo meo, uere discipuli mei estis,  et cognoscetis ueritatem, et ueritas liberabit uos . Premonens quoque nos paratos semper esse debere, et expeditos in procinctu firmiter stare, addit et dicit: Sint lumbi uestri precincti [i 1Kb] , et lucerne ardentes; et uos similes hominibus exspectantibus dominum suum, quando reuertatur [k 1Kb] a nuptiis; ut, cum uenerit et pulsauerit, aperiant ei. Beati [l 1Kb] serui illi, quos adueniens dominus inuenerit uigilantes . Item beatus  apostolus Paulus, ut fides nostra proficiat et crescat et ad summa perueniat, hortatur dicens: Nescitis quoniam qui in studio currunt [m 1Kb] , omnes quidem currunt, unus tamen [n 1Kb] accipit palmam? Sic currite ut occupetis [o 1Kb] . Et illi quidem ut corruptibilem coronam accipiant, uos autem incorruptam . Et iterum: Nemo militans Deo obligat se molestiis secularibus, ut possit placere ei cui se probauit. Sed et si certauerit quis, non coronabitur, nisi legitime pugnauerit . Et iterum: Oro autem uos, fratres, per misericordiam Dei, ut constituatis corpora uestra hostiam uiuentem, sanctam, placentem Deo; nec configuremini [p 1Kb] seculo huic, sed transformamini in renouatione spiritus [q 1Kb] , ad probandum que sit uoluntas Dei bona et placens et perfecta . Et iterum:  Sumus filii Dei: si autem [r 1Kb] filii, et heredes, heredes quidem Dei, coheredes autem Christi; si quidem compatiamur, ut et commagnificemur [s 1Kb] . Et in Apocalypsi eadem loquitur diuine predicationis hortatio, dicens: Tene [t 1Kb] quod habes, ne alius accipiat coronam tuam . Quod exemplum 267 perseuerandi et permanendi designatur in Exodo, ubi Moyses, ad superandum Amalech, qui figuram portabat diaboli, in signo et sacramento crucis [u 1Kb] alleuabat supinas manus. Nec uincere aduersarium potuit, nisi postquam stabilis in signo alleuatis iugiter manibus perseuerauit. »Et factum est, inquit, cum leuabat Moyses manus, preualebat Isrel; ubi autem submiserat manus, inualescebat Amalech. Et accepto [u 1Kb] lapide supposuerunt sub eo, et sedebat super  eum. Et Aaron et Ur sustentabant manus eius hinc et inde; et facte sunt manus Moysi stabiles usque in occasum solis. Et fugauit iehsu Amalech, et omnem populum eius [x 1Kb] . Et dixit Dominus ad Moysen: Scribe hoc ut sit memoria [y 1Kb] in libro, et da in aures Iesu: quoniam deletione deleam [z 1Kb] memoriam Amalech de sub celo [aa 1Kb] .«
[bb 1Kb]


CAPUT IX.---AD HOC PRESSURAS ET PERSECUTIONES FIERI, UT PROBEMUR.


In Deuteronomio: Tentat uos Dominus Deus uester, ut sciat si diligitis Dominum Deum uestrum ex toto corde uestro, et ex tota anima uestra, et ex tota uirtute uestra . Et iterum apud Salomonem: uasa figuli probat fornax, et homines iustos tentatio tribulationis . Paulus quoque paria testatur ac loquitur dicens: Gloriamur in spe claritatis Dei; non solum autem, sed et gloriamur in pressuris, scientes quoniam pressura tolerantiam operatur, tolerantia autem probationem, probatio autem spem: spes autem non confundit, quia dilectio Dei infusa [a 1Kb] est in cordibus nostris per Spiritum sanctum qui datus est nobis . Et Petrus in Epistola  sua ponit et dicit: Charissimi, nolite mirari ardorem accidentem uobis, qui ad tentationem uestram fit; nec excidatis, tamquam nouum aliquid uobis contingat. Sed quotiescumque communicatis Christi passionibus, per omnia gaudete; ut et in reuelatione facta claritatis eius gaudentes exultetis [b 1Kb] . Si improperatur uobis in nomine Christi [c 1Kb] , beati estis, quia maiestatis et uirtutis Domini nomen in uobis requiescit: quod quidem secundum illos [d 1Kb] blasphematur, secundum nos autem honoratur .



[17Kb] CAPUT X.---TIMENDAS NON ESSE INIURIAS ET PeNAS PERSECUTIONUM, QUIA MAIOR EST DOMINUS AD PROTEGENDUM, QUAM DIABOLUS AD IMPUGNANDUM.

Ioannes in Epistola sua probat dicens [e 1Kb] : Maior est qui in uobis est, quam qui in isto mundo .  Item in Psalmo CXuII: Non metuam quid mihi faciat homo, Dominus mihi auxiliator est .Et iterum: Isti in curribus et isti in equis, nos autem in nomine Domini Dei nostri magnificabimus [f 1Kb] . Ipsi obligati sunt [g 1Kb] et ceciderunt: nos autem surreximus et erecti sumus . Et adhuc fortius docens et ostendens Spiritus sanctus castra diaboli non timenda, et si bellum nobis hostis indixerit, in ipso magis bello  spem nostram consistere, et congressione illa iustos ad diuine sedis et salutis eterne premium peruenire, in Psalmo XXuI ponit et dicit: Si directa fuerint in me castra, non timebit cor meum: et si exsurrexerit super me bellum, in illud ego sperabo [h 1Kb] . Unam [i 1Kb] petii a Domino [i 1Kb] , hanc requiram, ut inhabitem in domo Domini per omnes dies uite mee. Item in Exodo declarat Scriptura diuina pressuris multiplicari nos potius et augeri, dicens: Quantoque eos deprimebant, tanto plures fiebant, et inualescebant magis . Et in Apocalypsi protectio diuina promittitur passionibus nostris: Nihil, inquit, eorum timeas que passurus es . Nec alius securitatem nobis et protectionem pollicetur, quam qui et per Esaiam prophetam loquitur dicens: Noli timere, quia te redemi, et uocaui  te nomine tuo; meus es tu. Et si transieris per aquam, tecum sum, et flumina te non inundabunt, et si transieris per ignem [k 1Kb] , non combureris et flamma te non comburet, quoniam ego Dominus Deus tuus, Sanctus Israël, qui te saluum facio . Qui et in Euangelio [l 1Kb] promittit auxilium diuinum 268 Dei seruis in persecutionibus non defuturum, dicens: Cum autem uos tradiderint, nolite cogitare quo modo aut quid loquamini; dabitur enim uobis in illa hora quid loquamini: non enim uos estis qui loquimini, sed spiritus Patris qui loquitur in uobis . Et iterum: Ponite in cordibus uestris non premeditari excusare: ego enim dabo uobis os et sapientiam [m 1Kb] cui non poterunt resistere aduersarii uestri . Sicut in Exodo ad Moysen cunctantem et ad populum ire trepidantem Deus loquitur  dicens: Quis dedit os homini? et quis fecit mogilalum? et quis surdum [n 1Kb] ? et quis uidentem et cecum? nonne ego Dominus Deus? Et nunc perge, et ego aperiam os tuum, et instruam te quid loquaris . Nec difficile est Deo aperire os hominis deuoti sibi, et confessori suo inspirare constantiam et fiduciam loquendi, qui in Numeris aduersus Balaam prophetam etiam asinam fecerit loqui . Quare in  persecutionibus nemo cogitet quod periculum diabolus importet, sed immo consideret quod auxilium Deus prestet: nec mentem labefactet humana infestatio, sed corroboret fidem diuina protectio: quando unusquisque, secundum Dominica promissa [a 1Kb] et fidei sue merita, tantum accipiat de Dei ope quantum se credat accipere; nec sit quod Omnipotens prestare non possit, nisi si accipientis fides caduca [b 1Kb] defecerit.



[9Kb] CAPUT XI.---ANTE PRAEDICTUM ESSE QUOD NOS MUNDUS ODIO HABITURUS ESSET, ET QUOD PERSECUTIONES ADuERSUM NOS EXCITARET, ET QUOD NIHIL NOuUM CHRISTIANIS ACCIDAT, QUANDO AB INITIO MUNDI BONI LABORA uERINT, ET OPPRESSI ATQUE OCCISI SINT IUSTI AB INIUSTIS.

Dominus in Euangelio [c 1Kb] premonet et prenuntiat,  dicens: Si mundus uos odit, scitote quoniam me primo odiit . Si de mundo essetis, mundus quod suum esset amaret: sed, quia de mundo non estis, et ego elegi uos de mundo, propterea odit uos mundus, Mementote sermonis quem dixi uobi: Non est seruus maior domino suo: si me persecuti sunt, et uos persequentur. Et iterum: ueniet hora ut omnis qui uos occiderit, putet se officium Deo facere: sed hoc facient, quoniam non cognouerunt Patrem neque me. Hec autem locutus sum uobis, ut, cum uenerit hora, eorum memores sitis, quia ego dixi uobis . Et iterum: Amen amen dico uobis, quoniam uos plorabitis et plangetis, seculum autem gaudebit: uos tristes eritis, sed tristitia uestra in letitiam ueniet . Et iterum: Hec locutus sum uobis, ut in me pacem habeatis, in seculo autem pressuram [d 1Kb] : sed fidite, quoniam ego uici seculum . Et cum a discipulis suis interrogaretur  de signo aduentus sui et consummationis mundi [e 1Kb] , respondit et dixit: Cauete ne quis uos fallat; multi enim uenient in nomine meo dicentes: Ego sum Christus; et  multos fallent . Incipietis autem audire bella et auditus bellorum [f 1Kb] : uidete, nolite tumultuari: oportet enim hec fieri, sed nondum est finis. Exsurget enim gens super gentem, et regnum super regnum [g 1Kb] ; et erunt fames et terre motus et pestilentie per singula loca; omnia autem ista initia parturitionum sunt. Tunc tradent uos in pressuram, et interficient uos; et eritis odibiles omnibus gentibus propter nomen meum. Et tunc scandalizabuntur multi, et inuicem tradent et odient inuicem. Et multi pseudoprophete exsurgent et seducent multos: et eo quod facinus abundet, refrigescet caritas multorum. Qui autem tolerauerit usque in [h 1Kb] finem, hic saluus erit. Et predicabitur Euangelium istud regni per totum orbem [i 1Kb] terre, in testimonium omnibus gentibus [i 1Kb] , et tunc ueniet finis. Cum ergo uideritis abominationem  uastationis [k 1Kb] , que dicta est per Danielem prophetam, stantem in loco sancto , tunc qui in Iudea sunt, fugiant in montes; et qui in tecto est, non descendat tollere quidquam de domo; et qui in 269 agro est, non conuertatur retro auferre uestimentum suum. ue autem pregnantibus et nutrientibus [l 1Kb] in illis diebus! Orate autem ne fiat fuga uestra hyeme, neque sabbato. Erit enim tunc pressura magna, qualis non fuit [m 1Kb] ab initio mundi usque nunc, sed neque fiet: et nisi breuiati essent dies illi, non esset salua omnis [n 1Kb] caro; propter electos autem breuiabuntur illi dies. Tunc si quis dixerit uobis: Ecce hic est Christus, aut ecce illic, nolite credere. Surgent enim pseudochristi et pseudoprophete: et dabunt signa magna [o 1Kb] et prodigia, ad errorem [p 1Kb] faciendum, si fieri potest, etiam electis. uos autem cauete, ecce predixi uobis omnia. Si ergo dixerint  uobis: Ecce in solitudine est [q 1Kb] , nolite exire; ecce in cubiculis [r 1Kb] , nolite credere. Sicut enim coruscatio exit [s 1Kb] ab Oriente, et apparet usque ad Occidentem, ita erit et aduentus Filii hominis. Ubi fuerit cadauer [t 1Kb] , illuc colligentur  [a 1Kb] aquile. Continuo autem post pressuram dierum illorum sol tenebricabit [b 1Kb] , et luna non dabit lumen suum, et stelle cadent de celo, et uirtutes celorum mouebuntur. Et tunc apparebit signum Filii hominis in celo, et lamentabuntur omnes tribus terre: et uidebunt Filium hominis uenientem in nubibus celi cum uirtute magna et claritate. Et mittet Angelos suos cum tuba magna. Et colligent electos eius a quatuor uentis [c 1Kb] , a summis celorum usque ad summitates eorum . Nec noua aut repentina hec sunt que nunc accidunt Christianis, cum boni semper et iusti, et Deo innocentie lege ac uere religionis timore deuoti, per pressuras et iniurias [d 1Kb] , et graues ac multiformes infestationum penas [e 1Kb] angusti itineris difficultate gradiantur. Sic in origine statim mundi Abel iustus a fratre primus  occiditur: et Iacob fugatur, et Ioseph uenundatur, et Dauid misericordem Saul rex persequitur, et Heliam maiestatem Dei constanter ac fortiter asserentem rex Achab opprimere conatur; Zacarias sacerdos interficitur in medio templi et altaris, ut illic hostia ipse fiat ubi Deo hostias immolabat. Tot denique martyria iustorum sepe celebrata, tot edita in posterum fidei et uirtutis exempla. Tres pueri, Ananias, Azarias, Misahel, etate compares, dilectione [f 1Kb] concordes, fide stabiles, uirtute constantes, flammis ac penis urgentibus fortiores, soli se Deo seruire, solum nosse, solum colere proclamant [g 1Kb] , dicentes: Nabuchodonosor rex, non opus est nobis de hoc uerbo respondere tibi. Est enim Deus, cui nos seruimus, potens  nos eripere de camino ignis ardentis, et de manibus tuis, rex, liberabit nos. Et si non, notum sit tibi quia diis tuis non seruimus, et imaginem [h 1Kb] auream quam statuisti, non adoramus. Et Daniel, Deo deuotus et sancto Spiritu plenus, exclamat et dicit: Nihil colo ego nisi Dominum Deum meum, qui condidït celum et  terram . Tobias quoque, sub regali licet ac tyrannica seruitute, sensu tamen ac spiritu liber, confessionem suam Deo seruat, et uirtutem maiestatemque diuinam sublimiter predicat, dicens: Ego in terra captiuitatis mee confiteor illi, et ostendo uirtutem eius in natione peccatrice . Quid uero in Machabeis, septem fratres et natalium pariter et uirtutum sorte consimiles, septenarium numerum sacramento perfecte consummationis implentes? sic septem fratres in martyrio coherentes, ut primi in dispositione diuina septem dies annorum [i 1Kb] septem millia continentes, ut septem Spiritus et [i 1Kb] Angeli septem qui assistunt et conuersantur ante faciem Dei, et lucerne septiformes in tabernaculo martyrii, et in Apocalypsi septem candelabra aurea, et  apud Salomonem columne septem, super quas edificauit [k 1Kb] domum Sapientia : ita et istic septem fratrum numerus, Ecclesias septem numeri sui quantitate complexus, secundum quod in primo Regnorum 270 libro legimus, sterilem septem peperisse . Et apud Esaiam: Septem mulieres unum hominem apprehendunt, cuius inuocari super se nomen exposcunt . Et apostolus Paulus, qui huius legitimi numeri et certi meminit, ad septem Ecclesias scribit. Et in Apocalypsi  Dominus mandata sua diuina et precepta celestia ad septem Ecclesias et earum angelos dirigit, qui nunc istic in fratribus numerus inuenitur, ut consummatio legitima compleatur [l 1Kb] .  Cum septem liberis plane copulatur et mater origo et radix; que Ecclesias septem postmodum peperit, ipsa prima et una super Petrum [m 1Kb] Domini uoce fundata. Nec uacat quod in passionibus sola [n 1Kb] cum liberis mater est: martyres enim, qui se Dei filios in passione testantur, iam non nisi Deo patre censentur; sicut in Euangelio Dominus docet, dicens [o 1Kb] :  Ne uocaueritis uobis patrem [a 1Kb] super terram, unus est enim pater uester qui in celis est . Que uero ediderunt confessionum preconia, quam preclara, quam magna documenta fidei prebuerunt! Rex Antiochus infestus, immo in Antiocho antichristus expressus, ora martyrum gloriosa et spiritu confessionis inuicta, contagio [b 1Kb] suille carnis maculare querebat, et cum flagellis grauiter uerberasset, ac nichil promouere potuisset, sartagines iussit igniri: quibus ignitis et accensis, eum qui primus locutus fuerat, et magis regem [c 1Kb] uirtutis et fidei constantia prouocauerat, admoueri precepit et frigi, producta et exsecta prius lingua, que confessa Deum fuerat: quod martyri gloriosius contigit; lingua enim confessa nomen Dei, prior ad Deum debuit ipsa proficisci.  Post in secundo [d 1Kb] excogitatis acrioribus penis, antequam cetera membra torqueret, cutem capitis cum capillis detraxit, odio scilicet certo. Nam cum caput uiri Christus sit, et caput Christi Deus; qui caput laniabat in martyre, Deum et Christum persequebatur in capite. At ille in martyrio suo fidens [e 1Kb] , et resurrectionis sibi premium de Dei remuneratione promittens, exclamauit et dixit: Tu quidem impotens [f 1Kb] ex hac presenti uita nos perdis; sed mundi rex defunctos nos pro suis legibus in eternam uite resurrectionem suscitabit . Tertius linguam postulatus cito protulit: nam penam lingue exsecande iam didicerat a fratre contemnere; manus quoque amputandas constanter extendit, multum beatus genere isto supplicii, cui contigit extensis ad penam manibus passionis Dominice instar imitari. Nec non et quartus, pari uirtute tormenta contemnens, et ad retundendum regem celesti uoce respondens, exclamauit et dixit: Potius est ab hominibus morti datos exspectare spem a Deo iterum, ab eo suscitandos in uitam eternam [g 1Kb] : tibi enim resurrectio  ad uitam non erit . Quintus, preter quod carnificinam regis et duros uariosque cruciatus fidei uigore [h 1Kb] calcabat, ad prescientiam quoque et notitiam futurorum spiritu diuinitatis animatus, prophetauit regi indignationem Dei et ultionem uelociter secuturam:  Potestatem, inquit, inter homines habens, cum sis corruptibilis, facis quod uis. Noli autem putare genus nostrum a Deo derelictum esse. Sustine et uide magnam potestatem [i 1Kb] eius, qualiter te et semen tuum torquebit . Quale illud leuamentum fuit martyri [i 1Kb] , quam grande solatium, in cruciatibus suis non tormenta propria cogitare, sed tortoris sui supplicia predicare! In sexto uero non uirtus sola, sed et humilitas predicanda est; nichil sibi martyrem uindicasse, nec confessionis sue honorem superbis uocibus uentilasse, peccatis potius suis adscripsisse, quod persecutionem a rege pateretur; Deo uero dedisse quod postmodum uindicaretur. Docuit esse martyres 271 uerecundos, de ultione fidere, et nichil in passione iactare: Noli, inquit, frustra  errare: nos enim propter nosmetipsos hec patimur, peccantes in Deum nostrum. Tu autem, ne te existimes impune futurum [k 1Kb] , aggressus pugnare cum Deo . Admirabilis quoque mater, que nec sexus infirmitate fracta, nec multiplici orbitate commota, morientes liberos spectauit libenter, nec penas illas pignorum, sed glorias computauit, tam grande martyrium Deo prebens uirtute oculorum suorum, quam prebuerant filii eius tormentis et passione membrorum: cum sex [l 1Kb] punitis et occisis superesset unus ex fratribus, cui rex diuitias et potentatus et multa pollicebatur, ut crudelitas eius ac feritas uel unius subacti solatio foueretur, et peteret ut ad filium deiiciendum secum deprecaretur et mater; deprecata est illa, sed ut decebat martyrum matrem, ut decebat legis et Dei memorem, ut decebat filios suos non delicate sed fortiter diligentem. Deprecata est enim, sed ut Deum confiteretur: deprecata est ne a fratribus suis frater in consortio laudis et glorie separaretur: tunc se septem filiorum computans matrem, si sibi contingeret filios septem Deo  potius peperisse [m 1Kb] , non seculo Armans itaque eum et corroborans, et feliciore tunc partu filium generans: Fili, inquit, miserere mei, que te in utero mensibus decem [n 1Kb] portaui, et lac triennio dedi, et alui, et in etatem istam perduxi. Oro, fili, aspicias in celum  et terram; et omnibus que in eis sunt aspectis, intelligas quia ex nichilo fecit illa Deus et hominum genus. Itaque, fili, [a 1Kb] ne timeas carnificem istum, sed dignus fratribus effectus excipias mortem, ut in illa miseratione cum fratribus tuis te recipiam . Magna laus matris in exhortatione uirtutis, sed maior in Dei timore et in fidei ueritate [b 1Kb] , quod nichil sibi, aut filio, de sex martyrum honore promisit, nec fratrum precem profuturam credidit ad negantis salutem: persuasit potius participem passionis fieri, ut in iudicii die posset cum fratribus inueniri. Posthec liberis suis [c 1Kb] commoritur et mater; neque enim aliud iam decebat [d 1Kb] , quam ut que martyres pepererat et fecerat, in consortio illis glorie iungeretur; et quos ad Deum premiserat, ipsa  quoque sequeretur. Ac, ne quis, uel libelli uel alicuius rei oblata sibi occasione qua fallat, amplectatur decipientium malum munus, nec Eleazarus tacendus est, qui, cum sibi a ministris regis offerretur facultas ut, accepta carne qua liceret sibi uesci [e 1Kb] , ad circumueniendum regem, simularet se illa edere que de sacrificiis atque illicitis cibis ingerebantur, consentire ad hanc fallaciam noluit, dicens: nec etati sue, nec nobilitati conuenire id fingere, quo ceteri scandalizarentur et in errorem inducerentur, existimantes Eleazarum nonaginta annos natum, ad alienigenarum morem, relicta et prodita Dei lege, transisse: nec tanti esse lucrari breuia  uite momenta, ut offenso Deo incurreret eterna supplicia. At ille excruciatus diu, et in extremo iam constitutus, cum inter uerbera et tormenta moreretur, ingemiscens ait: Domine, qui sanctam habes scientiam, manifestum est quia, cum possem a morte liberari, durissimos dolores corporis tolero flagellis uapulans; animo autem propter tui ipsius metum libenter hec patior . Sincera prorsus fides et uirtus integra ac satis pura, non regem Antiochum cogitasse, sed Deum iudicem [f 1Kb] ; et scisse proficere sibi ad salutem non posse, si hominem derideret ac falleret, quando Deus, qui conscientie nostre iudex est et solus timendus est, nec derideri possit omnino nec falli. Si igitur et nos dicati ac deuoti Deo uiuimus, si supra [g 1Kb] iustorum antiqua  et sancta uestigia iter facimus, 272 per eadem documenta penarum, per eadem passionum martyria pergamus; hoc ampliorem gloriam computantes temporis nostri, quod, cum uetera [h 1Kb] exempla numerentur, exuberante postmodum copia uirtutis ac fidei, numerari non possunt martyres Christiani; testante Apocalypsi et dicente: Post hec uidi turbam magnam [i 1Kb] , quam dinumerare nemo poterat, ex omni gente, et ex omni tribu et populo et lingua, stantes in conspectu throni et Agni: et erant amicti stolas albas [i 1Kb] , et palme fuerunt in manibus eorum, et magno clamore dicebant: Salus Deo [k 1Kb] nostro sedenti super thronum, et Agno. Et respondit unus ex senioribus dicens mihi:  Hi qui amicti sunt stolas albas, qui sunt, et unde uenerunt? Et dixi ei: Domine mi, tu scis. Et ait mihi: Hi sunt qui uenerunt ex magna tribulatione, et lauerunt stolas suas, et candidas eas fecerunt in sanguine Agni: propter hoc sunt in conspectu throni Dei, et seruiunt ei die ac nocte in templo eius [a 1Kb] . Quod si tantus ostenditur et probatur Christianorum martyrum populus, nemo difficile uel arduum putet esse martyrem fieri, quando uideat martyrum populum non posse numerari.



[1Kb] CAPUT XII.---QUAE SPES ET MERCES MANEAT IUSTOS ET MARTYRES POST CONFLICTATIONES HUIUS TEMPORIS ET PASSIONES.

Per Salomonem Spiritus sanctus ostendit et precinit [b 1Kb] dicens: Et si coram hominibus tormenta passi  sunt, spes eorum immortalitate plena est. Et in paucis uexati, in multis bene disponentur, quoniam Deus tentauit illos, et inuenit illos dignos se. Tamquam aurum in fornace, probauit illos, et quasi holocausta [c 1Kb] hostie accepit illos, et in tempore erit respectus illorum. Fulgebunt, et tamquam scintille in arundineto discurrent. Iudicabunt nationes et dominabuntur populis, et regnabit Dominus eorum in perpetuum . Item apud eumdem uindicta nostra describitur, et persequentium nos atque infestantium penitentia predicatur: Tunc stabunt, inquit, iusti in magna constantia aduersus eos qui se angustiauerunt, et qui abstulerunt labores eorum: uidentes turbabuntur timore horribili, et mirabuntur in subitatione insperate salutis dicentes inter se, penitentiam habentes [d 1Kb] , et pre angustia [e 1Kb] spiritus gementes:  Hi sunt quos aliquando habuimus in derisum et in similitudinem [f 1Kb] improperii. Nos insensati uitam illorum estimabamus insaniam et finem illorum sine honore. Quomodo ergo computati [g 1Kb] sunt inter filios Dei, et inter sanctos sors illorum est! Ergo errauimus a uia ueritatis, et iustitie lumen non luxit nobis [h 1Kb] , et sol non est ortus nobis. Lassati sumus in iniquitatis uia et perditionis, et ambulauimus solitudines difficiles, uiam autem Domini ignorauimus. Quid nobis profuit superbia? aut quid diuitiarum iactatio [i 1Kb] contulit nobis? transierunt omnia illa tamquam umbra . Item in Psalmo CXu  pretium et merces passionis ostenditur: Pretiosa est, inquit, in conspectu Domini mors sanctorum eius [i 1Kb] . Item in Psalmo CXXu , tristitia  conflictationis et letitia retributionis exprimitur: Qui seminant, inquit, in lacrymis, in gaudio  metent. Ambulantes ambulabant et flebant, mittentes semina sua: uenientes autem uenient in exultatione portantes [k 1Kb] gremia sua [l 1Kb] . Et iterum in Psalmo CXuIII: Beati qui immaculati sunt in uia, qui ambulant in lege Domini. Beati qui perscrutantur martyria [m 1Kb] eius, in toto corde exquirunt eum. Item Dominus in Euangelio, ultor ipse persecutionis nostre et remunerator [n 1Kb] passionis: Beati, inquit, qui persecutionem passi fuerint propter iustitiam, quia ipsorum est regnum celorum . Et iterum: Beati eritis cum odio uos habuerint homines, et separauerint uos, et expulerint [o 1Kb] , et maledixerint nomini uestro quasi nequam propter Filium hominis. Gaudete in illa 273 die et exsultate: ecce enim merces uestra multa est in celis . Et iterum: Qui perdiderit animam  suam propter me, hic saluabit illam . Nec solos animaduersos et interfectos diuine pollicitationis manent premia, sed, etiamsi ipsa passio fidelibus desit, fides tamen integra atque inuicta perstiterit, et, contemptis ac relictis suis omnibus, Christum se sequi Christianus ostenderit, ipse quoque a Christo inter martyres honoratur, pollicente ipso et dicente: Nemo est qui relinquat domum aut agrum, aut parentes aut fratres, aut uxorem aut filios propter regnum Dei, et non recipiat septies tantum in isto tempore, in seculo autem uenturo uitam eternam . Item in Apocalypsi hoc idem loquitur: Et uidi, inquit, animas occisorum propter nomen Iesu [p 1Kb] et sermonem Dei: et cum primo in loco posuisset occisos, addidit, dicens: Et quicumque imaginem bestie  non adorauerunt, nec acceperunt inscriptionem in fronte aut in manu sua; quos uniuersos a se in eodem loco simul uisos coniungit et dicit: et uixerunt et regnauerunt cum Christo . uiuere omnes dicit et regnare cum Christo, non tantum qui occisi fuerint, sed et quicumque, in fidei sue firmitate et Dei timore perstantes, imaginem bestie non adorauerint, neque ad funesta eius, et sacrilega edicta consenserint.



CAPUT XIII.---PLUS NOS ACCIPERE IN PASSIONIS MERCEDE, QUAM QUOD HIC SUSTINEMUS IN IPSA PASSIONE.

Probat beatus apostolus Paulus, qui, dignatione diuina usque in tertium celum atque in paradisum raptus, audisse se inenarrabilia uerba testatur; qui oculata fide [q 1Kb] Iesum Dominum uidisse se  gloriatur, qui id quod et didicit et uidit, maiori conscientie [r 1Kb] ueritate profitetur: Non sunt, inquit, condigne  passiones huius temporis ad superuenturam claritatem, que reuelabitur in nobis . Quis ergo non omnibus uiribus elaboret ad tantam claritatem peruenire, ut amicus Dei fiat, ut cum Christo statim gaudeat, ut post tormenta et supplicia terrena, premia diuina percipiat? Si militibus secularibus gloriosum est ut hoste deuicto redeant in patriam triumphantes, quanto potior et maior est gloria, uicto diabolo, ad paradisum triumphantem [a 1Kb] redire, et unde Adam peccator eiectus est, illuc, prostrato eo qui ante deiecerat [b 1Kb] , trophea uictricia reportare, offerre Deo acceptissimum munus, incorruptam fidem et uirtutem mentis incolumem, laudem deuotionis illustrem, comitari eum cum uenire ceperit, uindictam de inimicis recepturus, lateri eius assistere, cum sederit iudicaturus,  coheredem Christi fieri, Angelis adequari, cum Patriarchis, cum Apostolis, cum Prophetis celestis regni possessione letari? Has cogitationes que persecutio potest [c 1Kb] uincere? que possunt tormenta superare? Durat fortis et stabilis religiosis meditationibus [d 1Kb] fundata mens, et aduersus omnes diaboli terrores  et minas mundi, animus immobilis perstat, quem futurorum fides certa [e 1Kb] et solida corroborat. Clauduntur [f 1Kb] in persecutionibus terre, sed patet celum: minatur Antichristus, sed Christus tuetur; mors infertur, sed immortalitas sequitur: occiso mundus eripitur, sed restituto paradisus exhibetur; uita temporalis extinguitur, sed eterna reparatur. Quanta est dignitas et quanta securitas exire hinc letum, exire inter pressuras et angustias gloriosum? claudere in momento oculos, quibus homines uidebantur et mundus, et aperire eosdem statim ut Deus uideatur et Christus! Tam feliciter migrandi, quanta uelocitas [g 1Kb] ! terris repente subtraheris, ut in regnis celestibus reponaris. Hec oportet mente et cogitatione complecti, hec die ac nocte meditari. Si talem persecutio  inuenerit [h 1Kb] Dei militem, uinci non 274 poterit uirtus ad prelium prompta [i 1Kb] . uel si accersitio ante preuenerit, sine premio non erit fides, que erat ad martyrium preparata. Sine damno temporis merces, iudice Deo, redditur: in persecutione, militia; in pace, conscientia coronatur.





TESTIMONIORUM [a 71Kb] LIBRI TRES ADuERSUS IUDAEOS. [3Kb] 

 CYPRIANUS Quirino [b 1Kb] filio salutem. Obtemperandum fuit, fili carisime [c 1Kb] , desiderio tuo spiritali impensissima  petitione diuina magisteria poscenti quibus nos  Dominus per Scripturas sanctas erudire et instruere dignatus est [d 1Kb] , ut, a tenebris erroris [e 1Kb] abducti et luce  eius pura [f 1Kb] et candida luminati, uiam uite per salutaria  sacramenta teneamus. Et quidem, sicut petisti, ita a nobis sermo compositus et libellus compendio breuiante [a 1Kb] digestus est, ut que scribebantur [b 1Kb] , non copia latiore [c 1Kb] diffunderem, sed, quantum mediocris memoria suggerebat [d 1Kb] , excerptis capitulis et annexis necessaria queque colligerem quibus non tam tractasse quam tractantibus materiam prebuisse uideamur. Sed et legentibus breuitas eiusmodi plurimum prodest, dum non intellectum legentis et sensum liber longior spargit [e 1Kb] , sed subtiliore compendio [f 1Kb] id quod legitur tenax memoria custodit. Complexus sum uero libellos duos pari equalitate moderatos [g 1Kb] : unum, quo ostendere enisi sumus [h 1Kb] , Iudeos, secundum que fuerant ante predicta, a Deo recessisse, et indulgentiam Domini, que sibi iam pridem  data et in posterum promissa fuerat, perdidisse, successisse uero in eorum locum Christianos fide Dominum [i 1Kb] promerentes et de omnibus gentibus ac de toto orbe uenientes. Item libellus alius continet Christi sacramentum, quod idem uenerit [i 1Kb] qui secundum Scripturas annuntiatus est, et gesserit ac perfecerit uniuersa quibus intelligi et cognosci posse predictus [k 1Kb] est, que legentibus interim [l 1Kb] prosint ad prima fidei lineamenta formanda. Plus roboris dabitur et magis ac magis intellectus cordis operabitur scrutanti Scripturas ueteres ac nouas plenius, et uniuersa Librorum spiritalium uolumina [m 1Kb] perlegenti. Nam nos nunc de diuinis fontibus [n 1Kb] impleuimus modicum quod tibi interim mitteremus. Bibere uberius [o 1Kb] et saturari copiosius poteris, si tu quoque ad eosdem  diuine plenitudinis fontes nobiscum pariter potaturus accesseris. Opto te, fili carissime, semper bene ualere.



275 CAPITULA.

    I. Iudeos in offensam [p 1Kb] Dei grauiter deliquisse, quod Dominum dereliquerint et idola secuti sint.
     II. Item, quod Prophetis non crediderint et eos interfecerint.
    III. Ante predictum quod Dominum neque cognituri, neque intellecturi, neque recepturi essent.
    Iu. Quod Scripturas sanctas intellecturi Iudei non essent, intelligi autem haberent in nouissimis temporibus postea quam Christus uenisset.
    u. Nihil posse Iudeos intelligere de Scripturis, nisi prius crediderint in Christum.
    uI. Quod Hierusalem perdituri essent, et terram quam acceperant, relicturi.
    uII. Item, quod essent amissuri lumen Domini.
    uIII. Quod circumcisio prima carnalis euacuata sit, et secunda spiritalis repromissa sit.
    IX. Quod lex prior, que per Moysen data est, cessatura  esset.
    X. Quod lex noua dari haberet.
    XI. Quod dispositio alia et testamentum nouum dari haberet [q 1Kb] .
    XII. Quod baptisma [r 1Kb] uetus cessaret et nouum [s 1Kb] inciperet.
    XIII. Quod iugum uetus euacuaretur, et iugum nouum daretur.
    XIu. Quod pastores ueteres cessaturi essent, et noui inciperent.
    Xu. Quod domus et templum Dei Christus [t 1Kb] futurus esset, et cessaret templum uetus, et nouum inciperet.
    XuI. Quod sacrificium uetus euacuaretur et nouum celebraretur.
    XuII. Quod sacerdotium uetus cessaret, et nouus sacerdos  ueniret, qui in eternum futurus esset.
    XuIII. Quod propheta alius sicut Moyses promissus sit, scilicet qui testamentum nouum daret, et qui magis audiri deberet.
    XIX. Quod duo populi predicti sint, maior et minor, id est uetus Iudeorum, et nouus qui esset ex nobis [u 1Kb] futurus.
     XX. Quod Ecclesia, que prius sterilis fuerat, plures filios habitura esset ex gentibus, quam quot synagoga ante habuisset.
    XXI. Quod Gentes magis in Christum crediture essent.
    XXII. Quod panem et calicem Christi et omnem gratiam eius amissuri essent Iudei, nos uero accepturi, et quod Christianorum nouum nomen benediceretur in terris.
     XXIII. Quod ad regnum celorum magis Gentes quam Iudei perueniant.
    XXIu. Quod solo hoc Iudei accipere ueniam possint delictorum suorum, si sanguinem Christi occisi Baptismo eius abluerint, et in Ecclesiam transeuntes, preceptis eius obtemperarint.





TESTIMONIORUM LIBER PRIMUS.



[1Kb] CAPUT I.---IUDAEOS IN OFFENSAM DEI GRAuITER DELIQUISSE, QUOD DOMINUM DERELIQUERINT [a 1Kb] ET IDOLA SECUTI SINT.


In Exodo populus ad Aaron: Exsurge et fac [b 1Kb] nobis deos qui nos precedant, quia Moyses, uir hic qui [c 1Kb] nos eiecit de Aegypto, quid ei acciderit non scimus . Item illic Moyses ad Dominum: Precor, ait, Domine [d 1Kb] , deliquit populus hic delictum grande [e 1Kb] . Fecerunt sibi deos aureos et argenteos; et nunc, si dimittis ei delictum, dimitte; sin autem, dele me libro quem scripsisti. Et dixit Dominus ad Moysen: Si quis deliquit ante me, deleam illum de libro meo . Item in Deuteronomio: Sacrificauerunt demoniis, et non Deo . Item in libro Iudicum: Et fecerunt filii Isrel quod malignum [f 1Kb] erat coram Domino Deo patrum suorum, qui eiecit eos de terra Aegypti, et secuti sunt deos gentium [g 1Kb] que circa illos  sunt, et [h 1Kb] offenderunt Dominum [i 1Kb] , et reliquerunt Deum, et seruierunt Baal. Item illic: Et adiecerunt filii Isrel iterum facere malignum [i 1Kb] coram Domino, et seruierunt Baal et diis alienigenarum, et reliquerunt Dominum, et non seruierunt illi . Derelictus est Iuda [k 1Kb] , et abominatio facta est in Isrel et in Hierusalem, quoniam profanauit Iudas sancta Domini, in quibus dilexit  et affectauit deos alienos. Exterminabit Dominus hominem qui facit hec, et humilis efficietur in tabernaculis  Iacob .



[1Kb] CAPUT II.---QUOD PROPHETIS NON CREDIDERINT ET EOS INTERFECERINT.

Apud Hieremiam Dominus dicit: Misi ad uos seruos meos prophetas. Ante lucem mittebam, et non audiebatis me [l 1Kb] , neque intendebatis auribus uestris, dicens: Conuertatur unusquisque a uia sua mala et a nequissimis affectationibus [m 1Kb] uestris; et habitabitis in terra ista quam dedi uobis et patribus uestris a seculo et usque in secula. Et iterum: Nolite ambulare post deos alienos ut seruiatis eis, et ne adoraueritis eos [n 1Kb] , et ne incitetis me in operibus manuum uestrarum ad disperdendos [o 1Kb] uos, et non audistis me . Item in Basilion libro [p 1Kb] III Helias ad Dominum: Aemulando emulatus sum Domino Deo omnipotenti [q 1Kb] ;  quia dereliquerunt te filii Isrel, altaria tua demolierunt, et prophetas tuos interfecerunt gladio, et remansi ego solitarius [r 1Kb] , et querunt animam meam auferre [s 1Kb] a me [t 1Kb] . Item in Esdra: Desciuerunt a te [u 1Kb] , et abiecerunt legem tuam post dorsum suum [u 1Kb] , et prophetas tuos interfecerunt, qui obtestabantur eos ut reuerterentur ad te .



[2Kb] CAP. III.---ANTE PRAEDICTUM QUOD DOMINUM NEQUE COGNITURI NEQUE INTELLECTURI NEQUE RECEPTURI ESSENT.


Apud Esaiam: Audi, celum, et prebe aurem [a 1Kb] , terra, quoniam Dominus locutus est. Filios generaui et exaltaui, ipsi autem me reprobauerunt [b 1Kb] . Agnouit bos possessorem suum et asinus presepium Domini sui [c 1Kb] : Isrel autem me non cognouit, et populus me non intellexit [d 1Kb] . ue, gens peccatrix [e 1Kb] , populus plenus [f 1Kb] peccatis, semen nequam [g 1Kb] , filii scelesti; reliquistis Dominum, et in indignationem misistis illum sanctum Isrel [h 1Kb] . Item apud eumdem Dominus dicit: uade, et dic populo isti [i 1Kb] : Aure audietis, et non intelligetis, et uidentes uidebitis, et non uidebitis [i 1Kb] . Incrassauit [k 1Kb] enim cor populi huius, et auribus grauiter audierunt, et oculos suos concluserunt,  ne forte uideant oculis et auribus audiant et corde intelligant, et reuertantur [l 1Kb] et curem illos . Item apud Hieremiam Dominus dicit: Me dereliquerunt fontem aque uiue, et effoderunt sibi lacus detritos, qui non poterunt [m 1Kb] aquam portare . Item apud eumdem: Ecce sermo Domini factus est eis in maledictum, et non [n 1Kb] uolunt illum . Item apud eumdem Dominus dicit: Cognouit [o 1Kb] miluus tempus suum, turtur et hirundo, ruris passeres [p 1Kb] custodierunt tempora introitus sui, populus autem meus non cognouit iudicium Domini. Quomodo dicitis: Sapientes sumus, et lex Domini nobiscum est? In cassum facta est metatura falsa [q 1Kb] , scribe confusi sunt, sapientes trepidauerunt et capti sunt, quia uerbum Domini reprobauerunt . Item apud Salomonem:  Querunt me mali [r 1Kb] , et non inuenient. Odio enim habuerunt sapientiam, sermonem autem Domini non receperunt . Item in Psalmo XXuII: Redde eis retributionem eorum, quoniam non intellexerunt in operibus Domini . Item in Psalmo LXXXI: Non cognouerunt neque intellexerunt,  in umbra deambulabunt . Item in Euangelio cata Ioannem: In sua propria uenit, et sui eum non receperunt. Quotquot eum receperunt, dedit illis potestatem ut filii Dei fierent, qui credunt in nomine eius .



CAP. Iu.---QUOD SCRIPTURAS SANCTAS INTELLECTURI IUDAEI NON ESSENT, INTELLIGI AUTEM HABERENT IN NOuISSIMIS TEMPORIBUS POSTEA QUAM CHRISTUS uENISSET.

Apud Esaiam: Et erunt uobis hi omnes sermones sicut sermones libri qui signatus est: quem si dederis homini scienti litteras ad legendum, dicet: Non possum legere, Signatus est enim. Sed in illa die audient surdi sermones libri [s 1Kb] ; et qui in tenebris et qui in nebula sunt,  oculi cecorum uidebunt . Item apud Hieremiam: In nouissimo dierum [t 1Kb] cognoscetis ea . Item apud Danielem: Muni sermones [u 1Kb] et signa librum usque ad tempus consummationis, quoad discant multi, et impleatur agnitio [u 1Kb] ; quoniam cum fiet dispersio, cognoscent omnia hec . Item in Epistola Pauli ad Corinthios prima: Nolo enim uos ignorare, fratres, quia patres nostri omnes sub nube fuerunt . Item in Epistola ad Corinthios secunda: Obtusi sunt sensus eorum usque in hunc diem, hoc eodem uelamento in lectione ueteris Testamenti manente quod non reuelatur, quia in Christo euacuatur; et usque in hodiernum [x 1Kb] , si quando legitur Moyses, uelamentum est super cor eorum. Mox autem ut conuersi fuerint [y 1Kb] ad Dominum, auferetur uelamentum  . In Euangelio Dominus post resurrectionem dicit: Isti sunt sermones quos locutus sum ad uos cum adhuc essem uobiscum, quia oportet adimpleri omnia que scripta [z 1Kb] sunt in lege Moysi et Prophetis et Psalmis de me. Tunc adaperuit illis sensum ut intelligerent Scripturas, et dixit illis: Quia sic  scriptum est, et sic oportebat [a 1Kb] Christum pati et resurgere a mortuis tertia die, et predicari in nomine eius penitentiam et remissam peccatorum usque in omnes gentes .



[1Kb] CAP. u.---NIHIL POSSE IUDAEOS INTELLIGERE DE SCRIPTURIS, NISI PRIUS CREDIDERINT IN CHRISTUM.

Apud Esaiam: Et, si non credideritis, neque intelligetis . Item Dominus in Euangelio: Si enim non credideritis quia ego sum, moriemini in peccatis uestris . Fide autem stare iustitiam et illic esse uitam predictum est apud Abacuc: Iustus autem ex fide mea uiuet [b 1Kb] . Inde Abraham pater gentium credidit. In Genesi: Credidit Abraham Deo, et deputatum est ei ad iustitiam . Item Paulus ad Galatas: Abraham credidit Deo, et deputatum [c 1Kb] est ei ad iustitiam. Cognoscitis ergo quia qui ex fide sunt, hi sunt filii [d 1Kb] Abrahe. Prouidens autem Scriptura diuina quia ex fide iustificat Gentes Deus, prenuntiauit Abrahe quia benedicentur in illo omnes gentes. Igitur qui ex fide sunt, benedicti sunt cum fideli Abraham .



CAP. uI.---QUOD HIERUSALEM PERDITURI ESSENT, ET TERRAM QUAM ACCEPERANT RELICTURI.

Apud Esaiam: Terra uestra deserta, ciuitates uestre igni exuste; regionem uestram in conspectu uestro, alieni [e 1Kb] comedent eam; et deserta et subuersa a populis alienis derelinquetur filia Sion, sicut casa in uinea, et sicut custodiarium in cucumerario, quasi ciuitas que  expugnatur. Et nisi Dominus Sabaoth reliquisset nobis semen, quasi Sodoma fuissemus, et quasi Gomorrha similaremur [f 1Kb] . Item in Euangelio Dominus dicit: Hierusalem, Hierusalem, que occidis [g 1Kb] Prophetas, et lapidas missos ad te, quoties uolui congregare filios tuos [h 1Kb] , sicut gallina pullos [i 1Kb] sub alas suas! et noluisti. Ecce relinquetur uobis [i 1Kb] domus uestra deserta [k 1Kb] .



[1Kb] CAP. uII.---ITEM QUOD ESSENT [l 1Kb] AMISSURI LUMEN DOMINI.

Apud Esaiam: uenite, ambulemus in lumine Domini. Dimisit enim populum suum domum Isrel . Item in Euangelio suo cata Ioannem: Fuit lumen uerum quod illuminat omnem hominem uenientem  in hunc mundum [m 1Kb] . In hoc mundo fuit, et mundus per ipsum factus est, et mundus eum non cognouit . Item illic: Qui non crediderit, iam iudicatus est, quia non credidit in nomine unici Filii Dei. Hoc autem est iudicium, quoniam lux uenit in seculum, et dilexerunt homines magis tenebras [n 1Kb] quam lucem .



CAP. uIII.---QUOD CIRCUMCISIO PRIMA CARNALIS EuACUATA SIT, ET SECUNDA SPIRITALIS REPROMISSA SIT.

Apud Hieremiam: Hec dicit Dominus uiris Iuda [o 1Kb] et qui inhabitant Hierusalem: Renouate inter uos nouitatem, et ne seminaueritis in spinis, circumcidite uos Deo uestro, et circumcidite preputium cordis uestri, ne exeat sicut ignis ira mea et exurat, et non sit qui  exstinguat . Item Moyses dicit: In nouissimis diebus circumcidet Deus cor tuum et cor seminis tui ad Dominum Deum amandum . Item apud Iesum Naue: Et dixit Dominus ad Iesum: Fac tibi cultellos petrinos nimis acutos, et assidens circumcide secundo [p 1Kb] filios Israël . Item Paulus ad Colossenses: Circumcisi esti circumcisione non manufacta in exspoliatione carnis, sed in circumcisione Christi . Item, quod Adam primus a Deo factus incircumcisus, et Abel iustus, et Enoch, qui Deo placuit et translatus est; et Ne, qui, terris hominibusque ob delicta pereuntibus [q 1Kb] , solus in quo humanum genus seruaretur electus est; et Melchisedech sacerdos, secundum cuius ordinem Christus repromissus est, tum  quod illud signaculum seminis non proficit, signo autem Domini omnes signantur.



CAP. IX.---QUOD LEX PRIOR, QUAE PER MOYSEN DATA EST, CESSATURA ESSET.

Apud Esaiam: Tunc manifesti erunt qui signant Legem, ne discant [r 1Kb] . Et dicet [s 1Kb] : Exspecto Deum, qui auertit faciem suam a domo Iacob, et fidens ero in illum . Item in Euangelio: Omnes Prophete et Lex usque ad Ioannem prophetauerunt .



[1Kb] CAP. X.---QUOD LEX NOuA DARI HABERET.

Apud Micheam: Quoniam Lex de Sion proficiscetur, et  sermo Domini de Hierusalem. Et iudicabit inter plurimos populos, et reuincet et deteget ualidas nationes . Item apud Esaiam: De Sion enim procedet Lex, et uerbum Domini de Hierusalem [a 1Kb] , et iudicabit inter gentes . Item in Euangelio cata Mattheum: Et ecce uox de nube dicens: Hic est Filius meus dilectissimus, in quo bene sensi; ipsum audite .



[1Kb] CAP. XI.---QUOD DISPOSITIO ALIA ET TESTAMENTUM NOuUM DARI HABERET.

Apud Hieremiam: Ecce dies ueniunt, dicit Dominus, et consummabo domui Isrel et domui Iuda [b 1Kb] testamentum nouum, non secundum testamentum quod disposui patribus eorum in die qua apprehendi manus eorum ut educerem eos de terra Aegypti [c 1Kb] , quia non permanserunt in testamento meo, et ego neglexi eos, dicit  Dominus. Quia hoc testamentum quod disponam domui Isrel post dies illos, dicit Dominus. Dans leges meas, in sensum illorum scribam illas, et ero illis in Deum, et ipsi erunt mihi in plebem, et non docebunt unusquisque fratrem suum dicentes: Dignosce Dominum, quia omnes scient me a minimo usque ad maximum eorum, quia propitius ero iniquitatibus eorum, et peccatorum eorum non ero memor amplius .



CAP. XII.---QUOD BAPTISMA uETUS CESSARET ET NOuUM INCIPERET.

Apud Esaiam: Nolite ergo priora [d 1Kb] meminisse, et antiqua nolite reputare. Ecce facio noua que nunc orientur, et cognoscetis, et faciam in deserto uiam et flumina in loco inaquoso adaquare genus meum electum [e 1Kb] , plebem  meam quam acquisiui [f 1Kb] , ut uirtutes meas exponeret. . Item apud eumdem: Si sitierint, per deserta adducet illos [g 1Kb] , aquam de petra producet illis, findetur petra, et fluet aqua, et bibet [h 1Kb] plebs mea. . Item in Euangelio cata Mattheum Ioannes dicit: Ego quidem uos baptizo in aqua in penitentiam. Qui uenit autem post me, fortior me est [i 1Kb] , cuius non sum idoneus [i 1Kb] calceamenta portare. Ipse uos baptizabit [k 1Kb] in Spiritu sancto et igni . Item cata Ioannem: Nisi quis natus fuerit ex aqua et  Spiritu, non potest introire in regnum Dei. Quod enim natum est de carne caro est, et quod natum est de spiritu spiritus est .



[1Kb] CAP. XIII.---QUOD IUGUM uETUS EuACUARETUR ET IUGUM NOuUM DARETUR.

In Psalmo II: Ad quid tumultuate sunt [l 1Kb] gentes, et populi meditati sunt inania? Adstiterunt [m 1Kb] reges terre, et principes collecti [n 1Kb] sunt in unum aduersus Dominum et aduersus Christum eius. Disrumpamus uincula eorum, et abiiciamus a nobis [o 1Kb] iugum eorum . Item in Euangelio cata Mattheum Dominus dicit: uenite ad me, omnes qui laboratis et onerati estis, et ego uos requiescere faciam [p 1Kb] . Tollite iugum meum super uos, et discite a me [q 1Kb] quia mitis sum et humilis corde, et inuenietis requiem animabus uestris. Iugum  enim meum bonum est [r 1Kb] et sarcina leuis . Apud Hieremiam: In illa [s 1Kb] die contribulabo iugum a ceruice illorum et uincula illorum disrumpam; et non operabuntur aliis, sed operabuntur Domino Deo, et Dauid regem suscitabo ipsis .



[1Kb] CAP. XIu.---QUOD PASTORES uETERES CESSATURI ESSENT, ET NOuI INCIPERENT.

Apud Ezechielem: Propterea hec dicit Dominus: Ecce ego super pastores, et inquiram oues meas de manibus eorum, et auertam eos ut non pascant oues meas; et iam non pascent eas, et extraham oues meas de ore eorum, et pascam eas cum iudicio  Apud Hieremiam Dominus dicit [t 1Kb] : Et dabo uobis pastores secundum cor meum, et pascent uos pascentes  cum disciplina . Item apud Hieremiam: Audite uerbum Domini, gentes, et nuntiate insulis que longe sunt. Dicite: Qui disperdit Isrel congregabit illum, et custodiet sicut pastor gregem suum, quia eruit Dominus Iacob, et eruit de manu fortioris illius .



CAP. Xu.---QUOD DOMUS ET TEMPLUM DEI CHRISTUS FUTURUS ESSET, ET CESSARET TEMPLUM uETUS, ET NOuUM INCIPERET.

In Basilio II: Et fuit uerbum Domini ad Nathan  dicens: uade, et dic seruo meo Dauid: Hec dicit Dominus: Non tu edificabis mihi domum ad inhabitandum; sed erit, cum impleti fuerint dies tui et dormieris cum patribus tuis, suscitabo semen tuum post te, qui erit de utero tuo, et parabo regnum eius. Hic edificabit mihi domum in nomine meo [a 1Kb] , et erigam thronum eius in secula; et ego ero ei in patrem, et ipse erit mihi in filium, et fidem consequetur domus eius et regnum eius usque in secula in conspectu meo . Item in Euangelio Dominus dicit: Non relinquetur in templo lapis super lapidem qui non dissoluetur [b 1Kb] ; et post triduum aliud excitabitur sine manibus .



CAP. XuI.---QUOD SACRIFICIUM uETUS EuACUARETUR, ET NOuUM CELEBRARETUR.

 Apud Esaiam [c 1Kb] : Quo mihi [d 1Kb] multitudinem sacrificiorum uestrorum? dicit Dominus. Plenus sum, holocaustomata arietum et pinguamina agnorum et sanguinem taurorum et hircorum nolo. Quis enim exquisiuit ista de manibus uestris?  Item in Psalmo XLIX: Non edam carnes taurorum, aut sanguinem hircorum bibam. Sacrifica Deo sacrificium laudis, et redde Altissimo uota tua. Inuoca me in die pressure [e 1Kb] , et eruam te [f 1Kb] et clarificabis me . Item in Psalmo eodem: Sacrificium laudis clarificabit [g 1Kb] me, illic uia est in qua ostendam illi salutare Dei [h 1Kb] . Item in Psalmo Iu [i 1Kb] : Sacrificate sacrificium iustitie, et sperate in Dominum. Item apud Malachiam: Non est mihi uoluntas circa uos [i 1Kb] , dicit Dominus, et sacrificium  acceptum non habebo [k 1Kb] ex manibus uestris. Quoniam a solis ortu et usque in occasum clarificatum est nomen meum apud gentes, et in omni loco odores incensi offeruntur [l 1Kb] nomini meo et sacrificium mundum, quoniam magnum est nomen meum apud gentes, dicit Dominus .



CAP. XuII.---QUOD SACERDOTIUM uETUS CESSARET, ET NOuUS SACERDOS uENIRET, QUI IN AETERNUM FUTURUS ESSET.

In Psalmo CIX: Ante luciferum genui te [m 1Kb] . Iurauit Dominus, et non penitebit eum: tu es sacerdos in eternum secundum ordinem Melchisedech. Item in Basilion primo Deus ad Heli sacerdotem: Et suscitabo mihi sacerdotem fidum [n 1Kb] , qui omnia que sunt in corde meo faciet, et edificabo ei domum [o 1Kb] fidelem, et transibit in conspectu christorum meorum omnibus diebus; et erit,  qui remanserit in domo tua, ueniet adorare in obolo pecunie et in pane uno .



CAP. XuIII.---QUOD PROPHETA ALIUS, SICUT MOYSES, PROMISSUS SIT, SCILICET QUI TESTAMENTUM NOuUM DARET, ET QUI MAGIS AUDIRI DEBERET.

In Deuteronomio Deus ad Moysen: Et dixit Dominus ad me: Prophetam excitabo eis de fratribus eorum sicut te, et dabo uerbum meum in ore eius, et loquetur ad eos ea que precepero ei. Et quisquis non audierit quecumque locutus fuerit [p 1Kb] propheta ille in nomine meo, ego uindicabo . De quo et Christus in Euangelio cata Ioannem [q 1Kb] : Scrutamini Scripturas, in quibus putatis uos uitam eternam habere. He sunt [r 1Kb] que testimonium perhibent de me; et non uultis uenire ad me ut uitam habeatis. Nolite putare  quia ego uos accuso apud Patrem. Est qui uos accuset, Moyses, in quem uos speratis [s 1Kb] . Si enim credidissetis Moysi, crederetis et mihi: de me enim ille scripsit. Si autem illius scripturis non creditis, quomodo uerbis meis credetis ?



CAP. XIX.---QUOD DUO POPULI PRAEDICTI SINT, MAIOR ET MINOR, ID EST uETUS IUDAEORUM, ET NOuUS, QUI ESSET EX NOBIS, FUTURUS.

In Genesi: Et dixit Dominus Rebecce [t 1Kb] : Due gentes in utero tuo sunt, et duo populi de uentre tuo [u 1Kb] diuidentur, et populus populum superabit, et maior seruiet minori . Item apud Osee: uocabo non populum meum, populum meum, et non dilectam, dilectam. Erit enim quo loco dicetur non populus meus,  illo loco uocabuntur filii Dei uiui .



CAP. XX.---QUOD ECCLESIA, QUAE PRIUS STERILIS FUERAT, PLURES FILIOS HABITURA ESSET EX GENTIBUS, QUAM QUOT SYNAGOGA [u 1Kb] ANTE HABUISSET.

Apud Esaiam: Iucundare, sterilis que non paris, erumpe et exclama, que non parturis, quia multi filii deserte magis quam eius que habet uirum. Dixit enim Dominus: Dilata locum tabernaculi tui et auleorum tuorum et fige [x 1Kb] . Noli parcere, longas fac mensuras tuas, et palos tuos [y 1Kb] confirma. Adhuc in dexteram tuam et in sinistram extende, et semen tuum gentes possidebit [z 1Kb] , et ciuitates desertas inhabitabit. Noli timere, quia reuinces . Neque reuerearis quia maledicta es, quoniam confusionem eternam obliuisceris . Sic et Abrahe cum de ancilla natus esset prior filius, Sara sterilis diu mansit, et sero in senecta de pollicitatione peperit filium Isaac  , qui fuit typus Christi. Sic et Iacob accepit uxores duas , maiorem Liam oculis infirmioribus typum [a 1Kb] synagoge, minorem speciosam Rachel typum Ecclesie, que et sterilis diu mansit, et postea peperit Ioseph [b 1Kb] , qui et ipse fuit typus Christi. Et in Basilion primo legitur Helcana habuisse [c 1Kb] uxores duas, Fenennam cum filiis, et Annam sterilem, ex qua nascitur Samuel, non secundum ordinem generandi, sed secundum Dei miserationem et promissionem, cum illa orasset in templo ; et natus Samuel, typus fuit Christi. Item in Basilion primo: Sterilis septem peperit, et que plurimos habeat infirmata est . Filii autem septem sunt [d 1Kb] Ecclesie septem, unde et Paulus septem Ecclesiis scripsit, et Apocalypsis Ecclesias septem ponit  , ut seruetur septenarius numerus, ut dies septem quibus Deus mundum fecit , ut Angeli septem qui assistunt et conuersantur ante faciem Dei, sicut Raphel angelus in Tobia dicit , et lucerna septiformis [e 1Kb] in tabernaculo martyrii [f 1Kb] , et oculi Domini septem qui mundum speculantur, et lapis cum oculis septem, ut Zacarias dicit , et Spiritus septem, et candelabra in Apocalypsi septem, et columne septem super quas edificauit domum Sapientia. Apud Salomonem .



[41Kb] CAP. XXI.---QUOD GENTES MAGIS IN CHRISTUM CREDITURAE ESSENT.

In Genesi: Et dixit Dominus Deus ad Abraham: Exi de terra tua et de cognatione tua et de domo patris  tui, et uade in illam terram quam tibi ostendero; et faciam  te in gentem magnam, et benedicam te, et magnificabo nomen tuum, et eris benedictus; et benedicam qui te benedixerit, et maledicam qui te maledixerit [g 1Kb] , et benedicentur in te omnes tribus [h 1Kb] terre . De hoc ipso in Genesi: Et benedixit Isaac Iacob [i 1Kb] : Ecce odor filii mei sicut odor agri pleni quem benedixit Dominus. Et det tibi Deus de rore celi [i 1Kb] et a fertilitate terre multitudinem frumenti et uini et olei; et seruient tibi gentes, et adorabunt te principes, et eris dominus fratris tui [k 1Kb] et adorabunt te filii patris tui; et qui te maledixerit erit maledictus, et qui te benedixerit [l 1Kb] benedictus . De hoc ipso in Genesi: Ubi autem uidit [m 1Kb] Ioseph quoniam superposuit [n 1Kb] pater suus manum dextram super caput Effraim, graue illi uisum est; et apprehendit Ioseph manum patris sui [o 1Kb] ,  auferre eam a capite Effraim ad caput Manasse. Dixit autem Ioseph ad patrem suum: Non sic, pater, hic est primitiuus meus [p 1Kb] ; superpone dexteram tuam super caput eius. Ille autem noluit, et dixit: Scio, fili, scio: et hic erit in populum, et hic exaltabitur; sed frater eius iunior maior illo erit [q 1Kb] , et semen eius erit in multitudinem gentium . Item in Genesi: Iuda, te laudabunt [r 1Kb] fratres tui, manus [s 1Kb] super dorsum inimicorum tuorum. Adorabunt te filii patris tui: catulus leonis Iuda. De frutice, fili mi, ascendisti, recubans obdormisti uelut leo et uelut catulus leonis. Quis excitabit illum? Non deficiet princeps de Iuda et dux de femoribus eius quoadusque ueniant deposita [t 1Kb] illi, et ipse est [u 1Kb] spes gentium. Deligans ad uitem [u 1Kb] pullum suum, et ad cilicium [x 1Kb] pullum asine sue. Lauabit  in uino stolam suam [y 1Kb] et in sanguine uue amictum  suum. Formidolosi [a 1Kb] oculi eius a uino, et candidi dentes eius magis quam lac [b 1Kb] . Inde in Numeris de populo nostro scriptum est: Ecce populus quasi populus leoninus exsurget . In Deuteronomio: Eritis, gentes, in caput, incredulus autem populus in caudam . Item apud Hieremiam: Audite uocem tube: et dixerunt: Non audiemus. Propter hoc audient gentes 282 et qui pascent pecora [c 1Kb] in eis . In Psalmo XuII: Constitues me in caput gentium; populus quem non cognoui seruiuit mihi [d 1Kb] , in auditu auris obediuit mihi . De hoc ipso [e 1Kb] apud Hieremiam Dominus dicit: Priusquam te formarem in utero noui te, et prius quam exires de uulua sanctificaui te, et prophetam in gentibus [f 1Kb] posui te . Item apud Esaiam: Ecce testem  illum nationibus manifestaui, principem et imperantem gentibus [g 1Kb] . Item apud eumdem: Gentes que non nouerunt te inuocabunt te, et populi qui ignorabant te ad te confugient . Item [h 1Kb] apud eumdem:  Et erit in illa die radix Iesse qui surget imperare [i 1Kb] omnibus gentibus; in illum gentes sperabunt, et erit requies eius honor . Item apud eumdem [i 1Kb] : Terra Zabulon et terra Neptalim, uia maris, et ceteri qui maritima [k 1Kb] inhabitatis, et trans Iordanem gentium [l 1Kb] ; populus ambulans in tenebris, uidete lumen magnum [m 1Kb] qui habitatis in regione umbre mortis, lumen lucebit super uos . Item apud eumdem [n 1Kb] : Sic dicit Dominus Deus Christo meo Domino, cuius teneo dexteram, ut exaudiant eum Gentes. Et fortitudinem regum disrumpam [o 1Kb] . Aperiam ante ipsum portas, et ciuitates non claudentur . Item apud eumdem: uenio colligere omnes gentes et linguas, et uenient et uidebunt claritatem meam, et dimitiam super eos signum, et mittam ex eis  conseruatos in gentes que longe sunt, que non audierunt nomen meum, neque uiderunt gloriam meam, et nuntiabunt claritatem meam in gentes . Item apud eumdem: Et in omnibus his non sunt  conuersi. Igitur extollet signum in gentes que sunt longe, et attrahet illos [a 1Kb] a summo terre . Item apud eumdem: Quibus non est nuntiatum de eo uidebunt, et qui non audierunt intelligent . Item apud eumdem: Manifestus factus sum [b 1Kb] eis qui me non querunt [c 1Kb] , inuentus sum ab eis qui me non interrogabant. Dixi: Ecce sum, genti que non [d 1Kb] inuocauit nomen meum [e 1Kb]  De hoc ipso in Actibus Apostolorum Paulus: uobis primum opportuerat indicari uerbum Dei. Sed, quia expulistis illud, nec uos dignos uite eterne iudicastis, ecce conuertimus nos ad Gentes. Sic enim dixit per Scripturas Dominus: Ecce lucem posui te inter Gentes, ita ut sis in saluationem [f 1Kb] usque ad fines terre .



CAP. XXII.---QUOD PANEM ET CALICEM CHRISTI ET OMNEM GRATIAM EIUS AMISSURI ESSENT IUDAEI, NOS uERO ACCEPTURI; ET QUOD CHRISTIANORUM NOuUM NOMEN BENEDICERETUR IN TERRIS.


Apud Esaiam sic dicit Dominus: Ecce qui seruiunt mihi manducabunt, uos autem esurietis. Ecce qui mihi seruiunt [g 1Kb] bibent, uos autem sitietis. Ecce qui mihi seruiunt iucundabuntur, uos autem confundemini; uos interficiet Dominus. Eis autem qui seruiunt mihi, nomen nominabitur nouum [h 1Kb] , quod benedicetur in terra . Item illic: Igitur extollet lignum [i 1Kb] in gentes que sunt longe, et attrahet illos [i 1Kb] a summo terre. Et ecce cito leuiter [k 1Kb] uenient: non esurient, neque sitient . Item illic: Ecce itaque dominator Dominus sabaoth auferet a Iuda et ab Hierusalem  ualentem et ualidum, ualentiam panis [l 1Kb] : et ualentiam aque . Item in Psalmo XXXIII. Gustate et uidete quoniam dulcis est [m 1Kb] Dominus. Felix est uir qui sperat in eum. Timete Dominum Deum, omnes sancti eius, quoniam non est inopia eis qui eum metuunt. Diuites eguerunt et esurierunt: qui autem inquirunt Dominum non indigebunt omni bono . Item in Euangelio cata Ioannem Dominus dicit: Ego sum panis uite. Qui uenit ad me non esuriet, et qui in me crediderit non sitiet umquam . Item illic ipse: Si quis sitit, ueniat et bibat. Qui credit in me, sicut dicit Scriptura, flumina de uentre eius fluent aque uiue . Item illic ipse: Nisi ederitis carnem Filii hominis, et biberitis eius sanguinem, non habebitis uitam in uobis .



CAP. XXIII.---QUOD AD REGNUM CeLORUM MAGIS GENTES QUAM IUDAEI PERuENIANT.

In Euangelio Dominus dicit: Multi uenient ab Oriente et Occidente, et recumbent cum Abraham et Isaac et Iacob in regno celorum, filii autem regni exibunt in tenebras exteriores. Illic erit ploratio et stridor dentium  .



[1Kb] CAP. XXIu.---QUOD SOLO HOC IUDAEI ACCIPERE uENIAM POSSINT DELICTORUM SUORUM, SI SANGUINEM CHRISTI OCCISI BAPTISMO EIUS ABLUERINT, ET IN ECCLESIAM EIUS TRANSEUNTES, PRAECEPTIS EIUS OBTEMPERAuERINT.

Apud Esaiam Dominus dicit: Iam non laxabo [n 1Kb] peccata uestra. Cum extenderitis manus [o 1Kb] , auertam faciem [p 1Kb] a uobis; et si multiplicaueritis preces, non exaudiam uos. Manus enim uestre sanguine plene sunt. Lauamini, mundi estote, auferte nequitias ab animis uestris a conspectu oculorum meorum, cessate a nequitiis uestris. Discite bonum facere, exquirite iudicium, conseruate eum qui iniuriam patitur, iudicate pupillo  et iustificate uiduam, et uenite, disputemus, dicit Dominus: et si fuerint peccata uestra ut pheniceum [q 1Kb] , ut niuem exalbabo; et si fuerint quasi coccinum [r 1Kb] , ut lanam inalbabo. Et si uolueritis et audieritis me [s 1Kb] , bona terre editis. Si autem nolueritis et non audieritis me, gladius uos consumet [t 1Kb] . Os enim Domini locutum est ista [u 1Kb] .



LIBER SECUNDUS. [9Kb]



CAPITULA.


    I. Christum primogenitum esse, et ipsum esse sapientiam Dei, per quem omnia facta sunt.
    II. Quod sapientia Dei Christus est [a 1Kb] , et de sacramento incarnationis [b 1Kb] eius et passionis et calicis et altaris, et Apostolorum qui missi predicauerunt.
    III. Quod Christus idem sit et Sermo Dei [c 1Kb] .
    Iu. Quod idem Christus idem sit manus [d 1Kb] et brachium Dei.
    u. Quod idem angelus et Deus [e 1Kb] .
    uI. Quod Deus Christus.
    uII. Quod Christus Deus uenturus esset illuminator et saluator generis humani.
    uIII. Quod cum a principio [f 1Kb] Filius Dei fuisset, generari  denuo haberet secundum carnem.
    IX. Quod hoc futurum esset signum natiuitatis eius, ut de uirgine nasceretur homo et Deus, hominis et Dei filius.
    X. Quod homo et Deus [g 1Kb] Christus ex utroque genere concretus, ut mediator esse [h 1Kb] inter nos et Patrem posset.
    XI. Quod de semine Dauid secundum carnem nasci haberet.
    XII. Quod in Bethlehem nasceretur.
    XIII. Quod humilis in primo aduentu suo ueniret.
    XIu. Quod ipse sit iustus [i 1Kb] quem Iudei occisuri essent.
    Xu. Quod ipse dictus sit ouis et [i 1Kb] agnus, qui occidi haberet. Et de sacramento [k 1Kb] passionis.
    XuI. Quod idem et lapis dictus sit.
     XuII. Quod deinde idem lapis mons fieret et impleret totum terram.
    XuIII. Quod in nouissimis temporibus idem mons manifestaretur, super quem gentes uenirent, et in quem iusti ascenderent.
    XIX. Quod ipse sit sponsus, Ecclesiam habens sponsam, de qua filii spiritaliter nascerentur.
     XX. Quod cruci illum fixuri essent Iudei.
    XXI. Quod in passione crucis et signo uirtus omnis sit et potestas.
    XXII. Quod in hoc signo crucis salus sit omnibus qui in frontibus notentur.
    XXIII. Quod medio die in passione eius tenebre future essent.
    XXIu. Quod a morte non uinceretur, nec apud inferos remansurus esset.
    XXu. Quod ab inferis tertio die resurgeret.
    XXuI. Quod cum resurrexisset, acciperet a Patre omnem potestatem, et potestas eius eterna sit.
    XXuII. Quod perueniri non possit ad Deum Patrem nisi per Filium eius, Iesum Christum.
    XXuIII. Quod ipse iudex uenturus sit.
     XXIX. Quod ipse sit rex in eternum regnaturus.
    XXX. Quod ipse sit et iudex et rex.





[1Kb] CAP. I.---CHRISTUM PRIMOGENITUM ESSE, ET IPSUM ESSE SAPIENTIAM DEI, PER QUEM OMNIA FACTA SUNT.

APUD Salomonem in Prouerbiis: Dominus condidit me in initio uiarum suarum, in opera sua ante seculum fundauit me. In principio antequam terram faceret et antequam abyssos constitueret, priusquam procederent [l 1Kb] fontes aquarum, antequam montes collocarentur, ante omnes colles genuit me Dominus. Fecit regiones et inhabitabilia [m 1Kb] et fines inhabitabiles sub celo. Cum pararet celum, aderam illi, et cum secerneret suam sedem. Cum super uentos ualidas faceret desuper nubes, et cum confirmatos ponebat fontes [n 1Kb] sub celo, quando fortia  faciebat fundamenta terre, eram penes illum disponens. Ego eram cui adgaudebat. Quotidie autem iucundabar ante faciem eius in omni tempore cum letaretur orbe perfecto . Item apud eumdem in Ecclesiastico: Ego ex ore Altissimi prodiui primogenita ante omnem creaturam. Ego in celis feci ut oriretur lumen indeficiens, et nebula texi [o 1Kb] omnem terram. Ego in  altis [a 1Kb] habitaui, et thronus meus in columna nubis. Gyrum celi circuiui [b 1Kb] , et in profundum abyssi penetraui, et in fluctibus maris ambulaui, et in omni terra steti, et in omni populo et in omni gente primatum habui [c 1Kb] , et omnium excellentium et humilium corda propria [d 1Kb] uirtute calcaui. In me omnis spes uite et uirtutis [e 1Kb] . Transite ad me, omnes qui concupiscitis me . Item in Psalmo LXXXuIII: Et ego primogenitum ponam eum [f 1Kb] , altissimum apud reges terre. In eternum seruabo illi misericordiam meam et testamentum meum fidele illi, et ponam in seculum seculi semen eius [g 1Kb] . Si dereliquerint filii eius legem meam, et in iudiciis meis non ambulauerint, si iustificationes meas profanauerint et precepta mea non obseruauerint, uisitabo in uirga facinora eorum et in flagellis delicta eorum. Misericordiam autem meam non dispergam ab eis. Item in Euangelio  cata Ioannem Dominus dicit: Hec autem est uita eterna, ut cognoscant te solum et uerum 285 Deum, et quem misisti, Iesum Christum. Ego te clarificaui in terra [h 1Kb] , opus perfeci [i 1Kb] quod dedisti mihi ut faciam. Et nunc tu clarifica me [i 1Kb] apud te ipsum claritate quam habui apud te priusquam mundus fieret . Item Paulus ad Colossenses: Qui est imago Dei inuisibilis et primogenitus totius creature . Item illic: Primogenitus a mortuis, ut fieret in omnibus ipse primatum tenens. Item in Apocalypsi: Ego sum et , initium et finis. Ego sitienti dabo de fonte aque uite [k 1Kb] gratis . Quod idem sit et sapientia et uirtus Dei. Paulus ad Corinthios I: Quoniam Iudei signa desiderant [l 1Kb] , et Greci prudentiam [m 6Kb] querunt. Nos autem predicamus Christum crucifixum, Iudeis  quidem scandalum, Gentibus autem stultitiam, ipsis autem uocatis Iudeis et Grecis Christum Dei uirtutem et Dei sapientiam .



CAP. II.---QUOD SAPIENTIA DEI CHRISTUS; ET DE SACRAMENTO INCARNATIONIS [n 1Kb] EIUS ET PASSIONIS, ET CALICIS ET ALTARIS, ET APOSTOLORUM QUI MISSI PRAEDICAuERUNT.

Apud Salomonem in Prouerbiis: Sapientia edificauit sibi domum, et subdidit [o 1Kb] columnas septem. Mactauit  suas hostias [p 1Kb] , miscuit in cratera uinum suum [q 1Kb] , et parauit suam mensam, et misit seruos suos conuocans cum excelsa predicatione ad craterem dicens: Qui est insipiens declinet ad me. Et egentibus sensu dixit: uenite, edite de meis panibus, et bibite uinum quod miscui uobis. Derelinquite stultitiam, et querite prudentiam, et corrigite scientiam in intellectu [r 1Kb] .



CAP. III.---QUOD CHRISTUS IDEM SIT SERMO DEI.

In Psalmo XLIu: Eructauit cor meum sermonem bonum, dico ego opera mea regi . Item in Psalmo XXXII: Sermone [s 1Kb] Dei celi solidati sunt, et Spiritu oris eius omnis uirtus eorum . Item apud Esaiam: uerbum consummans et breuians in  iustitia; quoniam sermonem breuiatum faciet Deus in toto orbe terre . Item in Psalmo CuI: Misit sermonem suum [t 1Kb] , et curauit illos . Item in Euangelio cata Ioannem: In principio erat Sermo [u 1Kb] , et Sermo erat apud Deum, et Deus erat Sermo. Hic [u 1Kb] erat in principio apud Deum. Omnia per ipsum facta sunt, et sine ipso factum est nichil quod factum est. In illo uita erat [x 1Kb] , et uita erat lux hominum; et lux lucet in tenebris, et tenebre illam [y 1Kb] non comprehenderunt . Item in Apocalypsi: Et uidi celum apertum, et ecce equus albus; et qui sedebat super eum uocabatur fidelis et uerus, equum iustumque iudicans [z 1Kb] , et preliabatur [aa 1Kb] ; eratque coopertus ueste conspersa [bb 1Kb] sanguine; et dicitur nomen eius Sermo Dei .



[1Kb] CAP. Iu.---QUOD CHRISTUS IDEM MANUS ET BRACHIUM DEI SIT.


Apud Esaiam: Numquid non ualet manus Dei ut saluos faciat? aut grauauit aurem ut non exaudiat? Sed peccata uestra [cc 1Kb] inter uos et Deum separant, et propter peccata uestra [dd 1Kb] auertit faciem suam a uobis ne misereatur. Manus enim uestre inquinate sunt sanguine [ee 1Kb] , et digiti uestri in peccatis. Labia autem uestra locuta sunt facinus, et lingua uestra iniustitiam meditatur [ff 1Kb] . Nemo loquitur uera, neque est iudicium uerum. Fidunt in uanis  [a 1Kb] et loquuntur inania qui parturiunt dolorem [b 1Kb] et pariunt facinus . Item illic: Domine, quis credidit auditui nostro? et brachium Dei cui reuelatum est ? Item apud eumdem: Sic dicit Dominus: Celum mihi thronus, et terra suppedaneum pedum meorum [c 1Kb] . Quam mihi sedem edificabitis [d 1Kb] ? aut quis locus ad requiem mihi? Omnia enim ista fecit manus mea . Item apud eumdem: Domine Deus, altum est brachium tuum, et non sciebant; cum cognouerint autem, confundentur [e 1Kb] . Item apud eumdem: Reuelauit Dominus brachium suum illum sanctum in conspectu omnium gentium. uidebunt omnes gentes ipsa suprema terre salutem a Deo [f 1Kb] . Item illic: Ecce feci te sicut rotas uehiculi triturantis nouas in se retornatas [g 1Kb] ; et  triturabis 286 montes, et extenuabis colles, et sicut lanuginem pones et uentilabis, et uentus occupabit illos, et procella disperget. Tu autem iucundaberis in sanctis Isrel, et exultabunt inopes et egeni. Querent enim aquam, et non erit. Lingua enim eorum a siti siccabit. Ego Dominus Deus, ego exaudiam Deus Isrel, et non derelinquam eos; sed aperiam inter montes flumina et in mediis campis fontes. Faciam deserta in nemora aquosa, et sitientem terram in aqueductus. Ponam in inaquosam terram cedrum et buxum et myrtum et cypressum [h 1Kb] et ulmum et populum, ut uideant et cognoscant et sciant et credant simul quia manus Domini fecit ista et sanctus Isrel ostendit .



CAP. u.---QUOD IDEM ANGELUS ET DEUS CHRISTUS.

 In Genesi ad Abraham: Et uocauit eum Angelus Domini de celo, et dixit illi: Abraham, Abraham. Ille autem dixit: Ecce ego. Et dixit: Noli imponere manum tuam super puerum, neque feceris illi quicquam. Nunc enim cognoui quoniam times Deum tuum [i 1Kb] , et non pepercisti filio tuo dilectissimo [i 1Kb] propter me . Item illic ad Iacob: Et dixit mihi Angelus Domini in somnis: Ego sum Deus quem  uidisti in loco Dei, ubi [k 1Kb] unxisti mihi titulum lapideum, et uouisti mihi uotum . Item in Exodo: Deus autem preibat eos, die quidem per columnam nubis ostendere illis iter [l 1Kb] , noctu autem in columna ignis . Et postea illic: Promouit autem Angelus Dei qui precedebat exercitum filiorum Isrel . Item illic: Ecce ego premitto Angelum meum ante faciem tuam, ad custodiendum te in itinere, ut te inducat in terram [m 1Kb] quam tibi preparaui. Obserua eum [n 1Kb] , et obaudi eum, et ne fueris inobaudiens ei, et non deerit tibi. Nomen enim meum in illo est , Unde ipse in Euangelio dicit: Ego ueni in nomine Patris mei, et non recepistis me. Cum alius uenerit in nomine suo, illum accipietis . Et iterum in Psalmo CXuII:  Benedictus est qui uenit in nomine Domini. Item in Malachia [o 1Kb] : Testamentum meum fuit cum uita et pace, et dedi illi [p 1Kb] timorem ut timeret me, a facie nominis mei proficisci illum. Lex ueritatis fuit in ore eius [q 1Kb] , et iniustitia non est inuenta in labiis eius. In pace lingue [r 1Kb] corrigens ambulauit nobiscum, et multos auertit ab iniustitia. Quoniam labia sacerdotis seruabunt scientiam, et legem exquirent ab ore eius, quoniam Angelus [s 1Kb] Omnipotentis est .



[2Kb] CAP. uI.---QUOD DEUS CHRISTUS.

In Genesi: Dixit autem Deus ad Iacob: Exsurge, et ascende in locum [t 1Kb] Bethel: et habita illic, et fac illic altare illi Deo qui tibi apparuit cum fugeres a facie Esau fratris tui . Item apud Esaiam:  Sic dicit Dominus Deus sabaoth: Fatigata est Aegyptus, et negotiatio Aethiopum, et Sabaim uiri alti ad te transgredientur, et tui erunt serui, et post te [u 1Kb] ambulabunt uincti compedibus, et adorabunt te, et in te precabuntur; quoniam in te Deus est, et non est Deus alius [u 1Kb] preter te. Tu enim es Deus, et non sciebamus, Deus Isrel saluator. Confundentur et reuerebuntur omnes qui aduersantur tibi, et cadent in confasionem [x 1Kb] . Item apud eumdem: uox clamantis in deserto  [a 1Kb] : Parate uiam Domini [b 1Kb] , rectas facite semitas Dei nostri. Omnis riuus [c 1Kb] implebitur, et omnis mons et collis humiliabitur, et erunt omnia tortuosa [d 1Kb] in directum et aspera in campum [e 1Kb] : et uidebitur claritas Domini [f 1Kb] , et uidebit omnis caro salutare Dei, quoniam Dominus locutus est . Item apud Hieremiam: Hic Deus noster [g 1Kb] , et non deputabitur [h 1Kb] alius absque illo, qui inuenit omnem uiam prudentie, et dedit eam Iacob [i 1Kb] puero suo et Isrel dilecto sibi. Post hec in terris uisus est, et cum hominibus conuersatus est . Item apud Zacariam Deus dicit: Et transibunt per mare angustum, et percutient in mari fluctus, et arefacient [i 1Kb] omnes altitudines fluminum, et confundetur omnis 287 iniuria [k 1Kb] Assyriorum, et sceptrum Aegypti [l 1Kb] auferetur, et confortabo eos in  Domino Deo ipsorum, et in nomine eius gloriabuntur, dicit Dominus . Item apud Osee dicit Dominus: Non faciam iuxta iram indignationis mee, non sinam deleri Effraim, quoniam Deus ego sum, et non homo in te sanctus [m 1Kb] , et non introibo [n 1Kb] in ciuitatem, post Deum ibo . Item in Psalmo XLIu: Thronus tuus, Deus, in secula seculorum, uirga equitatis, uirga regni tui. Dilexisti iustitiam, et odisti [o 1Kb] iniquitatem [p 1Kb] . Propterea unxit te Deus. Deus tuus, oleo exultationis super participes tuos [q 1Kb] . Item in Psalmo XLu: uacate et cognoscite quoniam ego sum Deus. Exaltabor in gentibus et exaltabor in terra . Item in Psalmo LXXXI: Non cognouerunt [r 1Kb] neque intellexerunt, in umbra deambulabunt [s 1Kb] . Item in Psalmo LXuII: Cantate Deo: psallite  nomini eius, uiam facite ei qui ascendit in occasum, Deus nomen illi [t 1Kb] . Item in Euangelio cata Ioannem: In principio erat Sermo [u 1Kb] , et Sermo erat apud Deum, et Deus erat Sermo . Item in eodem Dominus ad Thomam: Iniice huc digitum tuum, et uide manus meas, et noli esse incredulus sed fidelis. Respondit Thomas, et dixit illi: Dominus  meus et Deus meus. Dicit illi iehsu: Quia uidisti me [u 1Kb] , credidisti. Felices qui non uiderunt et crediderunt . Item Paulus ad Romanos: Optabam ego ipse anathema esse a Christo pro fratribus cognatisque meis [x 1Kb] secundum carnem, qui sunt Isrelite, quorum adoptio et claritas et testamentum et legis constitutio et famulatus et promissiones, quorum patres [y 1Kb] , ex quibus Christus secundum carnem, qui est super omnia Deus benedictus in secula . Item in Apocalypsi: Ego sum et , [z 3Kb] initium et finis. Ego sitienti dabo de fonte aque uite [aa 1Kb] gratis. Qui uicerit [bb 1Kb] possidebit ea et eorum hereditatem; et ero eius Deus, et ille erit mihi filius . Item in Psalmo LXXXI. Deus stetit in synagoga deorum, in medio autem deos discernens. Et iterum illic: Ego dixi: Dii estis et  filii Altissimi omnes; uos autem sicut homines morienimi . Quod si iusti qui fuerint et preceptis diuinis obtemperauerint dii, dici possunt, quanto magis Christus Deus Dei Filius [cc 1Kb] ? Sic ipse [dd 1Kb] in Euangelio cata Ioannem dicit: Nonne scriptum est in Lege quoniam ego dixi: Dii estis? Si illos dixit deos [ee 1Kb] ad quos sermo Dei factus est, et non potest solui Scriptura, quem Pater sanctificauit et misit in seculum, uos dicitis quoniam blasphemas [ff 1Kb] , quia dixi: Filius Dei sum. Quod si [gg 1Kb] non facio facta Patris, nolite mihi credere [hh 1Kb] ; quod si facio et mihi non uultis credere, factis credite, et cognoscite quoniam in me est Pater, et ego in illo . Item in Euangelio cata Mattheum: Et uocabitis nomen eius Emmanuel, quod est interpretatum nobiscum Deus .



CAP. uII.---QUOD CHRISTUS DEUS uENTURUS ESSET ILLUMINATOR ET SALuATOR GENERIS HUMANI.


Apud Esaiam: Confortamini, manus resolute, et, genua debilia, exhortamini [ii 1Kb] . Qui estis pusillanimes [ii 1Kb] , nolite metuere. Deus noster iudicium retribuet, ipse ueniet et saluos faciet nos. Tunc aperientur oculi cecorum,  et aures surdorum audient. Tunc saliet claudus sicut ceruus, et plana erit lingua mutorum: quia rupta est in deserto aqua, et riuus in terra sitienti . Item illic: Non senior, neque Angelus [a 1Kb] , sed ipse Dominus liberabit illos; quia diliget eos [b 1Kb] et parcet eis, et ipse redimet eos . Item illic: Ego Dominus Deus uocaui te in iustitia, ut teneam manum tuam, et confortabo te; et dedi te in testamentum generis mei, in lumen gentium, aperire oculos cecorum, producere a uinculis [c 1Kb] uinctos, et de domo carceris sedentes in tenebris. Ego Dominus Deus, hoc mihi nomen est [d 1Kb] . Claritatem meam alii non dabo, neque uirtutes meas sculptilibus . Item in Psalmo XXIu: uias tuas, Domine 288, ostende mihi [e 1Kb] , et semitas tuas edoce me, et deduc me ad ueritatem tuam, et doce  me, quoniam tu es, Deus, saluator meus . Unde in Euangelio cata Ioannem Dominus dicit: Ego sum lumen mundi [f 1Kb] . Qui me secutus fuerit, non ambulabit in tenebris, sed habebit lumen uite . Item cata Mattheum Gabriel angelus ad Ioseph: Ioseph, fili Dauid, ne metueris [g 1Kb] assumere Mariam [h 1Kb] uxorem tuam. Quod enim ex illa natum fuerit, de Spiritu sancto est. Pariet autem filium, et uocabis nomen eius Iesum. Hic enim saluum faciet populum suum a peccatis eorum . Item cata Lucam: Et Zacarias impletus est Spiritu sancto, et prophetauit dicens: Benedictus Dominus Deus Isrel, qui prospexit redemptionem [i 1Kb] populo suo, et excitauit [i 1Kb] nobis cornu salutis in domo Dauid pueri sui . Item illic Angelus ad pastores: Ne timueritis. Ecce enim  annuntio uobis quoniam natus est uobis hodie saluator, qui est Christus iehsu, in ciuitate Dauid .



[1Kb] CAP. uIII.---QUOD CUM A PRINCIPIO FILIUS DEI FUISSET, GENERARI DENUO HABERET SECUNDUM CARNEM.

In Psalmo II: Dominus dixit ad me: Filius meus es tu, ego hodie genui te [k 1Kb] . Postula a me [l 1Kb] , et dabo tibi gentes hereditatem tuam et possessionem tuam terminos terre . Item in Euangelio cata Lucam: Et factum est [m 1Kb] , ut audiuit salutationem Marie Elisabeth, exultauit infans in utero eius, et impleta est Spiritu sancto,  et exclamauit uoce magna et dixit: Benedicta tu inter mulieres, et benedictus uentris tui. Et unde hoc mihi contingit ut ueniat mater Domini [n 1Kb] mei ad me ? Item Paulus ad Galatas: At ubi aduenit impletio temporis [o 1Kb] , misit Deus Filium suum natum de muliere [p 1Kb] . Item in Epistola Ioannis: Omnis spiritus qui confitetur Iesum Christum in carne uenisse, de Deo est. Qui autem negat in carne uenisse, de Deo non est [q 1Kb] , sed est de antichristi spiritu .



CAP. IX.---QUOD HOC FUTURUM ESSET SIGNUM NATIuITATIS EIUS, UT DE uIRGINE NASCERETUR HOMO ET DEUS, HOMINIS ET DEI FILIUS.

Apud Esaiam: Et adiecit Dominus loqui ad Achaz dicens [r 1Kb] : Pete tibi signum a Deo Domino tuo in altitudinem  [s 1Kb] sursum et in altitudinem deorsum. Et dixit Achaz: Non petam, et non tentabo Dominum Deum meum. Et dixit: Audite itaque, domus Dauid [t 1Kb] . Non pusillum [u 1Kb] uobis certamen cum hominibus, quoniam Deus prestat agonem. Propter hoc dabit Deus ipse uobis signum. Ecce uirgo in uterum accipiet, et pariet filium, et uocabitis [u 1Kb] nomen eius Emmanuel. Butyrum et mel manducabit [x 1Kb] priusquam sciat reprobare malum et eligere bonum [y 1Kb] . Hoc semen predixerat Deus de muliere procedere, quod calcaret caput diaboli. In Genesi: Tunc dixit Deus ad serpentem: Quia tu hoc fecisti, maledictus tu ab omni genere [z 1Kb] bestiarum terre. Pectore tuo et uentre repes, et erit tibi terra cibus in omnibus diebus uite tue. Et ponam inimicitiam inter te et mulierem et inter semen [aa 1Kb] eius. Ipse tuum obseruabit  [bb 1Kb] caput, et tu obseruabis calcaneum eius .



CAP. X.---QUOD ET HOMO ET DEUS CHRISTUS, EX UTROQUE GENERE CONCRETUS, UT MEDIATOR ESSE INTER NOS ET PATREM POSSET.

Apud Hieremiam [cc 1Kb] : Et homo est, et quis cognoscet eum ? Item in Numeris: Orietur stella ex Iacob, et exsurget homo ex Isrel. Item illic: Procedet homo de semine eius, et dominabitur multarum gentium et exaltabitur tamquam [dd 1Kb] Gog regnum ipsius, et augebitur  regnum eius, et Deus eduxit eum ex Aegypto [a 1Kb] ; quasi claritas unicornis ei [b 1Kb] , et edet gentes inimicorum suorum [c 1Kb] , et crassitudines illorum emedullabit, et balistis suis configet inimicum [d 1Kb] . Recubans [e 1Kb] requieuit quasi leo et quasi catulus leonis. Quis suscitabit eum? Qui benedicunt te [f 1Kb] benedicti sunt, et qui maledicunt te maledicti sunt . Item apud Esaiam: Spiritus 289 Domini super me. Propter quod unxit me [g 1Kb] , bene nuntiare pauperibus misit me, curare contribulatos corde [h 1Kb] , predicare captiuis remissionem et cecis uisum [i 1Kb] , uocare annum Domini acceptabilem et diem retributionis . Unde in Euangelio cata Lucam Gabriel [i 1Kb] ad Mariam [k 1Kb] : Et respondens Angelus dixit ad illam: Spiritus sanctus superueniet in te, et uirtus Altissimi obumbrabit te [l 1Kb] . Quapropter [m 1Kb] quod nascetur  ex te sanctum uocabitur Filius Dei . Item in Epistola Pauli ad Corinthios priore: Primas homo de terre limo, secundus homo de celo [n 1Kb] . Qualis ille de limo, tales et qui de limo; et qualis celestis, tales et celestes. Quomodo portauimus imaginem eius qui de limo est, portemus et imaginem eius qui de celo est .



CAP. XI.---QUOD DE SEMINE DAuID SECUNDUM CARNEM NASCI HABERET.

In Basilion secundo: Et fuit uerbum Domini ad Nathan dicens: uade, et dic seruo meo Dauid: Hec dicit Dominus: Non tu edificabis mihi domum ad inhabitandum; sed erit, cum impleti fuerint dies tui, et dormieris cum patribus tuis, suscitabo semen tuum  post te, qui erit de utero tuo, et parabo regnum eius. Hic edificabit mihi domum in nomine meo [o 1Kb] , et erigam thronum eius usque in seculum. Et ego ero ei in patrem, et ipse erit mihi in filium; et fidem consequetur domus eius, et regnum eius usque in seculum in conspectu meo . Item apud Esaiam: Et exibit uirga [p 1Kb] de radice Iesse, et flos de radice eius  ascendet [q 1Kb] ; et requiescet super eum spiritus Domini, spiritus sapientie et intellectus, spiritus consilii et fortitudinis, spiritus scientie et pietatis, et implebit eum spiritus timoris Domini [r 1Kb] . Item in Psalmo CXXXI: Iurauit Deus ipsi Dauid ueritatem, et non reprobauit eam [s 1Kb] : De fructu uentris tui ponam super thronum meum [t 1Kb] . Item in Euangelio cata Lucam: Et dixit Angelus ad illam: Ne timeas, Maria. Inuenisti enim gratiam ante Deum. Ecce concipies in utero [u 1Kb] , et paries filium, et uocabis nomen eius Iesum. Hic erit magnus, et Filius Altissimi uocabitur, et dabit illi Dominus Deus thronum Dauid patris sui, et regnabit [u 1Kb] super domum Iacob in secula [x 1Kb] , et regni eius non erit finis . Item in Apocalypsi: Et uidi librum in dextera Dei sedentis  super thronum scriptum intus et retro [y 1Kb] , signatum signis [z 1Kb] septem; et uidi Angelum fortem predicantem uoce magna: Quis dignus est accipere librum et aperire signa eius? Nec quisquam poterat neque in celo, neque super terram [aa 1Kb] , neque sub terra [bb 1Kb] , aperire librum, sed neque perspicere eum. Et ego flebam multum quod nemo dignus [cc 1Kb] repertus esset qui aperiret librum aut uideret illum. Et unus ex senioribus dixit mihi: Ne fleueris, ecce uicit Leo de tribu Iuda, Radix Dauid, aperire librum et soluere [dd 1Kb] septem signa eius .



[1Kb] CAP. XII.---QUOD IN BETHLEHEM NASCERETUR.

Apud Micheam: Et tu Bethlehem, domus [ee 1Kb] Effrata, non exigua es, ut constituaris in millibus Iuda. Ex te mihi procedet ut sit [ff 1Kb] princeps apud Isrel, et  processiones eius [gg 1Kb] a principio a diebus seculi . Item in Euangelio: Et cum iehsu natus esset in Bethlehem Iude in diebus [hh 1Kb] Herodis regis, ecce magi ab oriente uenerunt [ii 1Kb] Hierosolymam dicentes: Ubi est qui natus est rex Iudeorum? uidimus enim stellam eius in Oriente, et uenimus [ii 1Kb] cum muneribus adorare illum .



CAP. XIII.---QUOD HUMILIS IN PRIMO ADuENTU SUO uENIRET.


Apud Esaiam: Domine, quis credidit auditui nostro, et brachium Domini [a 1Kb] cui reuelatum est? Annuntiauimus coram ipso sicut pueri, sicut radix in terra sitienti. Non est figura eius neque claritas; et uidimus illum, et non habuit figuram neque speciem, sed figura eius sine honore et deficiens preter ceteros homines. Homo in plaga positus et sciens ferre imbecillitatem [b 1Kb] ; quia auersa est [c 1Kb] facies eius, inhonoratus est, et non est [d 1Kb] computatus 290 . Hic peccata nostra portat [e 1Kb] , et pro nobis dolet [f 1Kb] , et nos putauimus [g 1Kb] illum esse in dolore et in plaga et in uexatione; ipse autem uulneratus est propter facinora nostra, et infirmatus est propter peccata nostra. Doctrina pacis nostre super  illum, et liuore eius [h 1Kb] sanati sumus. Omnes sicut oues errauimus, homo a uia sua errauit. Et Deus tradidit illum pro peccatis nostris, et ipse propterea quod uexatus est, non aperuit os suum . Item apud eumdem: Non sum contumax, neque contradico; dorsum meum posui ad flagella, et maxillas meas ad palmas, faciem autem meam [i 1Kb] non auerti a feditate sputorum, et fuit Deus [i 1Kb] auxiliator meus . Item apud eumdem: Non clamabit neque audiet quis [k 1Kb] in plateis uocem eius. Arundinem quassatam non confringet, et linum fumigans non exstinguet, sed in ueritate [l 1Kb] proferet iudicium. Fulgebit et non quassabitur quoadusque ponat [m 1Kb] in terra iudicium, et in nomine eius Gentes credent . Item in Psalmo XXI: Ego autem sum uermis, et non homo, maledictum [n 1Kb] hominis et  abiectio [o 1Kb] populi. Omnes qui me uidebant despiciebant me [p 1Kb] , et locuti sunt in labiis [q 1Kb] , et mouerunt caput. Sperauit in Domino, eripiat eum; saluum faciat eum, quoniam uult eum . Item illic: Aruit uelut testa [r 1Kb] uirtus mea, et lingua mea [s 1Kb] agglutinata est faucibus meis. Item apud Zacariam: Et ostendit mihi Dominus Iesum sacerdotem illum magnum stantem ante faciem Angeli Domini, et diabolus stabat ad dexteram eius aduersari [t 1Kb] ei. Et iehsu erat indutus uestimenta [u 1Kb] sordida, et stabant [u 1Kb] ante faciem ipsius Angeli, et respondit et ait ad eos qui stabant ante faciem eius dicens: Auferte [x 1Kb] uestimenta sordida ab eo. Et dixit ad eum: Ecce abstuli iniquitates tuas. Et induite eum poderem [y 1Kb] ,  et imponite cidarim mundam super caput eius . Item Paulus ad Philippenses: Qui, in figura Dei constitutus, non rapinam arbitratus est esse se equalem Deo, sed semetipsum exinaniuit [z 1Kb] , formam serui accipiens, in similitudinem hominum [aa 1Kb] factus, et habitu inuentus ut homo [bb 1Kb] . Humiliauit se, factus obediens usque ad mortem, mortem autem crucis. Propter quod et Deus exaltauit illum, et donauit illi nomen [cc 1Kb] quod est super omne nomen, ut in nomine Iesu omne [dd 1Kb] genu flectatur celestium, terrestrium et infernorum, et omnis lingua confiteatur quia Dominus iehsu Christus in gloria [ee 1Kb] est Dei Patris .



CAP. XIu.---QUOD IPSE SIT IUSTUS QUEM IUDAEI OCCISURI ESSENT.

 In Sapientia Salomonis: Circumueniamus iustum, quoniam insuauis [ff 1Kb] est nobis, et contrarius est operibus nostris, et exprobrat nobis [gg 1Kb] peccata legis. Promittit scientiam Dei se habere, et Filium Dei se nominat. Factus est nobis in traductione [hh 1Kb] cogitationum nostrarum; grauis est nobis etiam ad uidendum, quoniam dissimilis est aliis uita illius, et mutate sunt uie illius. Tamquam nugaces [ii 1Kb] estimati sumus ab illo, et continet se a uiis nostris quasi ab immunditiis, et prefert nouissima iustorum, et gloriatur patrem se habere Deum [ii 1Kb] . uideamus ergo si sermones illius ueri sunt, et tentemus que uentura sunt illi. Contumelia et tormento interrogemus eum, ut sciamus reuerentiam illius [kk 1Kb] , et probemus patientiam illius. Morte turpissima condemnemus eum. Hec cogitauerunt, et errauerunt. Excecauit enim illos malitia ipsorum,  et nescierunt sacramenta Dei . Item apud Esaiam: uidete quomodo iustus perit, et nemo intelligit, et uiri iusti tolluntur, et nemo recognoscit. A facie enim iniustitie sublatus est iustus, et erit in pace [ll 1Kb] sepultura eius . De hoc ipso in Exodo ante predictum: Innocentem et iustum non occides . Item in Euangelio: Iudas, penitentia ductus [mm 1Kb] , sacerdotibus et senioribus dixit: Peccaui tradens sanguinem iustum .



[18Kb] CAP. Xu.---QUOD IPSE DICTUS SIT OuIS ET AGNUS QUI OCCIDI HABERET, ET DE SACRAMENTO 291 PASSIONIS.

Apud Esaiam: Sicut ouis ad uictimam ductus est, et  sicut agnus coram tondente [a 1Kb] se sine uoce, sic non aperuit os suum. In humilitate iudicium eius sublatum est. Natiuitatem [b 1Kb] eius quis enarrabit? Quoniam auferetur a terra uita eius, a facinoribus populi mei adductus est ad mortem, et dabo malos pro sepultura eius et ipsos diuites [c 1Kb] pro morte eius, quia facinus non fecit, neque insidias [d 1Kb] ore suo. Propterea ipse consequetur multos [e 1Kb] , et fortium diuidet spolia, propterea quod tradita est ad mortem anima eius, et inter facinorosos deputatus est. Et ipse peccata multorum pertulit, et propter facinora illorum traditus est . Item apud Hieremiam: Domine, significa [f 1Kb] mihi, et cognoscam, tunc uidi meditationes [g 1Kb] eorum. Ego sicut agnus sine malitia perductus sum ad uictimam; in me cogitauerunt cogitatum dicentes: uenite, mittamus lignum in  panem [h 1Kb] eius, et eradamus [i 1Kb] a terra uitam eius, et nomen eius non erit in memoria [i 1Kb] amplius . Item in Exodo [k 1Kb] Deus ad Moysen: Accipiant sibi singuli ouem per domos tribuum [l 1Kb] , ouem sine uitio, perfectum, masculum, anniculum [m 1Kb] erit uobis. Ab agnis et ab hedis accipietis, et occident illum omne uulgus [n 1Kb] synagoge filiorum Isrel ad uesperam; et accipient [o 1Kb] de sanguine eius, et ponent super duos postes et super limen in domibus in quibus eum [p 1Kb] edent in ipsis; et edent carnes ipsa nocte assatas igni, et azyma cum picridibus [q 1Kb] edent. Non edetis de eis crudam, neque coctam in aqua, nisi assatam igni, caput cum pedibus [r 1Kb] et interaneis; nichil  derelinquetis [s 1Kb] ex eis in mane, et os [t 1Kb] non confringetis ex eo. Que autem relicta fuerint de eo usque in mane, igni crementur. Sic autem comedetis eum. Lumbi [u 1Kb] uestri precincti, et calige [u 1Kb] uestre in pedibus uestris, et bacula uestra [x 1Kb] in manibus uestris; et edetis eum festinanter, Pascha est enim [y 1Kb] Domini . Item in Apocalypsi: Et uidi in medio throni [z 1Kb] et quatuor animalium et in medio seniorum agnum stantem quasi occisum, habentem cornua septem et oculos septem, qui sunt septem spiritus Dei missi per orbem terre. Et uenit, et accepit librum de dextera Dei [aa 1Kb] sedentis in throno. Et cum accepisset librum, quatuor animalia et uiginti quatuor seniores prostrauerunt se ante Agnum, habentes singuli citharas et pateras [bb 1Kb] aureas plenas odoramentis supplicationum, que  sunt orationes sanctorum, et cantauerunt canticum nouum dicentes: Dignus es, Domine, accipere librum et aperire signa [cc 1Kb] eius, quoniam occisus es et redemisti nos sanguine tuo [dd 1Kb] ex omni tribu et lingua et populo et natione, et fecisti nos regnum Deo nostro, sacerdotesque fecisti, et regnabunt super terram . Item in Euangelio: Altera die uidit Ioannes [ee 1Kb] Iesum uenientem ad se, et ait: Ecce agnus Dei [ff 1Kb] et ecce qui aufert peccata mundi .



CAP. XuI.---QUOD IDEM ET LAPIS DICTUS SIT.

Apud Esaiam sic dicit Dominus: Ecce ego immillo  [a 1Kb] in fundamenta Sion lapidem pretiosum, electum [b 1Kb] , summum, angularem, honoratum; et qui crediderit in eum, non confundetur . Item in Psalmo CXuII: Lapis quem reprobauerunt edificantes, hic factus est in caput anguli. A Domino factus est iste [c 1Kb] , et est admirabilis in oculis nostris. Iste dies [d 1Kb] quem fecit Dominus, exultemus et iucundemur [e 1Kb] in eo. O Domine, salua [f 1Kb] igitur, o Domine, dirige igitur. Benedictus est qui uenit in nomine Domini . Item apud Zacariam: Ecce ego adduco puerum meum. Oriens [g 1Kb] nomen est ei: quoniam lapis quem dedi ante faciem Iesu, super lapidem ipsum unum septem oculi sunt . Item in Deuteronomio: Et scribes [h 1Kb] super lapidem omnem legem hanc manifeste nimis . Item apud Iesum Naue: Et accepit lapidem magnum,  et statuit eum illic contra Dominum, et ait iehsu ad populum: Ecce lapis iste erit uobis in testimonium quia iste audiuit [i 1Kb] omnia que dicta sunt a Domino, quanta locutus est [i 1Kb] ad uos hodie; et erit ipse uobis in testimonium 292 in nouissimo dierum, quando recesseritis a Deo uestro . Item in Actibus Apostolorum Petrus: Principes populi et seniores Israël [k 1Kb] , audite: Ecce nos hodie interrogamur a uobis super benefacto hominis [l 1Kb] infirmi in quo iste saluatus est. Sit uobis omnibus notum et omni populo Israël quia in nomine Iesu Christi Nazareni, quem uos crucifixistis, quem Deus suscitauit a mortuis [m 1Kb] in illo iste in conspectu uestro sanus adstat [n 1Kb] , in alio autem nullo. Hic est lapis qui contemptus est a uobis edificantibus [o 1Kb] , qui factus est in caput anguli. Non est enim nomen aliud sub celo datum hominibus in quo oportet saluari nos .  Hic est lapis in Genesi  quem ponit Iacob ad caput suum, quia caput uiri Christus; et dormiens uidet scalam ad celum pertingentem, in qua constitutus erat Dominus, et Angeli ascendebant et descendebant; quem lapidem consecrauit et unxit sacramento unctionis [p 1Kb] Christum significans. Hic est lapis in Exodo  super quem sedit Moyses in cacumine collis [q 1Kb] , quando iehsu Naue contra Amalech [r 1Kb] dimicauit, et sacramento lapidis et stabilitate sessionis Amalech superatus est ab Iesu, id est, diabolus a Christo uictus est. Hic est lapis magnus in Basilion primo  super quem posita est arca testamenti, quando eam ab [s 1Kb] allophylis remissam et redditam in plaustro boues reportauerunt. Item hic  est lapis in Basilion  quo Dauid frontem Golie percussit et occidit, significans diabolum et seruos eius inde prosterni, uicta scilicet ea capitis parte [t 1Kb] quam signatam non habent [u 1Kb] . Quo signo nos et tuti semper sumus et uiuimus. Hic est lapis quem cum alienigenas Israël uicisset statuit Samuel, et appellauit nomen eius Abennezer, id est lapis auxiliator [u 1Kb] .



CAP. XuII.---QUOD DEINDE IDEM LAPIS MONS FIERET ET IMPLERET TOTAM TERRAM.

Apud Danielem: Et ecce imago nimis magna, et contemplatio eius imaginis metuenda et elata stabat contra te; cuius caput fuit ex auro bono, pectus et brachia eius argentea, uenter et femora erea, pedes autem  ex parte quidem ferrei, ex parte autem fictiles, quoadusque abscisus est lapis de monte sine manibus concidentium, et percussit imaginem super pedes ferreos et fictiles, et comminuit eos minutatim, et factum est simul ferreum et testa [x 1Kb] et eramentum et argentum et aurum; et facta sunt minuta quasi palea aut puluis in area estate, et uentilauit illa uentus, ita ut nichil remanserit [y 1Kb] ex illis; et lapis qui percussit imaginem factus est mons magnus, et impleuit totam terram .



CAP. XuIII.---QUOD IN NOuISSIMIS TEMPORIBUS IDEM MONS MANIFESTARETUR, SUPER QUEM GENTES [z 1Kb] uENIRENT, ET IN QUEM IUSTI QUIQUE ASCENDERENT.

Apud Esaiam [aa 1Kb] : Erit in nouissimis temporibus manifestus mons Domini et domus Dei super uertices montium,  et exaltabitur super colles, et uenient super illum omnes gentes, et ambulabunt multi, et dicent: uenite, ascendamus in montem Domini et in domum Dei Iacob, et nuntiabit nobis uiam eius, et ambulabimus [bb 1Kb] in illa. De Sion enim procedet [cc 1Kb] lex et uerbum Domini ab Hierusalem; et iudicabit inter gentes, et redarguet populum multum, et concident gladios suos in aratra et lanceas suas in falces [dd 1Kb] , et iam non discent pugnare . Item in Psalmo XXIII: Quis ascendet in montem Domini, aut quis stabit in loco sancto eius? Innocens manibus et mundo corde [ee 1Kb] . Qui non accepit in uano animam suam, et non iurauit subdole [ff 1Kb] proximo sibi, iste accipiet benedictionem a Domino et misericordiam a Deo salutari suo. Ista natiuitas eorum [gg 1Kb] qui eum querunt, qui querunt faciem Dei Iacob .



[1Kb] CAP. XIX.---QUOD IPSE SIT SPONSUS, ECCLESIAM HABENS SPONSAM, DE QUA FILII SPIRITALES NASCERENTUR.


293 Apud Iohel: Canite tuba in Sion, sanctificate ieiunium, et indicite curationem, aggregate populum [a 1Kb] , sanctificate ecclesiam, excipite maiores natu, colligite paruulos lactentes; procedat sponsus de cubili suo [b 1Kb] , et sponsa de thalamo suo . Item apud Hieremiam: Et auferam de ciuitatibus Iuda et de quadriuiis [c 1Kb] Hierusalem uocem letantium et uocem gaudentium, uocem sponsi et uocem sponse . Item in Psalmo XuIII: Et ipse uelut sponsus egrediens de thalamo suo. Exsultauit ut gigas [d 1Kb] uiam currere. A summo celi egressio eius [e 1Kb] , et decursio eius usque ad summum eius, et non est qui lateat [f 1Kb] a calore eius . Item in Apocalypsi: ueni, ostendam tibi nouam nuptam uxorem Agni; et duxit me in Spiritu in montem magnum, et ostendit mihi ciuitatem sanctam Hierusalem descendentem de celo, a Deo habentem claritatem [g 1Kb] Dei . Item in Euangelio cata Ioannem: uos mihi testes estis quoniam dixi eis qui missi sunt ab Hierosolymis ad me, quia non sum Christus, sed quoniam missus sum ante illum. Qui enim habet sponsam sponsus est. Amicus autem sponsi est qui stat et gaudio audit eum et gaudet propter uocem sponsi . Huius rei mysterium ostensum est apud Iesum Naue, quando iussus est excalciare se [h 1Kb] , quod scilicet sponsus non ipse esset. Erat enim in Lege ut quisquis [i 1Kb] nuptias recusaret [i 1Kb] , calciamentum deponeret [k 1Kb] , calciaretur uero ille qui sponsus futurus  esset. Et factum est cum esset iehsu [l 1Kb] in Ierico, circumspexit oculis, et uidit hominem stantem ante faciem suam et frameam tenentem [m 1Kb] in manu eius, et dixit: Noster es, an aduersariorum? Ille autem dixit: Ego sum dux uirtutis Domini, nunc adueni. Et iehsu cecidit in faciem [n 1Kb] ad terram, et ait illi: Domine, quid imperas famulo [o 1Kb] tuo? Et ait dux uirtutis Domini: Solue calciamentum de pedibus tuis. Locus enim in quo stas terra sancta est . Item in Exodo Moyses iubetur calciamentum deponere [p 1Kb] , quod nec ipse sponsus esset: Et apparuit ei Angelus Domini in flamma  ignis de rubo, et uidit quoniam rubus arderet igni, rubus autem non cremabatur [q 1Kb] . Et dixit Moyses: Transiens uidebo [r 1Kb] hoc grande uisum, cur utique non crematur [s 1Kb] rubus. Ut uidit autem quoniam accedit uidere, uocauit eum Dominus Deus de rubo dicens: Moyses, Moyses. Qui dixit [t 1Kb] : Quid est? Et dixit: Ne accesseris huc, nisi solueris calciamentum de pedibus tuis. Locus enim in quo stas terra sancta est. Et dixit ei: Ego sum Deus patris tui [u 1Kb] , Deus Abraham, et Deus Isaac, Deus Iacob . Hoc autem manifestatum est in Euangelio cata Ioannem: Et respondit illis Ioannes: Ego quidem [u 1Kb] baptizo in aqua: in medio autem uestrum stat quem uos nescitis [x 1Kb] . Ipse est enim de quo dixi: Post me ueniens homo [y 1Kb] ante me factus est, cuius non sum dignus corrigiam calciamenti [z 1Kb] soluere . Item cata Lucam: Sint lumbi uestri precincti [aa 1Kb] et lucerne ardentes [bb 1Kb] , et uos similes hominibus exspectantibus dominum suum quando ueniat [cc 1Kb] a nuptiis, ut cum uenerit et pulsauerit aperiant ei. Beati [dd 1Kb] serui illi quos adueniens dominus inuenerit uigilantes . Item in Apocalypsi: Regnauit Dominus Deus omnipotens, gaudeamus et exultemus, et demus ei glorie [ee 1Kb] claritatem, quoniam uenerunt nuptie Agni, et uxor eius se preparauit .



CAP. XX.---QUOD CRUCI ILLUM FIXURI ESSENT IUDAEI.

Apud Esaiam: Expandi manus meas tota die ad plebem contumacem et contradicentem mihi, qui ambulant uias non bonas [ff 1Kb] , sed post peccata sua .  Item apud Hieremiam: uenite, mittamus lignum in panem eius [gg 1Kb] , et eradamus [hh 1Kb] a terra uitam eius . Item in Deuteronomio: Et erit pendens uita tua ante oculos tuos, et timebis die et nocte, et non credes uite tue . Item in Psalmo XXI: Effoderunt manus meas et pedes meos, dinumerauerunt 294 omnia ossa mea. Ipsi autem contemplati sunt, et uiderunt me, et diuiserunt uestimenta mea sibi, et super uestem meam sortem miserunt. Tu autem, Domine, ne elongaueris auxilium tuum a me, in auxilium meum attende. Libera a gladio animam meam et  de manu canis unicam meam. Salua me ex ore leonis et a cornibus unicornium humilitatem meam. Enarrabo nomen tuum fratribus meis, in medio ecclesie laudabo te . Item in Psalmo CXuIII: Confige clauis de metu tuo [a 1Kb] carnes meas . Item in Psalmo CXL: Alleuatio manuum mearum sacrificium uespertinum . De quo sacrificio Sophonias dixit: Metuite a facie Domini Dei, quoniam prope est dies eius: quia apparauit [b 1Kb] Dominus sacrificium suum, sanctificauit electos suos [c 1Kb] . Item apud Zacariam: Et intuebuntur in me, in quem transfixerunt . Item in Psalmo LXXXuII: Exclamaui ad te, Domine, tota die, extendi ad te manus meas . Item in Numeris: Non quasi homo Deus suspenditur [d 1Kb] , neque quasi filius hominis  minas patitur . Unde in Euangelio [e 1Kb] Dominus dicit: Sicut Moyses exaltauit serpentem in eremo, ita exaltari oportet Filium hominis, ut omnis qui crediderit in Filium [f 1Kb] habeat uitam eternam .



CAP. XXI.---QUOD IN PASSIONE CRUCIS ET SIGNO uIRTUS [g 1Kb] OMNIS SIT ET POTESTAS.

Apud Abacuc: Texit [h 1Kb] celos uirtus eius et laudis eius plena est terra; et splendor eius ut lux [i 1Kb] erit, cornua in manibus eius erunt [i 1Kb] . Et illic constabilita est uirtus glorie eius, et constituit dilectionem ualidam. Ante faciem suam ibit uerbum, et procedet [k 1Kb] in campos secundum gressus [l 1Kb] suos . Item apud Esaiam: Ecce natus est nobis puer, et datus est  nobis filius, cuius imperium super humeros eius; et uocatum est nomen eius magne cogitationis [m 1Kb] nuntius . Hoc signo crucis et Amalech uictus est ab Iesu per Moysen. In Exodo dixit Moyses ad Iesum [n 1Kb] : Elige tibi uiros, et exi, et constitue cum Amalech in crastinum [o 1Kb] . Ecce ego stabo in cacumine collis, et uirga Dei in manu mea. Et factum est cum leuabat manus Moyses, preualebat Isrel; ubi autem submiserat manus [p 1Kb] Moyses, inualescebat Amalech. Sed manus Moysi erant graues, et accepto lapide supposuerunt sub eo, et sedebat super eum; et Aaron et Ur sustentabant manus eius hinc et inde, et facte sunt manus Moysi stabiles usque in occasum solis, et fugauit iehsu  Amalech et omnem populum eius. Et dixit Dominus ad Moysen: Scribe hoc ut sit memoria in libro, et da in aures Iesu [q 1Kb] , quoniam deletione deleam memoriam Amalech de sub celo .



CAP. XXII.---QUOD IN HOC SIGNO CRUCIS SALUS SIT OMNIBUS QUI IN FRONTIBUS NOTENTUR [r 1Kb] .

Apud Ezechielem dicit Dominus: Transi mediam Hierusalem, et notabis signum super frontes uirorum qui ingemunt et merent ob iniquitates que fiunt in medio ipsorum . Item illic: uadite [s 1Kb] et cedite, et nolite parcere oculis uestris. Nolite misereri senioris et iuuenis [t 1Kb] et uirginis, et paruulos et mulieres interficite, ut perdeleantur. Omnem autem super quem signum scriptum est, ne tetigeritis, et ab ipsis [u 1Kb] sanctis meis incipite. Item in Exodo Deus ad Moysen: Et erit  sanguis [u 1Kb] in signo uobis super domos in quibus ibi eritis; et uidebo sanguinem, et protegam uos, et non erit in uobis plaga diminutionis cum percutiam terram Aegypti . Item in Apocalypsi: Et uidi Agnum stantem in monte [x 1Kb] Sion, et cum eo centum quadraginta quatuor millia, et habebant nomen eius et nomen Patris eius scriptum in frontibus suis . Item illic: Ego sum et , primus et nouissimus, initium et finis. Felices eos qui faciunt precepta eius, ut sit potestas eorum super lignum uite [y 1Kb] .



[1Kb] CAP. XXIII.---QUOD MEDIO DIE IN PASSIONE EIUS TENEBRAE FUTURAE ESSENT.

Apud Amos: Et erit in illo die, dicit Dominus, occidet sol meridie, et obtenebrabitur dies lucis: 295 et conuertam  dies festos uestros in luctum et omnia cantica uestra in lamentationem . Item apud Hieremiam: Exterrita est que parit et teduit [z 1Kb] anima eius. Subiit sol ei cum adhuc medius dies esset, confusa est et maledicta. Reliquos eorum in gladio [aa 1Kb] dabo in conspectu inimicorum eorum . Item in Euangelio: A sexta autem hora tenebre facte sunt super [bb 1Kb] totam terram usque ad horam nonam .



CAP. XXIu.---QUOD A MORTE NON uINCERETUR, NEC APUD INFEROS REMANSURUS ESSET.

In Psalmo XXIX: Domine, reduxisti [cc 1Kb] ab inferno  animam meam . Item in Psalmo Xu: Non derelinques animam meam apud inferos, neque dabis sanctum tuum uidere corruptionem [a 1Kb] . Item in Psalmo III: Ego dormiui, et somnum cepi [b 1Kb] , et resurrexi, quoniam Dominus auxiliatus est mihi [c 1Kb] . Item cata Ioannem: Nemo aufert animam meam a me, sed ego a me pono eam, potestatem habeo ponendi eam, et potestatem habeo iterum sumendi eam. Hoc enim mandatum accepi a Patre meo .



CAP. XXu.---QUOD AB INFERIS TERTIO DIE RESURGERET.

Apud Osee: uiuificabit [d 1Kb] nos post biduum, die tertio resurgemus [e 1Kb] . Item in Exodo: Et  dixit Dominus ad Moysen: Descende et testificare populo, et sanctifica illos hodie et cras, et lauent uestem suam [f 1Kb] , et sint parati in perendinum diem. Die enim tertio descendet Dominus in montem Sina [g 1Kb] . Item in Euangelio: Progenies nequam et adultera signum querit, et signum non dabitur illi nisi signum Ione [h 1Kb] prophete. Quomodo enim fuit Ionas in uentre ceti tribus diebus et tribus noctibus, ita erit Filius hominis in corde terre [i 1Kb] tribus diebus et tribus noctibus .



[1Kb] CAP. XXuI.---QUOD, CUM RESURREXISSET, ACCIPERET A PATRE OMNEM POTESTATEM, ET POTESTAS EIUS AETERNA SIT.

Apud Danielem: uidebam in uisu nocte [i 1Kb] ; et  ecce in nabibus celi quasi Filius hominis ueniens uenit usque ad ueterem dierum, et stetit in conspectu eius, et qui assistebant ei [k 1Kb] obtulerunt eum; et data est ei potestas regia, et omnes reges terre per genus [l 1Kb] , et omnis claritas seruiens ei [m 1Kb] ; et potestas eius eterna, que non auferetur, et regnum eius non corrumpetur . Item apud Esaiam: Nunc exsurgam, dicit Dominus, nunc clarificabor, nunc exaltabor; nunc uidebitis, nunc intelligetis, nunc confundemini. uana erit fortitudo spiritus uestri, ignis [n 1Kb] uos consumet . Item in Psalmo CIX: Dixit Dominus [o 1Kb] Domino meo: Sede ad dexteram meam quoadusque [p 1Kb] ponam inimicos tuos suppedaneum  [q 1Kb] pedum tuorum. uirgam uirtutis tue mittet [r 1Kb] Deus a Sion, et dominaberis in medio inimicorum tuorum . Item in Apocalypsi: Et conuersus respexi, ut uiderem uocem que mecum loquebatur. Et uidi septem candelabra aurea, et in medio candelabrorum similem Filio hominis uestitum podere, et erat precinctus supra mamillas zonam auream [s 1Kb] . Caput autem eius et capilli erant albi uelut lana aut nix, et oculi eius ut flamma ignis, et pedes eius similes aurichalco, sicut de fornace ignis [t 1Kb] , et uox eius ut sonus aquarum multarum; et habebat in dextera sua septem stellas, et ex ore eius gladius utraque parte [u 1Kb] acutus exibat, et facies eius splendebat [u 1Kb] ut sol in uirtute sua. Et cum uidissem eum, cecidi ad pedes eius tamquam mortuus, et imposuit [x 1Kb] super me dexteram suam dicens:  Noli timere, ego sum primus et nouissimus, et uiuus qui fueram mortuus; et ecce sum uiuens in secula seculorum, et habeo claues mortis et inferorum . Item in Euangelio Dominus post resurrectionem [y 1Kb] discipulis dicit: Data est mihi omnis potestas in celo et in terra. Ite ergo [z 1Kb] , et docete omnes gentes, tingentes [aa 1Kb] eos in nomine Patris et Filii et Spiritus sancti, docentes eos obseruare omnia quecumque precepi uobis [bb 1Kb] .



CAP. XXuII.---QUOD PERuENIRI NON POSSIT AD DEUM PATREM NISI PER FILIUM [cc 1Kb] EIUS IESUM 296 CHRISTUM.

In Euangelio: Ego sum uia et ueritas et uita. Nemo uenit ad Patrem nisi per me . Item illic: Ego sum ostium [dd 1Kb] . Per me si quis introierit [ee 1Kb] , saluabitur  . Item illic: Multi prophete et iusti cupierunt uidere que uidetis, et non uiderunt, et audire que auditis, et non audierunt . Item illic: Qui credit in Filium habet uitam eternam. Qui dicto [ff 1Kb] non audiens est in Filium non habet uitam, sed ira Dei manebit super eum. Item Paulus apud Ephesios: Et cum uenisset, annuntiauit uobis pacem his qui longe et pacem iis qui prope, quia per ipsum habemus accessum [gg 1Kb] ambo in uno Spiritu ad Patrem . Item ad Romanos: Omnes enim peccauerunt et egent claritate Dei: iustificantur autem dono ipsius et gratia per redemptionem que est in Christo Iesu . Item in  Epistola Petri apostoli: Christus semel pro peccatis nostris [a 1Kb] mortuus est, iustus pro iniustis [b 1Kb] , ut nos offerret Deo . Item illic: In hoc enim et mortuis predicatum est ut suscitentur . Item in Epistola Ioannis: Qui negat Filium, neque Patrem habet. Qui confitetur Filium [c 1Kb] , et Filium et Patrem habet .



[1Kb] CAP. XXuIII.---QUOD IPSE IUDEX uENTURUS SIT.

Apud Malachiam: Ecce dies Domini uenit ardens uelut clibanus; eruntque omnes alienigene et omnes iniqui stipula, et succendet illos adueniens dies, dicit Dominus . Item in Psalmo XLIX: Deus deorum Dominus locutus est, et uocauit terram. A solis ortu usque ad occasum ex Sion species [d 1Kb] decoris eius.  Deus manifeste ueniet [e 1Kb] , Deus noster, et non silebit. Ignis ante eum ardebit, et in circuitu eius procella nimia [f 1Kb] . uocauit celum sursum [g 1Kb] et terram [h 1Kb] ut separet populum suum. Colligite illi iustos [i 1Kb] eius, eos qui disponunt testamentum [i 1Kb] eius in sacrificiis, et annuntiabunt celi iustitiam eius, quoniam Deus iudex est . Item apud Esaiam: Dominus Deus [k 1Kb] uirtutum prodibit, et comminuet bellum. Excitabit certamen, et clamabit [l 1Kb] super inimicos suos [m 1Kb] cum fortitudine: Tacui [n 1Kb] , numquid semper tacebo ? Item in Psalmo LXuII: Exsurgat Deus et dissipentur [o 1Kb] inimici eius, et fugiant a facie eius qui oderunt eum. Sicut deficit fumus [p 1Kb] , deficiant. Sicut tabescit cera a facie ignis, sic pereant peccatores a facie Dei, et iusti iucundentur [q 1Kb] et exsultent in conspectu Dei et  letentur in iucunditate. Cantate Deo, psallite nomini eius [r 1Kb] , iter facite ei [s 1Kb] qui ascendit in occasum; Deus nomen illi. Turbabuntur a facie eius patris orphanorum [t 1Kb] et iudicis uiduarum. Deus in loco sancto suo, Deus qui inhabitare facit unanimes [u 1Kb] in domo, producens [u 1Kb] uinctos in uirtute, similiter eos qui in iram prouocant [x 1Kb] ,  qui inhabitant in monumentis. Deus, dum prodires [y 1Kb] in conspectu populi tui, in transeundo [z 1Kb] in eremum . Item in Psalmo LXXXI: Exsurge, Deus, iudica terram, quoniam tu exterminabis [aa 1Kb] in omnibus gentibus . Item in Euangelio cata Mattheum: Quid nobis et tibi, fili Dauid? Quid huc uenisti ante tempus punire nos [bb 1Kb] . Item cata Ioannem: Nihil Pater iudicat, sed iudicium omne Filio dedit, ut omnes honorificent Filium sicut honorificant Patrem. Qui non honorificat Filium, non honorificat Patrem qui eum misit . Item in Epistola Pauli ad Corinthios secunda: Omnes nos manifestari oportet ante tribunal Christi, ut reportet unusquisque [cc 1Kb] sui corporis propria secundum que egit, siue bona, siue mala .



CAP. XXIX.---QUOD IPSE SIT REX IN AETERNUM REGNATURUS.


Apud Zacariam: Dicite filie Sion: Ecce rex tuus uenit tibi iustus et saluans, mitis, sedens super asinum indomitum [dd 1Kb] . Item apud Esaiam: Quis nuntiabit uobis locum [ee 1Kb] illum eternum? Ambulans in iustitia, et manus abstinens a muneribus, grauans aures ut non audiat iudicium sanguinis, et comprimens oculos suos ne uideat iniustitiam, hic inhabitabit [ff 1Kb] in alta spelunca petre fortis. Panis illi dabitur, et aqua eius fidelis. Regem cum claritate uidebitis . Item apud Malachiam: Rex magnus sum ego, dicit Dominus, 297 et nomen meum illustre est apud gentes . Item in Psalmo II: Ego autem constitutus  sum rex ab eo super Sion montem sanctum eius [gg 1Kb] , annuntians imperium ipsius . Item in Psalmo XXI: Commemorabuntur [hh 1Kb] et conuertentur ad Dominum omnes termini terre, et adorabunt in conspectu tuo omnes patrie gentium; quoniam Domini est regnum, et ipse dominabitur [ii 1Kb] omnium gentium . Item in Psalmo XXIII: Auferte portas [a 1Kb] , principes, uestras, et extollimini, porte eternales, et introibit rex claritatis. Quis est iste rex claritatis [b 1Kb] ? Dominus fortis et potens, Dominus fortis in prelio. Auferte portas principes uestras, et extollimini porte eternales, et introibit rex claritatis. Quis est iste rex claritatis? Dominus uirtutum ipse est rex claritatis . Item in Psalmo XLIu: Eructauit cor meum sermonem bonum [c 1Kb] , dico ego [d 1Kb] opera mea regi. Lingua mea calamus scriptoris [e 1Kb] acute scribentis, decorus [f 1Kb] specie super filios hominum. Effusa est [g 1Kb] gratia in labiis tuis, propterea benedixit te Deus in secula [h 1Kb] . Accingere ense tuo [i 1Kb] ad femur, potentissime. Decori et speciei tue et intende et dirige [i 1Kb] et regna propter ueritatem [k 1Kb] et mansuetudinem et iustitiam .  Item in Psalmo u: Rex meus et Deus meus, quoniam ad te orabo, Domine, mane exaudies uocem meam; mane assistam tibi [l 1Kb] , et contemplabor te . Item in Psalmo XCuI: Dominus regnauit, exultet terra, iucundentur [m 1Kb] insule multe . Item in Psalmo XLIu: Adstitit regina ad dexteram tuam in ueste inaurata [n 1Kb] , amicta est uarietate. Audi, filia, et uide, et inclina aurem tuam, et obliuiscere populi tui et domus patris [o 1Kb] tui, quoniam desiderauit rex speciem tuam, quia ipse est Dominus Deus tuus [p 1Kb] . Item in Psalmo LXXIII: Deus autem rex noster ante seculum [q 1Kb] , operatus est salutem in medio terre . Item in Euangelio cata Mattheum: Et cum iehsu natus esset in Bethlehem Iude, in diebus Herodis regis, ecce magi ab Oriente uenerunt Hierosolymam [r 1Kb] dicentes:  Ubi est qui natus est rex Iudeorum? uidimus enim stellam eius in Oriente, et uenimus adorare eum . Item cata Ioannem dixit iehsu: Regnum meum non est de isto seculo. Si de isto seculo [s 1Kb] esset regnum meum, ministri mei turbarentur [t 1Kb] ne traderer Iudeis. Nunc autem regnum meum non est hinc. Dixit Pilatus [u 1Kb] : Ergo rex es tu? Respondit iehsu: Tu dicis, quoniam rex sum. Ego in hoc natus sum [u 1Kb] et in hoc ueni in seculum, ut testimonium perhibeam ueritati  [x 1Kb] . Omnis qui est de ueritate audit uocem meam .



CAP. XXX.---QUOD IPSE SIT IUDEX ET REX [y 1Kb] .

In Psalmo LXXI: Deus, iudicium tuum regi da, et iustitiam tuam filio regis, iudicare populum tuum in iustitia . Item in Apocalypsi: Et uidi celum apertum [z 1Kb] ; et ecce equus albus, et qui sedebat super eum uocabatur fidelis et uerus [aa 1Kb] , equum iustumque iudicat, et preliatur. Oculi autem eius erant tamquam flamma ignis, et super caput eius diademata multa, et portabat nomen scriptum nemini alii nisi sibi [bb 1Kb] notum. Et erat coopertus uestem aspersam [cc 1Kb] sanguine, et dicitur nomen eius uerbum Dei [dd 1Kb] ; et exercitus qui sunt in celo sequebantur eum in equis albis, induti  byssinum album mundum [ee 1Kb] ; et de ore eius exibat gladius utrinque [ff 1Kb] acutus, ut ex eo percuteret nationes quas ipse pasciturus [gg 1Kb] est in uirga ferrea, et ipse calcabit torcular uini ire Dei omnipotentis. Habet etiam in ueste et in femore suo nomen scriptum: Rex regum et Dominus dominantium [hh 1Kb] . Item in Euangelio: Cum uenerit Filius hominis in claritate sua, et omnes Angeli cum eo, tunc sedebit in throno claritatis sue: et colligentur ante eum omnes gentes, et segregabit illos [ii 1Kb] ab inuicem, quemadmodum pastor segregat oues ab hedis; et statuet oues ad dexteram suam, hedos autem ad sinistram [ii 1Kb] . Tunc dicet Rex eis qui ad dextram eius erunt: uenite, benedicti Patris mei, percipite regnum quod uobis paratum 298 est ab origine mundi. Esuriui enim, et dedistis mihi manducare;  sitiui, et potastis me [kk 1Kb] ; hospes fui, et adduxistis me [ll 1Kb] ; nudus, et texistis me [mm 1Kb] ; infirmus [nn 1Kb] , et uisitastis me; in carcere fui, et uenistis ad me. Tunc respondebunt ei iusti dicentes: Domine, quando te uidimus esurientem et pauimus, sitientem et potauimus? quando autem te uidimus, sitientem et potauimus? quando autem te uidimus hospitem et adduximus [oo 1Kb] ? nudum, et uestiuimus? quando autem te uidimus infirmum [pp 1Kb] et in carcere, et uenimus ad te? Et respondens Rex [qq 1Kb] dicet eis: Amen dico uobis, quamdiu fecistis uni horum  ex fratribus meis minimis, mihi fecistis. Tunc dicet illis qui ad sinistram eius erunt [a 1Kb] : Discedite a me, maledicti, in ignem eternum quem parauit Pater meus diabolo et angelis eius. Esuriui enim, et non dedistis mihi manducare; sitiui, et non potastis me [b 1Kb] ; hospes fui, et non adduxistis me; nudus, et non uestistis me [c 1Kb] ; infirmus et in carcere, et non uisitastis me. Tunc respondebunt  et ipsi dicentes: Domine, quando te uidimus esurientem, aut sitientem, aut hospitem, aut nudum, aut infirmum, aut in carcere, et non ministrauimus tibi? Et respondebit illis [d 1Kb] : Amen dico uobis, quamdiu non fecistis uni ex minimis his, neque mihi fecistis. Et abibunt isti in ambustionem eternam [e 1Kb] , iusti autem in uitam eternam .



LIBER TERTIUS [f 3Kb] .


 CYPRIANUS Quirino filio salutem. Pro fide ac deuotione [g 1Kb] tua quam Domino Deo exhibes, fili carissime, petisti ut, ad instruendum te, excerperem de Scripturis sanctis quedam capitula ad religiosam secte nostre disciplinam pertinentia, lectionis diuine succinctam diligentiam querens, ut animus Deo deditus non longis aut multis librorum uoluminibus fatigetur, sed eruditus breuiario preceptorum celestium habeat ad fouendam memoriam suam salubre et grande compendium. Et quia tibi plenum dilectionis obsequium debeo, feci quod petisti, ut laborarem semel, ne tu semper laborares. Quantum potuit itaque mediocritas nostra complecti, collecta sunt a me quedam precepta Dominica et magisteria diuina; que esse facilia [h 1Kb] et utilia legentibus possint, dum in breuiarium pauca digesta et uelociter perleguntur  et frequenter iterantur. Opto te, fili carissime, semper bene ualere.



CAPITULA.

    I. De bono operis et misericordie [i 1Kb] .
    II. In opere et eleemosynis, etiamsi per mediocritatem minus fiat, ipsam uoluntatem [i 1Kb] satis esse.
    III. Agapem et dilectionem fraternam religiose et firmiter exercendam.
    Iu. In nullo gloriandum, quando nostrum nichil sit.
    u. Humilitatem et quietem in omnibus tenendam.
    299 uI. Bonos quosque [k 1Kb] et iustos plus [l 1Kb] laborare, sed tolerare debere, quia probantur.
    uII. Non constristandum [m 1Kb] Spiritum sanctum quem  accepimus.
    uIII. Iracundiam uincendam esse, ne cogat delinquere.
     IX. Inuicem se fratres sustinere debere.
    X. In Deum solum [n 1Kb] fidendum, et in ipso gloriandum.
    XI. Eum qui fidem consecutus est, exposito [o 1Kb] priore homine, celestia tantum et spiritalia cogitare debere nec attendere ad seculum, cui iam renuntiauit [p 1Kb] .
    XII. Non iurandum.
    XIII. Non maledicendum.
    XIu. Numquam mussitandum, sed circa omnia que accidunt [q 1Kb] benedicendum Deum.
    Xu. Ad hoc tentari homines a Deo ut probentur [r 1Kb] .
    XuI. De bono martyrii.
    XuII. Minora esse que in seculo patimur quam sit premium quod promissum est.
    XuIII. Dilectioni Dei ac Christi nichil preponendum.
     XIX. uoluntati, non nostre, sed Dei, obtemperandum.
    XX. Fundamentum et firmamentum spei et fidei esse timorem [s 1Kb] .
    XXI. Non temere de altero iudicandum.
    XXII. Accepta iniuria [t 1Kb] , remittendum et ignoscendum.
    XXIII. uicem malis non reddendam.
    XXIu. Non posse ad Patrem [u 1Kb] perueniri nisi per Christum.
    XXu. Ad regnum Dei, nisi baptizatus et renatus quis fuerit, peruenire non posse.
    XXuI. Parum esse baptizari et Eucaristiam accipere, nisi quis factis et opere proficiat.
    XXuII. Baptizatum quoque gratiam perdere quam consecutus sit [u 1Kb] , nisi innocentiam seruet.
     XXuIII. Non posse in Ecclesia remitti ei qui in Deum deliquerit.
     XXIX. De odio nominis ante predictum.
    XXX. Quod quis Deo uouerit, cito reddendum.
    XXXI. Eum qui non crediderit iam iudicatum esse.
    XXXII. De bono uirginitatis et continentie.
    XXXIII. Nihil Patrem iudicare, sed Filium, et Patrem ab eo non honorificari a quo non honorificetur Filius [a 1Kb] .
    XXXIu. Fidelem gentiliter uiuere non oportere [b 1Kb] .
    XXXu. Deum ad hoc patientem esse, ut nos peniteat [c 1Kb] peccati nostri et reformemur.
    XXXuI. Mulierem ornari seculariter non debere [d 1Kb] .
    XXXuII. Fidelem non oportere ob alia delicta nisi ob nomen solum puniri.
    XXXuIII. Seruum Dei innocentem esse debere, ne incidat in penam secularem.
     XXXIX. Datum nobis esse exemplum uiuendi in Christo.
    XL. Non iactanter nec tumultuose operandum.
    XLI. Inepte et scurriliter [e 1Kb] non loquendum.
    300 XLII. Fidem in totum [f 1Kb] prodesse, et tantum nos posse quantum credimus.
    XLIII. Posse eum statim consequi qui uere crediderit.
    XLIu. Fideles inter se disceptantes non debere gentilem iudicem experiri.
    XLu. Spem futurorum esse, et ideo fidem [g 1Kb] circa ea que promissa sunt patientem esse debere.
    XLuI. Mulierem in ecclesia tacere debere.
    XLuII. Delicto et merito nostro fieri ut laboremus, nec Dei opem in omnibus sentiamus.
    XLuIII. Non fenerandum.
     XLIX. Inimicos quoque diligendos.
    L. Sacramentum fidei non esse profanandum.
    LI. Quod nemo in opere suo extolli debeat.
    LII. Credendi uel non credendi libertatem in arbitrio positam.
    LIII. Dei arcana perspici non posse, et idcirco fidem nostram simplicem esse debere.
    LIu. Neminem sine sorde et sine peccato esse.
    Lu. Non hominibus, sed Deo, placendum.
    LuI. Deum nichil latere ex his que geruntur.
    LuII. Fidelem emendari et reseruari.
    LuIII. Neminem contristari morte debere, cum sit in uiuendo labor et periculum, in moriendo [h 1Kb] pax et resurgendi securitas [i 1Kb] .
    LIX. De idolis que gentiles deos putant.
     LX. Ciborum nimiam concupiscentiam non appetendam.
    LXI. Possidendi concupiscentiam et pecuniam non [i 1Kb] appetendam.
     LXII. Matrimonium cum gentilibus non iungendum.
    LXIII. Graue [k 1Kb] delictum esse fornicationis.
    LXIu. Que sint carnalia que mortem pariant, et que spiritalia que ad uitam ducant [l 1Kb] .
    LXu. Omnia delicta in Baptismo deponi.
    LXuI. Disciplinam Dei in ecclesiasticis preceptis obseruandam.
    LXuII. Predictum quod disciplinam sanam aspernaturi essent.
    LXuIII. Recedendum ab eo qui inordinate [m 1Kb] et contra disciplinam uiuat.
    LXIX. Non in sapientia mundi nec in eloquentia esse regnum Dei, sed in fide crucis et uirtute conuersationis.
    LXX. Parentibus obsequendum.
     LXXI. Patres quoque asperos circa filios esse non oportet [n 1Kb] .
    LXXII. Seruos, cum crediderint, plus dominis carnalibus seruire debere.
    LXXIII. Item dominos mitiores esse debere.
    LXXIu. uiduas probatas quasque honorandas.
    LXXu. Suorum, et maxime fidelium, curam plus unumquemque habere debere.
    LXXuI. Maiorem natu non temere accusandum.
    LXXuII. Peccantem publice obiurgandum.
    LXXuIII. Cum hereticis non loquendum.
    LXXIX. Innocentiam [o 1Kb] fidenter petere et impetrare.
    LXXX. Nihil licere diabolo in hominem, nisi Deus permiserit.
    301 LXXXI. Mercedem [p 1Kb] mercenario cito reddendam.
     LXXXII. Non augurandum.
    LXXXIII. Cirrum [q 1Kb] in capite non habendum.
    LXXXIu. Non uellendum [r 1Kb] .
    LXXXu. Surgendum cum episcopus aut presbyter ueniat.
    LXXXuI. Schisma non faciendum, etiamsi in una fide et in eadem traditione permaneat qui recedit.
    LXXXuII. Fideles simplices cum prudentia esse debere.
    LXXXuIII. Fratrem non circumueniendum.
    LXXXIX. Subito uenire finem mundi.
    XC. Uxorem a uiro non recedere, aut si recesserit, innuptam manere [s 1Kb] .
    XCI. Tantum unumquemque tentari quantum potest sustinere.
     XCII. Non quicquid licet esse faciendum.
    XCIII. Predictum quod hereses future essent.
    XCIu. Cum timore et honore Eucaristiam accipiendam.
     XCu. Bonis conuiuendum [a 1Kb] , malos autem uitandos.
    XCuI. Factis, non uerbis, operandum [b 1Kb] .
    XCuII. Ad fidem et ad consecutionem properandum esse [c 1Kb] .
    XCuIII. Catecuminum peccare iam [d 1Kb] non debere.
    XCIX. Iudicium secundum tempora futurum, equitatis ante Legem, uel Legis post Moysen.
    C. Gratiam Dei gratuitam esse debere.
    CI. Spiritum sanctum in igne frequenter [e 1Kb] apparuisse.
    CII. Correptionem bonos quosque [f 1Kb] libenter audire debere.
    CIII. A multiloquentia temperandum.
    CIu. Non mentiendum.
    Cu. Frequenter emendandos qui delinquunt in domestico  ministerio.
    CuI. Iniuria accepta patientiam [g 1Kb] tenendam, et ultionem Deo relinquendam.
    CuII. Non detrahendum.
    CuIII. Non esse proximo insidiandum.
    CIX. Infirmos uisitandos.
    CX. Susurrones [h 1Kb] maledictos esse.
    CXI. Sacrificia malorum acceptabilia non esse.
    CXII. Grauius iudicari de his qui in seculo plus habuerint potestatis.
    CXIII. uiduas [i 1Kb] et pupillos protegi oportere.
    CXIu. Dum in carne est quis, Exomologesin facere debere.
    CXu. Adulationem perniciosam esse.
    CXuI. Plus ab eo diligi Deum cui in Baptismo plura  peccata dimittuntur.
    CXuII. Fortem congressionem esse aduersus diabolum, et ideo fortiter nos stare debere, ut possimus uincere.
    CXuIII. De antichristo, quod in homine [i 1Kb] ueniat.
    CXIX. Graue fuisse iugum legis quod a nobis abiectum est [k 1Kb] , et leue esse iugum Domini quod a nobis susceptum est.
    CXX. Orationibus insistendum.





[1Kb] 302 CAP. I.---DE BONO OPERIS ET MISERICORDIAE [l 1Kb] .


Apud Esaiam: Exclama [m 1Kb] , inquit, in fortitudine, et noli parcere; sicut tuba exalta uocem tuam, annuntia plebi mee [n 1Kb] peccata ipsorum et domui Iacob facinora eorum. Me de die in diem querunt, et cognoscere uias meas concupiscunt, quasi plebs que iustitiam fecerit et iudicium Dei [o 1Kb] non deseruerit [p 1Kb] . Postulant [q 1Kb] me nunc iudicium iustum, et appropinquare Deo concupiscunt dicentes: Quid [r 1Kb] ? quia ieiunauimus et non uidisti, humiliauimus animas nostras et non cognouisti [s 1Kb] . In diebus enim ieiunii [t 1Kb] inueniuntur uoluntates [u 1Kb] uestre. Aut enim subiectos uobis subpungitis, aut ad iudicia et lites ieiunatis, aut proximos ceditis pugnis. Ut quid mihi ieiunatis, ut hodie audiatur uox uestra in clamore? Non hoc ieiunium [u 1Kb] ego elegi, nisi [x 1Kb] humiliet homo animam  suam. Et si contorseris quasi circulum collum tuum, et saccum et cinerem substraueris, nec sic [y 1Kb] uocabitur ieiunium acceptum. Non tale ieiunium elegi, dicit Dominus; sed solue omnem nodum iniustitie, resolue suffocationes impotentium commerciorum. Dimitte quassatos in requiem, et omnem consignationem iniustam [z 1Kb] dissipa. Frange esurienti panem tuum, et egenos sine tecto induc in domum tuam. Si uideris nudum, uesti [aa 1Kb] ; et domesticos seminis tui non despicies. Tunc erumpet temporaneum lumen tuum, et uestimenta tua cito orientur. Et preibit ante te iustitia, et claritas Dei circumdabit te. Tunc exclamabis, et Deus exaudiet te. Dum adhuc loqueris dicet: Ecce adsum [bb 1Kb] . De hoc ipso apud Iob: Conseruaui egenum de manu potentis, et pupillo cui non erat adiutor auxiliatus sum.  Os uidue benedixit me, cum essem oculus cecorum, pes quoque claudorum ego essem, et inualidorum pater . De hoc ipso apud Tobiam: Et dixi Tobie [cc 1Kb] filio meo: uade, et adduc quemcumque pauperem inueneris ex fratribus nostris, qui tamen in mente habeat Deum ex toto [dd 1Kb] corde suo. Hunc adduc [ee 1Kb] , et manducabit pariter meum [ff 1Kb] prandium hoc: Ecce sustineo te, fili, donec uenias . Item illic: Omnibus diebus uite tue, fili, Deum in mente habe, et noli  preterire precepta eius. Iustitiam fac omnibus diebus uite tue, et noli ambulare uiam [a 1Kb] iniquitatis: quoniam agente te ex ueritate, erit respectus operum tuorum. Ex substantia tua fac eleemosynam, et noli auertere faciem ab ullo paupere. Ita fiet ut nec a te auertatur facies Dei. Quomodo habueris, fili, sic fac. Si tibi fuerit copiosa substantia, plus ex illa fac eleemosynam. Si exiguum habueris [b 1Kb] , ex hoc ipso exiguo communica. Et ne timueris cum facis eleemosynam, premium bonum reponis tibi in diem necessitatis: quoniam eleemosyna a morte liberat et non patitur ire in tenebras. Munus bonum est eleemosyna [c 1Kb] omnibus qui faciunt eam coram summo Deo . De hoc ipso apud Salomonem in Prouerbiis: Qui pauperi [d 1Kb] miseretur, Deo fenerat . Item illic: Qui dat pauperibus,  numquam indigebit. Qui autem auertit oculum suum [e 1Kb] , in multa penuria [f 1Kb] erit . Item illic: Eleemosynis [g 1Kb] et fide peccata purgantur [h 1Kb] . Item illic: Si esurierit inimicus tuus, ciba [i 1Kb] eum; et si sitierit, potabis [i 1Kb] eum. Hoc enim faciens carbones uiuos [k 1Kb] superfundes in caput [l 1Kb] eius . Item illic: Sicut aqua extinguit ignem, sic eleemosyna extinguit peccatum . Apud eumdem in Prouerbiis: Ne dixeris: Abi et reuertere [m 1Kb] , cras ego dabo, cum possis continuo bene facere. Non enim scis quid contingat sequenti die . Item illic: Qui obturat aures suas [n 1Kb] ne audiat [o 1Kb] imbecillum, et ipse inuocabit Deum, et non erit qui exaudiat eum . Item illic: Qui conuersatur sine uituperatione in iustitia [p 1Kb] , beatos filios relinquit [q 1Kb] . Apud eumdem  in Ecclesiastico: Fili, si habes, bene fac tecum, et Deo dignas oblationes offer [r 1Kb] , memorare quoniam mors non tardat . Item illic: Conclude eleemosynam in corde pauperis, et 303 hec pro te orabit [s 1Kb] ab omni malo . De hoc ipso in Psalmo  XXXuI, misericordiam [t 1Kb] et posteris prodesse: Iunior fui, etenim senui [u 1Kb] , et non uidi iustum derelictum nec semen eius querens panem. Tota die miseretur et fenerat [u 1Kb] , et semen eius in benedictione est [x 1Kb] . De hoc ipso in Psalmo XL: Beatus [y 1Kb] qui intelligit super egenum et pauperem, in die malo liberabit illum Deus : Item in Psalmo CXI: Distribuit [z 1Kb] , dedit pauperibus, iustitia eius manebit in seculum seculi . De hoc ipso apud Osce: Misericordiam uolo magis [aa 1Kb] quam sacrificium, et agnitionem Dei plusquam [bb 1Kb] holocaustomata . De hoc ipso in Euangelio cata Mattheum: Beati qui esuriunt et sitiunt iustitiam [cc 1Kb] , quia ipsi saturabuntur . Item illic: [dd 1Kb] Beati misericordes, quoniam ipsi misericordiam consequentur . Item illic: Thesaurizate  uobis thesauros in celo, ubi neque tinea neque comestura [ee 1Kb] exterminat, et ubi fures non effodiunt et furantur [ff 1Kb] . Ubi enim fuerit thesaurus tuus, illic erit et cor tuum. Item illic: Simile est regnum celorum homini negotianti querenti bonas margaritas; ubi autem inuenit pretiosam margaritam [gg 1Kb] , abiit et uendidit omnia que habuit, et emit illam [hh 1Kb] . Etiam modicum opus prodesse. Item illic: Et qui potauerit [ii 1Kb] unum ex minimis istis calicem aque frigide in nomine discipuli, amen dico uobis, non peribit [ii 1Kb] merces eius . Nemini negandam eleemosynam. Item illic: Omni poscenti te [kk 1Kb] da, et ab eo qui uoluerit mutuari ne auersatus fueris [ll 1Kb] . Item illic: Si uis ad uitam [mm 1Kb] uenire, serua mandata. Dicit ille: Que? Dicit illi iehsu: Non occides, non mechaberis,  non falsum testimonium [nn 1Kb] dices, honora patrem et matrem, et diliges proximum tibi tamquam te [oo 1Kb] . Dicit illi iuuenis: Omnia ista obseruaui. Quid adhuc mihi deest? Dicit illi iehsu: Si uis perfectus esse, uade et uende [pp 1Kb] omnia tua, et da pauperibus [qq 1Kb] , et habebis thesaurum  in celo, et ueni, sequere me (Matth. XXIX, 17-20. Item illic: Cum uenerit Filius hominis in maiestate sua [a 1Kb] et omnes Angeli cum eo, tunc sedebit in throno claritatis sue [b 1Kb] , et colligentur [c 1Kb] ante eum omnes [d 1Kb] gentes. Et segregabit [e 1Kb] illos ab inuicem, quemadmodum pastor segregat oues ab hedis. Et statuet oues ad dexteram [f 1Kb] , hedos autem ad sinistram [g 1Kb] . Tunc dicet Rex eis qui ad dexteram suam sunt: uenite, benedicti Patris mei, percipite [h 1Kb] regnum quod uobis paratum est ab origine mundi. Esuriui enim, et dedistis mihi manducare; sitiui, et potastis me [i 1Kb] ; hospes fui, et adduxistis [i 1Kb] me; nudus et texistis me [k 1Kb] ; infirmatus sum [l 1Kb] , et uisitastis me; in carcere fui, et uenistis [m 1Kb] ad me. Tunc respondebunt ei iusti dicentes: Domine, quando te uidimus hospitem et adduximus [n 1Kb] , nudum et uestiuimus? Quando autem te uidimus  infirmum [o 1Kb] et in carcere et uenimus ad te? Et respondens Rex dicet eis: Amen dico uobis, quamdiu fecistis uni horum ex fratribus meis minimis, et mihi fecistis. Tunc dicet illis qui a sinistris eius [p 1Kb] sunt: Discedite a me, maledicti, in ignem eternum [q 1Kb] quem preparauit [r 1Kb] Pater meus diabolo et angelis eius. Esuriui enim, et non dedistis mihi manducare; sitiui, et non potastis me; hospes fui, et non adduxistis me; nudus fui, et non uestistis me; infirmus et in carcere, et non uisitastis [s 1Kb] me. Tunc respondebunt et ipsi dicentes: Domine, quando te uidimus esurientem aut sitientem aut hospitem aut nudum aut infirmum aut in carcere, et non ministrauimus [t 1Kb] tibi? Et respondebit illis [u 1Kb] : Amen dico uobis, quamdiu non fecistis uni ex minimis his, neque mihi fecistis. Et abibunt isti in ambustionem eternam, iusti autem in uitam eternam  . De hoc ipso in Euangelio cata Lucam: Res uestras [x 1Kb] uendite, et date eleemosynam . Item illic: Qui fecit quod est intus, fecit et quod foris est. uerumtamen [y 1Kb] date eleemosynam, et ecce uobis omnia sunt munda. Item illic: Ecce dimidium ex substantia mea do egenis; et si cui  quid fraudaui [z 1Kb] , quadruplum reddo [aa 1Kb] . Dixit 304 autem iehsu, quia salus hodie domui huic facta est, quoniam et ipse filius est Abrahe . De hoc ipso [bb 1Kb] ad Corinthios II: uestra abundantia illorum inopiam suppleat, ut et illorum abundantia uestre inopie sit supplementum, ut sit equalitas, sicut scriptum est: Qui multum habuit non abundauit, et qui modicum non indiguit [cc 1Kb] . Item illic: Qui parce seminat, parce et metet, et qui seminat in benedictione [dd 1Kb] , de benedictione et metet [ee 1Kb] . Unusquisque autem sicut corde proposuit, non quasi ex tristitia uel ex necessitate. Hilarem enim datorem diligit Deus. Item illic, Sicut scriptum est: Distribuit, dedit pauperibus, iustitia eius manet in eternum. Item illic: Qui autem administrat [ff 1Kb] semen seminanti, et panem ad edendum  prestabit, et multiplicabit semen uestrum [gg 1Kb] , et augebit incrementa frugum iustitie uestre, ut in omnibus locupletemini. Item illic: Administratio huius officii non tantum suppleuit ea que sanctis desunt, sed abundauit [hh 1Kb] per multam [ii 1Kb] gratiarum actionem in Deum . De hoc ipso in Epistola Ioannis: Qui habuerit substantiam mundi [ii 1Kb] , et uiderit fratrem suum desiderantem [kk 1Kb] , et clauserit uiscera sua [ll 1Kb] ab eo, quomodo caritas Dei [mm 1Kb] manet in illo [nn 1Kb] ? De hoc ipso in Euangelio cata Lucam: Cum facis prandium aut cenam, noli uocare amicos tuos, neque fratres [oo 1Kb] , neque uicinos, neque diuites, ne forte et illi reinuitent te, et fiat tibi retributio. Sed, cum facis epulum, uoca [pp 1Kb] pauperes, debiles, cecos et claudos, et beatus [qq 1Kb] eris, quoniam non habent retribuere tibi; retribuetur [rr 1Kb] autem tibi in resurrectione  iustorum .



CAP. II---IN OPERE ET ELEEOMOSYNIS, ETIAMSI PER MEDIOCRITATEM MINUS FIAT, IPSAM uOLUNTATEM SATIS ESSE.

In Epistola Pauli ad Corinthios II: Si uoluntas prompta est, secundum quodcumque [ss 1Kb] habuerit, acceptabile [tt 1Kb] [u 1Kb]  est, non secundum quod [a 1Kb] non habuerit; neque sit aliis [b 1Kb] refrigerium, uobis autem pressura .



CAP. III---AGAPEN [c 1Kb] ET DILECTIONEM FRATERNAM RELIGIOSE ET FIRMITER EXERCENDAM.

Apud Malachiam: Nonne Deus unus condidit nos? Nonne pater unus est omnium nostrum [d 1Kb] ? Quid utique dereliquistis [e 1Kb] unusquisque fratrem suum ? De hoc ipso cata Ioannem: Pacem [f 1Kb] uobis remitto, pacem meam do uobis . Item illic: Hoc est mandatum meum, ut diligatis inuicem, quemadmodum dilexi uos. Maiorem hac caritatem nemo habet, quam ut animam suam quis ponat pro amicis suis . Item illic: Beati [g 1Kb] pacifici, quoniam ipsi filii Dei uocabuntur . Item illic: Amen  dico uobis, quoniam, si [h 1Kb] duobus ex uobis conuenerit in terra [i 1Kb] , de omni re quamcumque petieritis, continget uobis a Patre meo qui in celis est. Ubicumque enim fuerint duo aut tres collecti in nomine meo, ego cum eis sum . De hoc ipso ad Corinthios I: Et ego quidem, fratres, non potui uobis loqui quasi spiritalibus, sed quasi carnalibus; quasi infantibus [i 1Kb] in Christo, lac uobis potum dedi [k 1Kb] , non escam [l 1Kb] . Dum enim [m 1Kb] adhuc pusilli eratis, non poteratis, sed neque nunc potestis, adhuc enim estis carnales. Ubi enim in uobis emulatio [n 1Kb] et contentio et dissensiones, nonne carnales estis, et secundum hominem ambulatis ? Item illic: Etsi habuero omnem fidem, ita ut montes transferam, caritatem autem non habeam, nichil sum [o 1Kb] . Etsi in cibos [p 1Kb] distribuero omnia mea, et si tradidero corpus  meum ut ardeam [q 1Kb] , caritatem [r 1Kb] autem non habeam, nichil proficio [s 1Kb] . Charitas magnanima est, caritas [t 1Kb] benigna est, caritas non emulatur, caritas non agit perperam, non inflatur, non irritatur, non cogitat malum, non gaudet super iniustitiam, colletatur autem in ueritate. Omnia diligit, omnia credit, omnia sperat, omnia sustinet [u 1Kb] . Charitas numquam excidet . De hoc ipso ad Galatas: Diliges proximum tibi [u 1Kb] tamquam te. Si autem mordetis [x 1Kb] et incusatis inuicem, uidete ne consumamini ab inuicem . De hoc  ipso in Epistola Ioannis: In hoc 305 apparent filii [y 1Kb] Dei et filii diaboli. Omnis qui non est iustus, non est de Deo, et qui non diligit fratrem suum. Qui enim fratrem suum odit, homicida est. Et scitis quia omnis homicida non habet in se uitam eternam in se manentem . Item illic [z 1Kb] : Si quis dixerit quoniam diligit Deum, et fratrem suum odit, mendax est. Qui enim non diligit fratrem suum quem uidet [aa 1Kb] , Deum quem non uidet quomodo potest diligere? De hoc ipso in Actibus Apostolorum: Turba autem eorum qui crediderant anima ac mente una agebant, nec fuit inter illos discrimen ullum, nec quicquam suum iudicabant ex bonis [bb 1Kb] que eis erant, sed fuerunt illis omnia communia . De hoc ipso in Euangelio [cc 1Kb] cata Mattheum: Si obtuleris munus tuum ad altare, et illic recordatus fueris quia fratrer tuus  habet aliquid aduersum te, relinque illic munus tuum ante altare, et uade prius reconciliari fratri tuo, et tunc ueni et offer [dd 1Kb] munus tuum ad altare . Item in Epistola Ioannis: Deus caritas est, et qui manet in caritate [ee 1Kb] , in Deo manet, et Deus [ff 1Kb] in eo . Item illic: Qui dicit se in luce esse et fratrem suum odit, mendax est [gg 1Kb] , et in tenebris ambulat usque adhuc .



CAP. Iu.---IN NULLO GLORIANDUM, QUANDO NOSTRUM NIHIL SIT.

In Euangelio cata Ioannem: Nemo potest quicquam accipere, nisi datum fuerit illi de celo . Item in Epistola Pauli ad Corinthios prima: Quid enim habes quod non acceperis? Si autem accepisti,  quid gloriaris, quasi non acceperis [hh 1Kb] ? Item in Basilion primo: Nolite gloriari, neque loquamini [ii 1Kb] elata [ii 1Kb] , et non procedat magniloquentia [kk 1Kb] ex ore uestro, quia Deus scientiarum [ll 1Kb] Dominus . Item illic: Inualidus factus est arcus potentium, et infirmi accincti sunt uirtute [mm 1Kb] . De hoc ipso in Machabeis: Iustum est subditum Deo esse et mortalem non paria Deo sentire . Item illic: Et uerba uiri peccatoris ne timueritis [nn 1Kb] , quia gloria eius in stercora [oo 1Kb] erit et in uermes. Hodie  extolletur [a 1Kb] , et cras non inuenietur: quoniam conuersus est in terram suam, et cogitatio eius [b 1Kb] periit .



CAP. u.---HUMILITATEM ET QUIETEM IN OMNIBUS TENENDAM.

Apud Esaiam sic dicit Dominus Deus: Celum mihi thronus [c 1Kb] , et terra scabellum pedum meorum. Quam mihi sedem [d 1Kb] edificabitis, aut quis locus ad requiem mihi? Omnia enim ista fecit manus mea, et sunt mea omnia ista. Et super quem aspiciam [e 1Kb] alium, nisi super humilem et quietum et trementem [f 1Kb] sermones meos ? De hoc ipso in Euangelio cata Mattheum: Beati mites [g 1Kb] , quoniam ipsi hereditabunt terram . De hoc ipso cata Lucam: Qui  minimus erit [h 1Kb] in omnibus uobis, hic erit magnus . Item illic: Qui se extollit humiliabitur, et qui se humiliauerit exaltabitur . De hoc ipso ad Romanos: Noli altum sapere [i 1Kb] , sed time. Si enim Deus naturalibus ramis non pepercit, ne forte nec tibi parcat . De hoc ipso in Psalmo XXXIII: Et humiles spiritu saluabit. Item ad Romanos: Reddite omnibus que debentur [i 1Kb] , cui tributum tributum, cui uectigal uectigal, cui timorem timorem, cui honorem honorem. Nemini quicquam debeatis, nisi ut inuicem diligatis . Item in Euangelio cata Mattheum: Diligunt primum recumbendi locum in cenis [k 1Kb] , et primam sessionem in synagogis, et salutationes in foro et uocari ab hominibus rabbi. uos autem ne uocaueritis [l 1Kb] rabbi. Unus est enim uobis magister  . Item in Euangelio cata Ioannem: Non est seruus maior domino suo, neque apostolus maior eo qui se misit. Hec scientes beati eritis [m 1Kb] , si ea feceritis . Item in Psalmo LXXXI: Humilem et pauperem iustificate.



CAP. uI.---BONOS QUOSQUE [n 1Kb] ET IUSTOS PLUS LABORARE, SED TOLERARE DEBERE, QUIA PROBANTUR.

Apud Salomonem: uasa figuli probat fornax, et homines iustos tentatio 306 tribulationis . Item in Psalmo L: Sacrificium Deo spiritus contribulatus, cor contritum et humiliatum Deus non despiciet [o 1Kb] . Item in Psalmo XXXIII: Proximus est  Dominus contritis [p 1Kb] corde, et humiles spiritu saluabit. Item illic: Multe pressure [q 1Kb] iustorum, sed [r 1Kb] ex omnibus illis liberabit eos Dominus. De hoc ipso apud Iob: Nudus exiui de utero matris mee, nudus etiam ibo [s 1Kb] sub terram. Dominus dedit, Dominus abstulit. Sicut Domino placuit [t 1Kb] ita factum est. Sit nomen Domini benedictum [u 1Kb] . In his omnibus que contigerunt ei [u 1Kb] , nichil peccauit Iob labiis suis in conspectu Domini . De hoc ipso in Euangelio cata Mattheum: Beati plangentes [x 1Kb] , quoniam ipsi consolabuntur . Item cata Ioannem: Hec locutus sum uobis, ut in me pacem habeatis, in seculo autem pressuram [y 1Kb] habebitis; sed fidite [z 1Kb] , quoniam ego uici mundum [aa 1Kb] . De hoc ipso ad Corinthios secunda: Datus est mihi stimulus carnis mee angelus Satane, qui me  colaphizet, ut non extollar. Propter quod ter Dominum rogaui ut discederet a me, et dixit mihi: Sufficit tibi gratia mea. Nam uirtus in infirmitate perficitur . De hoc ipso ad Romanos: Gloriamur in spe claritatis Dei, non solum autem, sed et gloriamur in pressuris, scientes quoniam pressura tolerantiam operatur, tolerantia autem probationem, probatio autem spem. Spes autem non confundit, quia dilectio Dei infusa [bb 1Kb] est in cordibus nostris per Spiritum sanctum qui datus est nobis . De hoc ipso cata Mattheum: Quam lata et spatiosa uia est que ducit ad interitum, et multi sunt [cc 1Kb] qui intrant per eam! Quam arcta et angusta uia est que ducit ad uitam, et pauci sunt qui eam inueniunt ! De hoc ipso in Tobia: Ubi sunt iustitie tue? Ecce que pateris  . Item in Sapientia Salomonis: In locis [dd 1Kb] impiorum gemunt iusti. In illorum autem perditionem abundabunt [ee 1Kb] iusti .



CAP. uII.---NON CONTRISTANDUM SPIRITUM [ff 1Kb] SANCTUM, QUEM ACCEPIMUS.

Paulus [gg 1Kb] apostolus ad Ephesios: Nolite contristare Spiritum sanctum Dei, in quo signati estis in die [hh 1Kb] redemptionis. Omnis amaritudo et ira et indignatio et clamor et blasphemia [ii 1Kb] auferantur a uobis .



[1Kb] CAP. uIII.---IRACUNDIAM uINCENDAM ESSE, NE COGAT DELINQUERE.


Apud Salomonem, in Prouerbiis: Melior est uir patiens forti. Qui enim iracundiam continet [a 1Kb] , melior est quam qui urbem capit . Item [b 1Kb] illic: Imprudens eadem die enuntiat iram suam, abscondit autem inhonorationem suam astutus . De hoc ipso [c 1Kb] ad Ephesios: Irascimini, et nolite peccare [d 1Kb] . Sol non occidat super iracundiam uestram. . Item in Euangelio cata Mattheum: Audistis quia dictum est [e 1Kb] antiquis, Non occides; qui autem ceciderit, reus erit iudicio. Ego autem dico uobis quia omnis qui irascitur fratri suo sine causa, reus erit iudicio .



CAP. IX.---INuICEM SE FRATRES SUSTINERE DEBERE.


Ad [f 1Kb] Galatas: In contemplatione [g 1Kb] habentes unusquisque, ne et uos tentemini. Alterutrum [h 1Kb] onera sustinete, et sic adimplebitis legem Christi .



CAP. X.---IN DEUM SOLUM [i 1Kb] FIDENDUM ET IN IPSO GLORIANDUM ESSE.

Apud Hieremiam: Non glorietur sapiens in sapientia sua, neque glorietur fortis in fortitudine sua, neque glorietur diues in diuitiis suis, sed in hoc glorietur qui gloriatur [i 1Kb] , intelligere et nosse [k 1Kb] quoniam ego sum Dominus, qui facio misericordiam et iudicium et iustitiam super terram, quoniam in his est uoluntas mea, dicit Dominus . De hoc ipso in Psalmo LIu: In Domino speraui, non timebo quid faciat mihi homo. Item illic: Non nisi soli Deo subiecta  est [l 1Kb] anima mea. Item in Psalmo CXuII: Non metuam quid faciat mihi homo, Dominus mihi auxiliator [m 1Kb] est. Item illic 307: Bonum est confidere in Domino [n 1Kb] quam fidere in [o 1Kb] homine. Bonum est sperare in Dominum quam sperare in principibus [p 1Kb] . De hoc ipso apud Danielem: Responderunt autem Sidrac, Misac et Abdenago, et dixerunt regi Nabuchodonosor:  Rex, non opus est nobis de hoc uerbo respondere [q 1Kb] tibi. Est enim Deus, cui nos seruimus, potens eripere nos de camino ignis ardentis; et de manibus tuis, rex, liberabit nos. Et si non, notum sit [r 1Kb] tibi quia diis tuis non seruimus, et imaginem auream quam statuisti non adoramus [s 1Kb] . Item apud Hieremiam: Maledictus homo qui spem habet in homine; et benedictus homo qui fidit in Domino, et erit in Deo spes eius . De hoc ipso in Deuteronomio: Dominum Deum tuum adorabis, et illi soli seruies . De hoc ipso ad Romanos: Et coluerunt et seruierunt creature, relicto Creatore [t 1Kb] . Propter quod et tradidit illos Deus in passiones ignominie . De hoc ipso apud Ioannem: Maior est qui in uobis est quam qui in hoc  mundo .



[1Kb] CAP. XI.---EUM QUI FIDEM CONSECUTUS EST, EXPOSITO PRIORE [u 1Kb] HOMINE, CeLESTIA TANTUM ET SPIRITALIA COGITARE DEBERE, NEC ATTENDERE AD SAECULUM, CUI IAM RENUNTIAuIT.

Apud Esaiam: Querite Dominum; et cum inueneritis, inuocate eum. Cum autem appropinquauerit uobis, relinquat impius uias suas, et uir facinorosus [u 1Kb] cogitationes suas, et conuertatur ad Dominum, et misericordiam consequetur, quia in multum [x 1Kb] remittet peccata uestra . De hoc ipso apud Salomonem: uidi uniuersa opera que facta sunt sub sole, et ecce omnia uanitas . De hoc ipso in Exodo: Sic autem comedetis eum. Lumbi uestri precincti, et  calciamenta [y 1Kb] uestra in pedibus uestris, et bacula uestra in manibus uestris, et edetis eum festinanter. Pascha est enim Domini [z 1Kb] . De hoc ipso in Euangelio cata Mattheum: Nolite cogitare dicentes: Quid edemus, aut quid bibemus [aa 1Kb] , aut quid uestiemur? Hec enim nationes inquirunt [bb 1Kb] . Scit autem [cc 1Kb] Pater uester quia horum omnium indigetis. Querite primum regnum Dei et iustitiam eius, et omnia ista apponentur  uobis. Item illic: Nolite cogitare in crastinum. Crastinus [a 1Kb] enim dies ipse cogitabit [b 1Kb] sibi. Sufficit diei malitia sua . Item illic: Nemo retro attendens et superponens manum suam super aratrum aptus est regno Dei . Item illic: Aspicite uolatilia celi, quoniam non seminant, neque metunt, neque colligunt in horrea, et Pater uester celestis pascit illa [c 1Kb] . Nonne uos pluris estis illis ? De hoc ipso cata Lucam: Sint lumbi [d 1Kb] uestri accincti, et lucerne ardentes [e 1Kb] , et uos similes hominibus exspectantibus dominum suum quando ueniat [f 1Kb] a nuptiis, ut cum uenerit et pulsauerit aperiant illi. Beati serui illi quos adueniens dominus inuenerit uigilantes . De hoc ipso apud Mattheum: uulpes [g 1Kb] foueas habent, et uolucres celi diuersoria [h 1Kb] , Filius autem hominis  non habet ubi [i 1Kb] caput suum inclinet . Item illic: Qui non renuntiat omnibus que sunt eius, non potest meus discipulus esse . De hoc ipso ad Corinthios prima: Non estis uestri. Empti [i 1Kb] enim estis pretio magno. Clarificate et portate Deum in corpore uestro . Item illic: Tempus collectum [k 1Kb] . Superest ergo ut et qui habent uxores, quasi non habentes sint, et qui plangunt [l 1Kb] , quasi non plangentes, et qui gaudent, quasi non gaudentes, et qui emunt, quasi non ementes, et qui possident, quasi non possidentes, et qui hoc mundo utuntur [m 1Kb] , quasi non utantur [n 1Kb] . Preterit enim figura huius mundi . Item illic: Primus homo de terre limo [o 1Kb] , secundus homo de celo [p 1Kb] . Qualis ille e limo, tales et qui de limo; et qualis celestis, tales et celestes. Quomodo  portauimus imaginem eius qui de limo est, portemus et imaginem eius qui de celo est . De hoc ipso ad Philippenses: Omnes [q 1Kb] sua querunt, et non que sunt Christi [r 1Kb] ; Quorum finis est interitus, 308 quorum deus uenter est, et gloria in confusionem [s 1Kb] eorum qui terrena sapiunt. Nostra autem conuersatio in celis est; unde et saluatorem exspectamus Dominum nostrum Iesum Christum,  qui transformabit corpus humilitatis nostre conformatum [t 1Kb] corpori claritatis sue . De hoc ipso ad Galatas: Mihi autem absit gloriari nisi in cruce Domini nostri Iesu Christi, per quem mihi mundus crucifixus est, et ego mundo . De hoc ipso ad Timotheum: Nemo militans Deo obligat se molestiis [u 1Kb] secularibus, ut possit placere ei cui se probauit. Sed et si certauerit [u 1Kb] quis, non coronabitur, nisi legitime pugnauerit . De hoc ipso ad Colossenses: Si mortui estis cum Christo ab elementis mundi [x 1Kb] , quid [y 1Kb] tamquam uiuentes in mundo [z 1Kb] uana sectamini ? Item de hoc ipso: Si consurrexistis [aa 1Kb] cum Christo, que sursum sunt querite, ubi Christus est in dextera Dei sedens; que sursum sunt sapite, non que terrena sunt [bb 1Kb] . Mortui enim estis,  et uita uestra abscondita est cum Christo in Deo. Cum autem Christus apparuerit, uita uestra, tunc et uos cum eo apparebitis in gloria . De hoc ipso ad Ephesios: Exponite [cc 1Kb] prioris conuersationis ueterem hominem, qui corrumpitur secundum concupiscentias deceptionis [dd 1Kb] . Innouamini autem spiritu sensus uestri, et induite nouum hominem [ee 1Kb] , eum qui secundum Deum constitutus est [ff 1Kb] in iustitia et sanctitate et ueritate . De hoc ipso in Epistola Petri: Quasi hospites et peregrini, abstinete uos a carnalibus desideriis, que militant aduersus animam, conuersationem autem habentes [gg 1Kb] inter Gentes bonam, ut dum detrectant [hh 1Kb] de uobis quasi de malignis [ii 1Kb] , bona opera uestra aspicientes magnificent Deum . De hoc ipso in Epistola Ioannis: Qui dicit se in  Christo manere debet quomodo ille ambulauit et ipse ambulare. Item illic: Nolite diligere mundum neque ea que in mundo sunt. Si quis dilexerit mundum, non est caritas Patris in illo: quoniam omne quod in mundo est concupiscentia carnis est, et concupiscentia oculorum, et ambitio seculi, que non est a Patre, sed ex concupiscentia seculi [ii 1Kb] ; et mundus transibit, et concupiscentia eius. Qui autem fecerit uoluntatem Dei [kk 1Kb] manet  in eternum, quomodo Deus manet in eternum . Item in Epistola Pauli ad Corinthios prima: Expurgate uetus fermentum, ut sitis noua conspersio, sicut estis azymi. Nam et Pascha nostrum immolatus est Christus. Itaque festa [a 1Kb] celebremus, non in fermento ueteri, neque in fermento malitie et nequitie, sed in azymis sinceritatis et ueritatis .



[1Kb] CAP. XII.---NON IURANDUM.

Apud Salomonem [b 1Kb] : uir multum iurans [c 1Kb] replebitur iniquitate, et non discedet a domo eius plaga; et si uane iurauerit, non iustificabitur [d 1Kb] . De hoc ipso cata Mattheum: Iterum audistis quia dictum est antiquis: Non periurabis. Reddes autem Domino iuramenta tua. Ego autem dico uobis non iurare omnino [e 1Kb] , neque per celum, quia thronus Domini est; neque per terram,  quia scabellum est pedum eius; neque per Ierosolymam, quia ciuitas est magni regis: neque per caput tuum iuraueris, quia non potes unum capillum album facere aut nigrum. Sit sermo uester: Est, est; Non, non. Quod autem his abundantius est a malo est . De hoc ipso in Exodo: Non accipies nomen Domini Dei tui [f 1Kb] in uanum .



CAP. XIII.---NON MALEDICENDUM.

In Exodo: Non maledices, neque principi populi tui detraxeris . Item in Psalmo XXXIII: Quis est homo qui uult uitam et amat uidere [g 1Kb] dies bonos [h 1Kb] ? Contine [i 1Kb] linguam tuam a malo, et labia tua ne loquantur dolum [i 1Kb] . De hoc ipso in Leuitico: Et locutus est Dominus ad Moysen dicens: Produc eum qui  maledixerit foras extra castra, et imponent omnes qui audierunt manus suas super caput eius, et lapidabit [k 1Kb] cum omnis synagoga filiorum Isrel . De hoc ipso in Epistola Pauli ad Ephesios: Omnis sermo malus de ore uestro non 309 procedat [l 1Kb] , sed bonus ad edificationem fidei, ut det gratiam audientibus . De hoc ipso ad Romanos: Benedicentes [m 1Kb] , et non maledicentes . De hoc ipso  in Euangelio cata Mattheum: Qui dixerit fratri suo: Fatue, reus erit in gehennam [n 1Kb] ignis , De hoc ipso cata eumdem Mattheum: Dico autem uobis quia omne uerbum otiosum [o 1Kb] quod locuti fuerint homines, reddent pro eo rationem in die iudicii. De sermonibus enim tuis iustificaberis, et de sermonibus tuis condemnaberis [p 1Kb] .



CAP. XIu.---NUMQUAM MUSSITANDUM, SED CIRCA OMNIA QUAE ACCIDUNT [q 1Kb] BENEDICENDUM DEUM.

Apud Iob: Dic uerbum aliquod in Dominum [r 1Kb] , et morere. At ille intuitus eam dixit: Tamquam una ex ineptis mulieribus locuta es. Si bona excepimus [s 1Kb] de manu Domini, mala cur non tolerabimus [t 1Kb] ? In his [u 1Kb] omnibus que acciderunt ei nichil peccauit Iob labiis suis in conspectu Domini . Item illic:  Animaduertisti [u 1Kb] ad puerum meum Iob? Non enim est similis illi quisquam in terris: homo sine querela, uerus Dei cultor, abstinens se ab omni malo [x 1Kb] . De hoc ipso in Psalmo XXXIII: Benedicam Dominum in omni tempore, semper laus eius in ore meo. De hoc ipso in Numeris: Desinat murmuratio eorum a me, et non morientur . De hoc ipso in Actibus Apostolorum: Circa mediam autem noctem Paulus et Silas orantes gratias agebant Deo. Audiebant autem eos uincti [y 1Kb] . Item in Epistola Pauli ad Philippenses: Omnia autem pro dilectione [z 1Kb] facientes sine murmurationibus [aa 1Kb] et reputationibus, ut sitis sine querela et immaculati [bb 1Kb] filii Dei .



CAP. Xu.---AD HOC TENTARI HOMINES A DEO UT PROBENTUR [cc 1Kb] .


In Genesi: Et tentauit Deus Abraham, et dixit ad illum: Accipe filium [dd 1Kb] tuum unicum quem [ee 1Kb] diligis Isaac, et uade in terram [ff 1Kb] altam, imponens [gg 1Kb] illum ibi in holocaustum hostiam [hh 1Kb] in unum [ii 1Kb] ex montibus de quo tibi dixero [ii 1Kb] . De hoc ipso in Deuteronomio: Tentat [kk 1Kb] Dominus Deus uester uos, ut sciat  si diligitis Dominum Deum uestrum ex toto corde uestro et ex tota anima uestra . De hoc ipso in Sapientia Salomonis: Et si coram hominibus tormenta passi sunt, spes eorum immortalitate plena est; et in paucis uexati, in multis bene disponentur, quoniam Deus tentauit illos [a 1Kb] et inuenit illos dignos se. Tamquam aurum in fornace probauit illos, et quasi holocausta hostie [b 1Kb] accepit illos, et in tempore [c 1Kb] erit respectus illorum [d 1Kb] . Iudicabunt nationes et dominabuntur populis, et regnabit Dominus eorum in perpetuum . De hoc ipso in Machabeis [e 1Kb] : Abraham nonne in tentatione inuentus est fidelis, et deputatum est ei ad iustitiam ?



CAP. XuI.---DE BONO MARTYRII.

In Prouerbiis Salomonis: Liberat de malis animam [f 1Kb]  martyr [g 1Kb] fidelis . Item illic: Tunc stabunt iusti in magna constantia aduersus eos qui se angustiauerunt et qui abstulerunt labores [h 1Kb] eorum. uidentes turbabuntur timore horribili, et mirabuntur in subitatione insperate salutis, dicentes inter se [i 1Kb] , penitentiam habentes [i 1Kb] , et per angustiam spiritus gementes: Hi sunt quos aliquando habuimus in derisum [k 1Kb] et in similitudinem improperii. Nos insensati uitam illorum estimabamus insaniam et finem illorum sine honore. Quomodo [l 1Kb] computati sunt inter filios Dei, et inter sanctos sors illorum est! Ergo errauimus a uia ueritatis, et iustitie lumen non luxit nobis, et sol non est ortus nobis. Lassati sumus [m 1Kb] in iniquitatis uia et perditionis, et ambulauimus solitudines difficiles, uiam autem Domini  ignorauimus. Quid nobis [n 1Kb] profuit superbia, aut quid diuitiarum iactatio contulit nobis? Transierunt omnia illa tamquam umbra . De hoc ipso in Psalmo CXu: Pretiosa [o 1Kb] in conspectu Domini mors sanctorum [p 1Kb] eius. Item in Psalmo CXXu: Qui seminant in lacrymis, in exultatione [q 1Kb] metent. Ambulantes [r 1Kb] ambulabant et plorabant mittentes semina sua, uenientes autem uenient in exultatione tollentes gremia [s 1Kb] sua. 310 De hoc ipso in Euangelio cata Ioannem: Qui amat animam suam perdet illam; et qui odit animam suam in isto seculo, in uitam eternam inueniet [t 1Kb]  illam . Item illic: Cum autem tradiderint uos, nolite cogitare quid loquamini. Non enim uos estis qui loquimini, sed Spiritus Patris uestri qui loquitur in uobis . Item illic: ueniet hora ut omnis qui interficit uos [u 1Kb] , arbitretur [u 1Kb] officium se Deo facere. Sed et hoc facient, quoniam non cognouerunt Patrem neque me . De hoc ipso cata Mattheum: Beati qui persecutionem passi fuerint propter iustitiam [x 1Kb] , quoniam ipsorum est regnum celorum . Item illic: Ne timueritis eos qui occidunt corpus, animam autem non possunt occidere. Magis autem metuite eum qui potest animam et corpus occidere in gehennam [y 1Kb] . Item illic: Quicumque me confessus fuerit coram hominibus, et ego confitebor illum coram Patre meo [z 1Kb] qui  in celis est. Qui autem me negauerit coram hominibus, et ego negabo eum coram Patre meo, qui in celis est. Qui autem sustinuerit [aa 1Kb] usque in finem, hic saluus erit . De hoc ipso cata Lucam: Beati eritis cum uos oderint homines, et separauerint uos et expulerint, et maledixerint nomini uestro quasi nequam propter Filium hominis. Gaudete in illa die et exultate; ecce enim merces uestra multa [bb 1Kb] in celis . Item illic: Amen dico uobis, nemo est [cc 1Kb] qui relinquat [dd 1Kb] domum, aut parentes [ee 1Kb] , aut fratres, aut uxorem, aut filios [ff 1Kb] propter regnum Dei, et non recipiat septies tantum in isto tempore, in seculo autem futuro uitam eternam [gg 1Kb] . De hoc ipso in Apocalypsi: Et cum aperuisset quintum signum [hh 1Kb] , uidi sub ara Dei animas occisorum propter uerbum  Dei et martyrium suum, et clamauerunt magna uoce dicentes: Quousque, Domine sanctus et uerus, non iudicas et uindicas sanguinem nostrum de his qui in terris inhabitant? Et date sunt [ii 1Kb] eis singulis stole albe, et dictum est eis ut requiescerent breui adhuc tempore [ii 1Kb] , donec impleatur [kk 1Kb] numerus conseruorum et fratrum eorum, quique postea occidentur exemplo ipsorum . Item illic: Post hec uidi turbam multam, quam dinumerare [ll 1Kb] ex his nemo poterat, ex omni gente, et ex omni tribu, et ex omni populo et lingua, stantes in conspectu throni et in conspectu Agni,  et erant amicti stolas albas, et palme fuerunt in manibus eorum, et magno clamore dicebant: Salus Deo [a 1Kb] nostro sedenti super thronum et Agno. Et respondit unus ex senioribus dicens mihi [b 1Kb] : Qui amicti sunt stolis albis, qui sunt? et unde [c 1Kb] uenerunt? Et dixi ei: Domine mi, tu scis [d 1Kb] . Et ait mihi: Hi sunt qui uenerunt ex magna tribulatione, et lauerunt stolas suas, et candidas eas fecerunt in sanguine Agni. Ideo sunt [e 1Kb] in conspectu throni Dei, et seruiunt ei diebus et noctibus in templo eius, et is qui sedet in throno inhabitabit super eos. Neque esurient [f 1Kb] , neque sitient umquam, sed neque sol super eos cadet, neque ullum estum patientur [g 1Kb] : quoniam Agnus qui in medio throni est, teget [h 1Kb] eos, et deducet eos [i 1Kb] ad fontes uite [i 1Kb] aquarum, et absterget Deus omnem lacrymam ex oculis [k 1Kb] eorum . Item illic: Qui uincet, dabo illi edere de ligno uite [l 1Kb] quod est in paradiso Dei mei. Item illic: Esto fidelis usque ad mortem, et dabo tibi coronam uite . Beati [m 1Kb] erunt qui uigilabunt et seruabunt [n 1Kb] uestimenta sua, ne nudi ambulent et uideant turpitudinem suam . De hoc ipso Paulus ad Timotheum [o 1Kb] in secunda: Ego iam delibor [p 1Kb] , et tempus instat mee assumptionis [q 1Kb] . Bonum agonem [r 1Kb] certaui, cursum perfeci, fidem seruaui. Iam superest [s 1Kb] mihi corona iustitie, quam mihi reddet Dominus in illo die iustus [t 1Kb] iudex; non solum autem mihi, sed et omnibus qui dilexerint aduentum eius . De hoc ipso ad Romanos: Sumus filii Dei. Si autem filii, et heredes Dei, coheredes autem Christi; siquidem compatiamur [u 1Kb] , ut et commagnificemur . De hoc ipso in Psalmo CXuIII: Beati [u 1Kb] 311 qui immaculati sunt in uia et qui ambulant in lege Domini [x 1Kb] . Beati qui perscrutantur martyria eius [y 1Kb] .



[1Kb] CAP. XuII.---MINORA ESSE QUAE IN SAECULO PATIMUR QUAM SIT PRAEMIUM QUOD PROMISSUM EST.

In Epistola Pauli ad Romanos: Non sunt condigne passiones huius temporis ad superuenturam [z 1Kb] claritatem que reuelabitur in nobis  De hoc ipso [aa 1Kb] in Machabeis: Domine, qui sanctam habes scientiam, manifestum est quia, cum possem a morte liberari,  durissimos dolores corporis tolero, flagellis uapulans, animo autem propter tui ipsius metum libenter hec patior . Item illic: Tu quidem, impotens, ex hac presenti uita nos perdis. Sed mundi Rex defunctos nos pro suis legibus in eternam uite resurrectionem suscitabit. Item illic: Potius est ab hominibus morti datos expectare spem a Deo, iterum ab ipso suscitandos. Tibi enim resurrectio in uitam non erit. Item illic: Potestatem inter homines habens, cum sis corruptilis, facis quod uis. Noli autem putare genus nostrum a Deo esse derelictum. Sustine et uide magna potestas eius qualiter te et semen tuum torquebit. Item illic: Noli frustra errare. Nos enim propter nosmetipsos hec patimur peccantes in Deum nostrum. Tu autem ne te existimes impunitum futurum, aggressus  pugnare cum Deo .



CAP. XuIII.---DILECTIONI DEI ET CHRISTI NIHIL PRAEPONENDUM.

In Deuteronomio: Diliges Dominum Deum tuum de toto corde tuo et de tota anima tua et de tota uirtute tua . Item in Euangelio cata Mattheum: Qui amat patrem aut matrem super me [bb 1Kb] non est me dignus; et qui [cc 1Kb] amat filium aut filiam super me non est me dignus; et qui non accipit crucem suam et sequitur me non est meus discipulus . Item in Epistola Pauli ad Romanos: Quis nos separabit [dd 1Kb] a caritate Christi [ee 1Kb] ? pressura, an angustia, an persecutio [ff 1Kb] , an fames, an nuditas, an periculum, an gladius? sicut scriptum est: Quoniam causa tui [gg 1Kb] occidimur [hh 1Kb] tota die, deputati sumus ut oues [ii 1Kb] uictime; sed in his omnibus superuincimus pro eo qui dilexit nos .



CAP. XIX.---uOLUNTATI NON NOSTRAE, SED DEI, OBTEMPERANDUM.


In Euangelio cata Ioannem: Non descendi de celo ut faciam uoluntatem meam, sed uoluntatem eius [ii 1Kb] qui me misit . De hoc ipso cata Mattheum: Pater, si fieri potest, transeat a me calix iste; uerumtamen non quod ego uolo, sed quod tu [kk 1Kb] . Item in prece quotidiana: Fiat uoluntas tua sicut in celo et in terra. Item cata Mattheum: Non  omnis qui mihi dicit: Domine, Domine, introibit in regnum celorum; sed is qui facit uoluntatem Patris mei qui in celis est, ipse introibit in regnum celorum . Item cata Lucam: Ille autem seruus qui cognoscit uoluntatem domini sui et non paruerit uoluntati eius, uapulabit multis [a 1Kb] . In Epistola Ioannis: Qui autem fecerit uoluntatem Dei, manet in eternum, quomodo et ipse manet in eternum [b 1Kb] . .



[1Kb] CAP. XX.---FUNDAMENTUM ET FIRMAMENTUM SPEI ET FIDEI ESSE TIMOREM.

In Psalmo CX.: Initium sapientie timor Domini. De hoc ipso in Sapientia Salomonis: Initium sapientie metuere Deum . Item in Prouerbiis eiusdem: Beatus homo est qui ueretur omnia per metum  [c 1Kb] . De hoc ipso apud Esaiam: Et super quem alium respiciam, nisi super humilem et quietum et trementem sermones meos ? De hoc ipso in Genesi: Et uocauit eum Angelus Domini de celo, et dixit illi: Abraham, Abraham. Ille autem dixit: Ecce ego. Et dixit: Noli imponere [d 1Kb] manum tuam super puerum, neque feceris illi quicquam. Nunc enim cognoui quoniam times Deum tuum et non pepercisti filio tuo dilectissimo propter me . Item in Psalmo II. Seruite Domino in timore et exultate ei in tremore. Item in Deuteronomio Dei uox ad Moysen: Conuoca ad me populum, et audiant uerba mea, ut discant timere 312 me omnibus diebus quos ipsi uiuent super terram . Item apud Hieremiam: Ecce dies ueniunt, dicit Dominus, et consummabo  super domum Isrel et in domo Iuda testamentum nouum, non secundum testamentum quod disposueram patribus eorum in die cum apprehendi manum illorum, educere eos de terra Aegypti, quia non permanserunt in testamento meo et ego neglexi eorum, dicit Dominus, quia hoc testamentum quod disponam domui Isrel. Post dies illos, dicit Dominus, dans legem meam in sensu eorum scribam illam, et ero illis in Deum, et ipsi erunt mihi in plebem, et non docebunt unusquisque fratrem suum dicentes: Cognosce Dominum, quia omnes scient me a minore usque ad maximum eorum, quia propitius ero iniquitatibus eorum, et peccatorum eorum non ero memor amplius. Si exaltatum fuerit celum in sublime, dicit Dominus, et si humiliata fuerit terra deorsum, at ego non reprobabo  genus Isrel, dicit Dominus, pro omnibus que fecerunt. Ecce ego congregabo eos ex omni terra qua dispersi illos in ira et in furore meo et in exacerbatione magna, et conteram illos in locum istum, et relinquam illos in pauore, et erunt mihi in plebem, et ero illis in Deum et dabo illis uiam alteram et cor aliud, ut timeant me omnibus diebus in bono cum filiis suis, et consummabo eis testamentum eternum quod non auertam post illos, et  timorem dabo in cor eorum, ut non discedant a me, et uisitabo super illos benefacere illis et plantare illos in terra sua in fide et in omni corde et in omni animo. . Item in Apocalypsi: Et uiginti quatuor seniores in conspectu sedentes in thronis suis ceciderunt supra facies suas et adorauerunt Deum dicentes: Gratias agimus tibi, Domine Deus omnipotens, qui es et qui fuisti, quod accepisti potestatem tuam magnam et regnasti, et gentes irate sunt, et uenit ira tua et tempus quo de mortuis fudicetur et detur merces seruis tuis Prophetis et sanctis timentibus nomen tuum pusillis et magnis, et disperdere eos qui corruperunt terram . Item illic: Et uidi alium Angelum uolantem per medium celum habentem Euangelium perenne, euangelizare sedentibus super terram et  in omnes nationes et tribus et linguas et populos, dicentem uoce magna: Timete Deum, et date ei honorem, quoniam uenit hora iudicii eius, et adorate eum qui fecit celum et terram et mare et fontes aquarum . Item illic: Et uidi quasi mare uitreum mixtum igni, et pascentes bestie cum agnis eius, et numerus nominis eius CXLIu stantes supra mare uitreum habentes citharas Dei, et cantant canticum Moysi serui Dei et canticum Agni dicentes: Magna et mirabilia opera tua, Domine Deus omnipotens, iuste et uere uie tue sunt, Rex gentium. Quis non timeat et det honorem nomini tuo? quia solus pius, et quoniam omnes nationes uenient et adorabunt in conspectu tuo, quoniam iustitie tue manifestate sunt . Item in Daniele: Fuit uir habitans in Babylonia, cui nomen erat Ioachim,  et accepit uxorem nomine Susannam, filiam Helchie, formosam ualde et timentem Deum; et erant parentes eius iusti, et docuerunt filiam suam secundum legem Moysi . Item in Daniele: Et sumus humiles in omni terra hodie propter peccata nostra, et non est hoc tempore princeps neque prophetes neque dux, neque holocausta neque oblatio neque hostia, neque thus, neque locus sacrificare coram te et inuenire misericordiam a te: et in anima et spiritu humilitatis acceptos nos habe ut holocausti uictimas arietum et taurorum et quasi multa millia agnorum qui sunt pinguissimi. Sic fiat hostia nostra coram te hodie, et consumetur potestas illorum, quoniam non erubescent qui confidunt in te. Et nunc sequimur toto corde nostro, et timemus et querimus faciem tuam. Ne nos in opprobrium  313 tradas, sed fac nobiscum secundum tranquillitatem tuam, et secundum multitudinem misericordie tue libera nos . Item illic: Et rex uehementer gauisus est, et iussit Danielem de lacu leonum eiici; et nichil ei nocuerunt leones, quia confidebat et crediderat in Deo suo. Et iussit rex; et perduxerunt illos homines qui accusauerant Danielem, et miserunt illos in lacu leonum et uxores eorum et natos eorum. Et antequam peruenirent  in pauimentum lacus, apprehensi sunt a leonibus et omnia ossa eorum comminuerunt. Tunc Darius rex scripsit: Omnibus gentibus, tribubus et linguis que sunt in regno meo: pax sit uobiscum a facie mea. Censeo et ago ut hi omnes qui sunt in regno meo sint timentes et trementes summum Deum cui seruit Daniel, quia ipse est Dominus uiuus et permanens in secula, et regnum eius non transibit, et dominatio eius in perpetuum ambulat, et solus facit signa et prodigia et mirabilia in celo et in terra, qui eripuit Danielem de lacu leonum . Item in Michea: In quo assequar Dominum et apprehendam illum in sacrificiis, in holocaustomatis, in uitulis anniculis, si accepto fauet Dominus in millibus caprarum pinguium, aut dabo primitiua mea impietatis fructum uentris mei, peccatum anime mee. Renuntiatum tibi est,  homo, quod bonum aut quod Dominus exquirit aliud, nisi ut facias iudicium et iustitiam et diligas misericordiam, et paratus sis ut eas cum Domino Deo tuo. uox Domini in ciuitate inuocabitur, et timentes nomen eius saluabit . Item in Michea: Pasce populum tuum in uirga tua, oues hereditatis tue, et habitantes separatim conuelle in medio Carmelo. Parabunt Basanim et Galadim secundum dies seculi, et secundum dies profectionis eorum a terra Aegypti ostendam illis mirabilia. uidebunt gentes et confundentur ex omni fortitudine sua, et superponent manus in os suum. Aures illorum exsurdabuntur, et lingent puluerem quomodo serpentes. Trahentes terram conturbabuntur, et lingent puluerem. In conclusione sua ad Dominum Deum suum expauescent, et timebunt abs te. Quis Deus quomodo  tu eleuans iniustitiam et transgrediens impietates ? Et in Nahum: Montes commoti sunt ab eo, et colles contremuerunt, et denudata est terra ante faciem eius et omnes qui inhabitant illam. A facie ire eius quis sustinebit, et quis resistit in ira animi ipsius? Animatio ipsius fluere facit principatus, et petre dissolute sunt ab illo. Bonus Dominus illis qui eum sustinent in die pressure, et cognoscens illos qui eum timent . Item in Aggeo: Et audiuit Zorobabet filius Salathiel de tribu Iuda et iehsu filius Iosedech sacerdos magnus, et omnes qui super fuerunt de populo uoces Domini Dei sui, quoniam misit illum Dominus ad illos, et timuit plebs a facie Dei . Item in Malachia: Testamentum fuit cum uita et pace, et dedi illis timorem timere me a facie nominis mei . Item in Psalmo XXXIII: Timete Dominum, omnes sancti eius, quoniam non est inopia eis qui eum metuunt. Item in Psalmo XuIII: Timor Domini castus perseuerans in secula seculorum [a 1Kb] .



CAP. XXI.---NON TEMERE DE ALTERO IUDICANDUM.


In Euangelio cata Lucam: Nolite iudicare, ne iudicemini; nolite condemnare, ne condemnemini . De hoc ipso ad Romanos: Tu qui es qui iudicas alienum seruum? domino suo stat aut cadit. Stabit autem; potens est enim Deus statuere eum . Et iterum: Quare sine excusatione [b 1Kb] es, o homo omnis qui iudicas. In quo enim iudicas alium, te ipsum condemnas: eadem enim agis que iudicas. Speras autem, tu qui iudicas eos qui mala agunt et eadem facis, quia ipse effugies iudicium Dei ? Item in Epistola Pauli ad Corinthios prima: Et qui se putat stare, uideat ne cadat . Et iterum: 314 Si quis se putat [c 1Kb] scire aliquid, nondum scit [d 1Kb] quemadmodum oporteat eum scire .



[1Kb] CAP. XXII.---ACCEPTA INIURIA, REMITTENDUM ET IGNOSCENDUM.


In Euangelio [e 1Kb] in prece quotidiana: Remitte [f 1Kb] nobis debita nostra, sicut et nos remittimus debitoribus nostris . Item cata Marcum: Et cum steteritis ad orationem, remittite si quid habetis aduersus aliquem, ut et Pater uester qui in celis est remittat uestra peccata uobis. Si autem [g 1Kb] uos non dimiseritis, neque Pater uester qui in celis est dimittet uos peccata uestra . Item illic: In qua mensura mensi fueritis [h 1Kb] , in ea remetietur uobis .



CAP. XXIII.---uICEM MALIS NON REDDENDAM.

In Epistola Pauli ad Romanos: Nemini malum pro malo reddentes. Item illic: Non uinci a malo, sed uince  in bono [i 1Kb] malum . De hoc ipso in Apocalypsi: Et dixit mihi: Ne signaueris uerba prophetie libri huius, quia iam tempus in proximo est, et hi qui perseuerant nocere noceant, et qui in sordibus est sordescat adhuc, iustus autem adhuc iustiora faciat [i 1Kb] , similiter et sanctus sanctiora. Ecce uenio cito, et merces mea mecum est, reddere unicuique secundum facta sua [k 1Kb] .



CAP. XXIu.---NON POSSE AD PATREM PERuENIRI [l 1Kb] NISI PER FILIUM EIUS IESUM CHRISTUM [m 1Kb] .

In Euangelio cata Ioannem: Ego sum uia, ueritas et uita. Nemo uenit ad Patrem nisi per me . Item illic: Ego sum ostium [n 1Kb] . Per me si quis introierit, saluabitur .



CAP. XXu.---AD REGNUM DEI, NISI [o 1Kb] BAPTIZATUS ET RENATUS QUIS FUERIT, PERuENIRE NON POSSE.


In Euangelio cata Ioannem: Nisi quis renatus [p 1Kb] fuerit ex aqua et Spiritu [q 1Kb] , non potest introire in regnum  Dei. Quod enim natum est de carne caro est, et quod natum est de spiritu spiritus est . Item illic: Nisi ederitis carnem Filii hominis et biberitis sanguinem eius, non habebitis uitam in uobis .



CAP. XXuI.---PARUM ESSE BAPTIZARI ET EUCHARISTIAM ACCIPERE, NISI QUIS FACTIS ET OPERE PROFICIAT.

In Epistola Pauli ad Corinthios prima: Nescitis quia qui in stadio currunt, omnes quidem currunt, unus tamen accipit palmam [a 1Kb] ? Sic currite [b 1Kb] ut occupetis [c 1Kb] . Et illi quidem ut corruptibilem coronam accipiant, nos uero incorruptam [d 1Kb] . In Euangelio cata Mattheum: Omnis arbor non faciens fructum bonum, excidetur et in ignem mittetur . Item illic: Multi mihi dicent in illa die: Domine, Domine, nonne  in nomine tuo prophetauimus, et in nomine tuo demonia [e 1Kb] exclusimus, et in tuo nomine uirtutes magnas [f 1Kb] fecimus? Et tunc dicam illis: Numquam uos noui [g 1Kb] , recedite a me, qui operamini iniquitatem . Item illic: Luceat [h 1Kb] lumen uestrum coram hominibus, ut uideant bona opera uestra et clarificent [i 1Kb] Patrem uestrum qui in celis est . Item Paulus ad Philippenses: Lucete sicut [i 1Kb] luminaria in mundo .



CAP. XXuII.---BAPTIZATUM QUOQUE GRATIAM PERDERE QUAM CONSECUTUS SIT, NISI INNOCENTIAM SERuET.

In Euangelio cata Ioannem: Ecce sanus factus es, iam noli peccare, ne quid tibi deterius fiat [k 1Kb] . Item in Epistola Pauli ad Corinthios prima: Nescitis  quia templum Dei estis, et Spiritus Dei habitat in uobis? Si quis [l 1Kb] templum Dei uiolauerit, disperdet [m 1Kb] illum Deus . De hoc ipso in Paralipomenon: Deus uobiscum est, dum estis uos cum ipso. Si dereliqueritis eum, derelinquet uos .



CAP. XXuIII.---NON POSSE IN ECCLESIA REMITTI EI QUI IN DEUM DELIQUERIT.

In Euangelio cata Mattheum: Qui dixerit uerbum aduersus Filium hominis, remittetur illi. Qui autem dixerit aduersus Spiritum sanctum, non remittetur illi, neque in isto seculo neque in futuro . Item  cata Marcum: Omnia peccata remittentur filiis hominum et blasphemie. Qui autem blasphemauerit in Spiritum sanctum, non remittetur illi [n 1Kb] , sed reus erit eterni peccati . De hoc ipso in Basilion primo: Si delinquendo 315 peccet [o 1Kb] uir aduersus uirum, orabunt [p 1Kb] pro eo [q 1Kb] Dominum. Si autem in Deum peccet homo, quis orabit pro eo ?



[1Kb] CAP. XXIX.---DE ODIO NOMINIS ANTE PRAEDICTUM.

In Euangelio cata Lucam: Et eritis odibiles omnibus hominibus propter nomen meum . Item cata Ioannem: Si seculum uos odit, scitote quoniam me primo odiit [r 1Kb] . Si de seculo essetis, seculum quod suum esset amaret; sed quia de seculo non estis, et ego elegi uos de seculo, propterea odit uos seculum. Mementote  sermonis quem [s 1Kb] dixi uobis: Non est maior seruus domino suo [t 1Kb] . Si me persecuti sunt, et uos persequentur . Item in Baruch: ueniet enim tempus, et queretis me et uos et qui post uos fuerint audire uerbum sapientie et intellectus, et non inuenietis. Nationes autem cupient uidere sapientem, et non continget eis; non quia deerit aut deficiet sapientia huius seculi terre, sed neque deerit sermo legis seculo. Erit enim sapientia in paucis uigilantibus et taciturnis et quietis sibi confabulantes, quoniam quidam eos horrebunt et timebunt ut malos. Alii autem nec credunt uerbo legis Altissimi. Alii autem ore stupentes non credent, et credent, et contradicentes erunt contrarii et impedientes spiritum ueritatis. Alii autem erunt sapientes ad spiritum erroris et pronuntiantes sicut Altissimi et fortis  edicta. Alii autem personales fidei. Alii capaces et fortes in fide Altissimi, et odibiles alieno.



CAP. XXX.---QUOD QUIS DEO uOuERIT CITO REDDENDUM.

Apud Salomonem: Prout uoueris uotum Deo, ne moram feceris reddere illud . De hoc ipso in Deuteronomio [u 1Kb] : Si autem uoueris uotum Domino Deo tuo, non tardabis reddere illud; quia inquirens queret illud Dominus Deus tuus a te, et erit in peccatum [u 1Kb] . Ea que egredientur per labia tua obseruabis, et facies [x 1Kb] donum quod locutus es ore [y 1Kb] tuo . De hoc ipso in Psalmo XLIX: Sacrifica [z 1Kb] Deo sacrificium laudis,  et redde Altissimo uota tua. Inuoca me in die pressure [a 1Kb] , et eximam te [b 1Kb] , et clarificabis me [c 1Kb] . De hoc ipso in Actibus Apostolorum: Cur impleuit [d 1Kb] Satanas cor tuum [e 1Kb] mentiri te Spiritui sancto, cum esset [f 1Kb] fundus in tua potestate? Non hominibus mentitus es, sed Deo . Item apud Hieremiam: Maledictus [g 1Kb] qui facit opera Dei negligenter .



CAP. XXXI.---EUM QUI NON CREDIDERIT IAM IUDICATUM ESSE.

In Euangelio cata Ioannem: Qui non crediderit iam iudicatus est, quia non credidit in nomine unici [h 1Kb] Filii Dei. Hoc autem est iudicium, quoniam lux uenit in seculum, et magis dilexerunt [i 1Kb] homines tenebras quam lucem . De hoc ipso in Psalmo: Propterea non resurgent [i 1Kb] impii in iudicio, neque peccatores  in consilio iustorum.



CAP. XXXII.---DE BONO uIRGINITATIS ET CONTINENTIAE.

In Genesi: Multiplicans multiplicabo tristitias tuas et gemitus tuos [k 1Kb] ; et in tristitia paries filios, et erit [l 1Kb] conuersio tua ad uirum tuum, et ipse tui dominabitur . De hoc ipso in Euangelio cata Mattheum: Non omnes capiunt uerbum, sed illi quibus datum est. Sunt enim spadones qui ex utero matris nati sunt, et sunt spadones qui coacti sunt ab hominibus, et sunt spadones [m 1Kb] qui se ipsos castrauerunt propter regnum celorum. Qui potest capere capiat . Item cata Lucam: Filii seculi huius generant et generantur. Qui autem habuerunt dignationem seculi  illius et resurrectionis a mortuis, non nubunt, neque nubuntur [n 1Kb] . Neque enim incipient mori. Aequales enim sunt Angelis Dei, cum sint filii resurrectionis . Resurgere [o 1Kb] autem mortuos Moyses significat cum dicit in rubo [p 1Kb] : Dominus Deus Abraham, et Deus Isaac, et Deus Iacob, non est Deus mortuorum, sed uiuorum . Omnes enim illiuiuunt . Item in Epistola Pauli ad Corinthios prima: Bonum est homini mulierem non contingere [q 1Kb] . Propter fornicationem [r 1Kb] 316 autem unusquisque uxorem suam habeat, et  unaqueque uirum suum habeat. Uxori uir debitum reddat, similiter et uxor uiro. Uxor corporis sui potestatem non habet, sed uir. Similiter et uir corporis sui potestatem non habet, sed uxor [s 1Kb] . Nolite fraudare inuicem nisi, ex conuentione [t 1Kb] ad tempus ut uacetis orationi; et iterum reuertimini [u 1Kb] ad id ipsum, ne tentet uos Satanas propter incontinentiam uestram. Hoc dico secundum ueniam [u 1Kb] , non secundum imperium [x 1Kb] . uolo autem omnes homines esse sicut et me. Sed unusquisque proprium habet donum a Deo [y 1Kb] , alius sic, alius autem sic . Item illic: Celebs cogitat ea que sunt Domini, quomodo placeat Deo. Qui autem matrimonium contraxit, cogitat ea que sunt mundi huius quomodo placeat uxori [z 1Kb] . Sic et mulier et uirgo innupta cogitat ea que sunt Domini, ut sit sancta  [aa 1Kb] et corpore et spiritu. Que autem nupsit cogitat de iis que sunt mundi huius, quomodo placeat uiro . Item in Exodo, cum precepisset Dominus Moysi ut sanctificaret populum in diem tertium, sanctificauit ille, et adiecit [bb 1Kb] : Estote parati: tribus diebus [cc 1Kb] non accedetis ad mulieres [dd 1Kb] . Item in Basilion primo: Et respondit sacerdos ad Dauid et dixit: Non sunt panes profani in manu mea, nisi panis sanctus unus [ee 1Kb] . Si obseruati sunt [ff 1Kb] pueri a muliere, manducabunt . Item in Apocalypsi: Hi sunt qui cum mulieribus se non coinquinauerunt. uirgines enim permanserunt. Hi sunt qui sequuntur Agnum quocumque ierit [gg 1Kb] .



CAP. XXXIII.---NIHIL PATREM IUDICARE, SED FILIUM, ET PATREM AB EO NON HONORIFICARI A QUO NON HONORIFICATUR FILIUS.


In Euangelio cata Ioannem: Nihil Pater iudicat, sed iudicium omne Filio dedit, ut omnes honorificent Filium sicut honorificant Patrem [hh 1Kb] . Qui non [ii 1Kb] honorificat Filium, non honorificat Patrem qui eum misit . Item in Psalmo LXXI: Deus, iudicium tuum regi da, et iustitiam tuam filio regis, iudicare populum tuum [ii 1Kb] in iustitia. Item in Genesi: Et pluit Dominus super Sodomam et Gomorram sulphur et ignem de celo a Domino .



CAP. XXXIu.---FIDELEM GENTILITER uIuERE NON OPORTERE [a 1Kb] .


Apud Hieremiam: Hec dicit Dominus: Secundum uiam gentilium [b 1Kb] ne ambulaueritis . De hoc ipso quod segregare se quis debeat a gentilibus, ne sit socius culpe et fiat particeps plage [c 1Kb] eorum. In Apocalypsi: Et audiui aliam uocem de celo dicentem: Exi de ea, populus meus, ne particeps sis delictorum eius, et ne perstringaris plagis eius: quoniam delicta eius usque ad celum peruenerunt, et meminit Dominus Deus iniquitatum eius [d 1Kb] . Ideo reddidit [e 1Kb] ei dupla, et in quo poculo miscuit, duplum [f 1Kb] remixtum est ei; et in quantum se clarificauit et deliciarum habuit, in tantum [g 1Kb] datus est ei et cruciatus et luctus, quoniam in corde suo dicit: Regina sum, et uidua esse non possum, nec luctum uisura  sum. Propterea una hora plage eius aduenient [h 1Kb] , mors, luctus et fames, et igni cremabitur, quoniam fortis est Dominus Deus qui eam iudicabit. Et flebunt et plangent se in ea reges terre qui cum ea fornicati sunt et in delictis [i 1Kb] conuersati sunt . Item apud Esaiam: Exite de medio eorum, qui fertis uasa [i 1Kb] Domini .



CAP. XXXu.---DEUM AD HOC PATIENTEM ESSE, UT NOS PeNITEAT PECCATI NOSTRI ET REFORMEMUR.

Apud Salomonem in Ecclesiastico: Ne dixeris, Peccaui, et quid accidit mihi [k 1Kb] triste? Est enim Altissimus [l 1Kb] patiens redditor . Item Paulus ad Romanos: An numquid opulentiam bonitatis eius et patientiam [m 1Kb] contemnis, ignorans quia bonitas Dei in  penitentiam te adducit? Tu autem, secundum duritiam tuam et cor impenitens, thesaurizas tibi iram in die ire et reuelationis iusti iudicii Dei, qui reddet unicuique secundum opera sua .



317 CAP. XXXuI.---MULIEREM ORNARI SAECULARITER NON DEBERE.

In Apocalypsi: Et uenit unus ex septem Angelis habentibus phialas, et aggressus est me dicens: ueni, ostendam tibi damnationem meretricis magne sedentis super aquas multas, cum qua fornicati sunt reges terre. Et uidi mulierem sedentem super bestiam. Et mulier  illa amicta erat pallium purpureum [n 1Kb] et coccineum, et adornata erat auro et lapidibus pretiosis et margaritis, tenens poculum aureum in manu sua plenum execrationum et immunditie et fornicationis totius terre . Item ad Timotheum [o 1Kb] : Sint mulieres [p 1Kb] uestre cum uerecundia et pudicitia, componentes se, non in tortis crinibus, neque auro, [q 1Kb] neque margaritis [r 1Kb] , aut ueste pretiosa, sed ut decet mulieres promittentes castitatem per bonam conuersationem . De hoc ipso in Epistola Petri ad Ponticos: Sit in muliere non exterior ornamenti aut auri aut uestis cultus, sed cultus cordis . Item in Genesi: Thamar cooperuit se pallio, et adornauit; et cum aspexisset eam Iudas, uisum est ei meretricem esse .



[1Kb] CAP. XXXuII.---FIDELEM NON OPORTERE [s 1Kb] OB ALIA DELICTA, NISI OB NOMEN SOLUM, PUNIRI.


In Epistola Petri ad Ponticos: Nec quisquam uestrum tamquam fur aut homicida [t 1Kb] patiatur, aut tamquam maleficus, aut curas alienas agens, [u 1Kb] sed tamquam Christianus .



CAP. XXXuIII.---SERuUM DEI INNOCENTEM ESSE DEBERE, NE INCIDAT IN PeNAM SAECULAREM.

In Epistola Pauli ad Romanos: uis non timere potestatem? Bonum fac, et habebis laudem ex illa [u 1Kb] .



CAP. XXXIX.---DATUM NOBIS ESSE EXEMPLUM uIuENDI IN CHRISTO.

 In Epistola Petri ad Ponticos: Christus enim passus est pro nobis [x 1Kb] , relinquens uobis [y 1Kb] exemplum, ut sequamini uestigia eius: qui peccatum non fecit, nec dolus inuentus est in ore eius: qui cum malediceretur, non remaledixit [z 1Kb] ; cum pateretur, non minabatur [aa 1Kb] , tradebat autem se iudicanti [bb 1Kb] iniuste . Item Paulus ad Philippenses: Qui in figura Dei [cc 1Kb] constitutus, non rapinam arbitratus est esse se equalem Deo, sed [dd 1Kb] se exinaniuit [ee 1Kb] , formam serui accipiens, in similitudinem [ff 1Kb] hominis factus, et habitu [gg 1Kb] inuentus ut homo. Humiliauit se, factus obediens usque ad mortem, mortem autem crucis. Propter quod et Deus  exaltauit illum, et donauit illi nomen ut sit super omne nomen [a 1Kb] , ut in nomine Iesu [b 1Kb] omne genu curuetur, celestium, terrestrium et infernorum, et omnis lingua confiteatur [c 1Kb] quia Dominus iehsu Christus in gloria est Dei Patris . Dehoc ipso in Euangelio cata Ioannem: Si ego laui pedes uestros magister et dominus, et uos debetis [d 1Kb] aliorum pedes lauare. Exemplum enim dedi uobis, ut, sicut ego feci [e 1Kb] , et uos aliis faciatis [f 1Kb] .



CAP. XL.---NON IACTANTER NEC TUMULTUOSE OPERANDUM.

In Euangelio cata Mattheum: Nesciat sinistra [g 1Kb] tua quid faciat dextera tua, ut sit eleemosyna tua [h 1Kb] in abscondito; et Pater tuus, qui uidet in abscondito,  reddet tibi. Item illic: Cum facis eleemosynam, noli buccinare [i 1Kb] ante te quomodo hypocrite faciunt in uicis et synagogis ut clarificentur [i 1Kb] ab hominibus. Amen dico uobis, compleuerunt [k 1Kb] mercedem suam .



CAP. XLI.---INEPTE ET SCURRILITER NON LOQUENDUM.

In Epistola Pauli ad Ephesios: Stultiloquium [l 1Kb] et scurrilitas, que ad rem non pertinent, nec nominentur quidem in uobis .



CAP. XLII.---FIDEM IN TOTUM [m 1Kb] PRODESSE, ET TANTUM NOS POSSE QUANTUM CREDIMUS.

In Genesi: Et credidit Abraham Deo, et [n 1Kb] deputatum est ei ad iustitiam [o 1Kb] . Item apud  Esaiam: Et si non credideritis, neque intelligetis . Item in Euangelio cata Mattheum: Modice fidei, quare dubitasti [p 1Kb] ? Item illic: Si habueritis fidem [q 1Kb] quasi granum sinapis, dicetis monti huic: Transi hinc illo, et transibit, et nichil impossibile 318 erit uobis . Item cata Marcum: Omnia quecumque oratis et petitis, credite quia accipietis et erunt uobis . Item illic: Omnia possibilia [r 1Kb] credenti . Apud Abacuc: Iustus autem ex fide mea uiuit [s 1Kb] . Item  in Daniele Ananias, Azarias, Misahel credentes Deo, liberati sunt [t 1Kb] de flamma ignis .



CAP. XLIII.---POSSE EUM STATIM CONSEQUI [u 1Kb] QUI uERE CREDIDERIT.

In Actibus Apostolorum: Ecce aqua, quid est quod me impedit baptizari [u 1Kb] ? Tunc dixit [x 1Kb] Philippus: Si credis ex toto corde [y 1Kb] tuo, licet .



CAP. XLIu.---FIDELES INTER SE DISCEPTANTES NON DEBERE GENTILEM IUDICEM EXPERIRI.

In Epistola Pauli ad Corinthios prima: Audet quisquam uestrum aduersus alterum negotium habens disceptare [z 1Kb] apud iniustos, et non apud sanctos? [aa 1Kb] An nescitis quia sancti hunc mundum [bb 1Kb] iudicabunt? Et  iterum: Iam quidem in totum delictum [cc 1Kb] in uobis est, quia iudicia habetis cum inuicem [dd 1Kb] . Quare non magis iniuriam patimini [ee 1Kb] ? aut quare non magis fraudamini? Sed uos iniuriam facitis et fraudatis, et hoc [ff 1Kb] fratribus! An nescitis [gg 1Kb] quoniam iniusti regnum Dei non consequentur [hh 1Kb] ?



CAP. XLu.---SPEM FUTURORUM ESSE, ET IDEO FIDEM NOSTRAM CIRCA [ii 1Kb] QUAE PROMISSA SUNT PATIENTEM ESSE DEBERE.

In Epistola Pauli ad Romanos: Spe saluati sumus. Spes autem que uidetur non est spes. Quod enim uidet quis, quid sperat? Si autem quod non uidemus speramus, per patientiam [ii 1Kb] speramus .



CAP. XLuI.---MULIEREM IN ECCLESIA TACERE DEBERE.

 In Epistola Pauli ad Corinthios prima: Mulieres [kk 1Kb] in Ecclesia taceant. Si que [ll 1Kb] autem quid dicere uolunt, domi uiros suos interrogent . Item ad Timotheum: Mulier cum silentio discat in omni subiectione [mm 1Kb] . Docere autem mulierem non permitto, neque prepositam [nn 1Kb] esse uiro, sed esse in silentio. Adam enim primus formatus est, deinde Eua; et Adam seductus non est, mulier autem seducta est .



CAP. XLuII.---DELICTO ET MERITO NOSTRO FIERI UT LABOREMUS, NEC DEI OPEM IN OMNIBUS SENTIAMUS.


Apud Osee: Audite sermonem Domini, filii Isrel, quia iudicium est Domino [a 1Kb] aduersus incolas terre, [b 1Kb] quod neque misericordia, neque ueritas, neque agnitio Dei sit super terram, sed execratio, et mendacium, et cedes, et furtum, et adulterium diffusum est super terram. Sanguinem sanguini supermiscent. Idcirco terra lugebit cum uniuersis incolis suis, cum bestiis agri, cum serpentibus terre, cum uolucribus celi, et deficient pisces maris, ut nemo iudicet [c 1Kb] , nemo [d 1Kb] reuincat . De hoc ipso apud Esaiam: Numquid non ualet manus Domini [e 1Kb] ut saluos faciat? aut grauauit aurem [f 1Kb] ut non exaudiat? Sed peccata uestra inter uos et Deum separant, et propter delicta [g 1Kb]  uestra auertit faciem a uobis, ne misereatur. Manus enim uestre inquinate sunt sanguine [h 1Kb] , et digiti uestri in peccatis. Labia autem uestra locuta sunt facinus, et lingua uestra iniustitiam meditatur. Nemo loquitur uera, neque est iudicium uerum. Fidunt in uanis et loquuntur inania qui parturiunt [i 1Kb] dolorem et pariunt [i 1Kb] facinus . Item apud Sophoniam: Defectione deficiat a facie terre, dicit Dominus. Deficiat homo, et pecudes deficiant, uolucres celi et pisces maris, et auferam iniquos a facie terre .



CAP. XLuIII.---NON FeNERANDUM.

In Psalmo XIII: Qui pecuniam suam non dedit in fenore [k 1Kb] , et munera super innocentes non accepit. Qui ista fecerit [l 1Kb] non commouebitur [m 1Kb] in eternum. Item  apud Ezechielem: Homo autem qui erit iustus hominem non opprimet et pignus debitoris reddet [n 1Kb] , et rapinam non faciet [o 1Kb] , et panem suum esurienti dabit, et nudum operiet, et pecuniam suam in usuram non dabit . Item in Deuteronomio: Non fenerabis fratri tuo usura pecunie [p 1Kb] et usura ciborum .



319 CAP. XLIX.---INIMICOS QUOQUE DILIGENDOS.

In Euangelio cata Lucam: Si diligitis qui uos diligunt, que est uobis gratia? Et peccatores enim diligunt eos qui se diligunt [q 1Kb] . Item cata Mattheum: Diligite inimicos uestros, et orate pro his qui uos persequuntur, ut sitis filii Patris uestri qui in  celis est, qui solem suum [r 1Kb] oriri facit super bonos et malos, et pluit super iustos et iniustos .



CAP. L.---SACRAMENTUM FIDEI NON ESSE PROFANANDUM.

Apud Salomonem in Prouerbiis [s 1Kb] : In aures imprudentis noli quidquam dicere, ne, quando audierit, irrideat sensatos sermones tuos . Item in Euangelio cata Mattheum: Ne dederitis sanctum canibus, neque miseritis margaritas uestras ante porcos, ne forte inculcent ea pedibus suis [t 1Kb] et conuersi elidant uos .



CAP. LI.---QUOD NEMO IN OPERE SUO EXTOLLI DEBEAT.

Apud Salomonem in Ecclesiastico: Noli te extollere  in faciendo opere tuo . Item in Euangelio cata Lucam: Quis uestrum habens seruum arantem aut pastorem, et uenienti [u 1Kb] de agro dicit continuo: Transi, recumbe [u 1Kb] ? Sed dicit illi: Para aliquid quod cenem [x 1Kb] , et accingere, et ministra mihi donec manducem et bibam; et postea tu manducabis et bibes. Numquid habet gratiam seruo illi [y 1Kb] quia fecit que ei imperata sunt? Sic itaque et uos, cum perfeceritis [z 1Kb] que uobis imperata sunt, dicite: Serui superuacui [aa 1Kb] sumus, quod habuimus [bb 1Kb] facere fecimus .



CAP. LII.---CREDENDI uEL NON LIBERTATEM IN ARBITRIO POSITAM.

In Deuteronomio: Ecce dedi ante faciem tuam uitam et mortem, bonum et malum. Elige uitam tibi,  ut uiuas [cc 1Kb] . Item apud Esaiam: Et si uolueritis et audieritis me, bona terre edetis [dd 1Kb] . Si autem nolueritis, et non audieritis me, gladius uos consumet. Os enim Domini locutum est ista . Item in Euangelio cata Lucam: Regnum Dei [ee 1Kb] intra uos est .



CAP. LIII.---DEI ARCANA PERSPICI NON POSSE, ET IDEO FIDEM NOSTRAM SIMPLICEM ESSE DEBERE.

In Epistola Pauli ad Corinthios prima [ff 1Kb] : uidemus nunc per speculum in enigmate [gg 1Kb] , tunc autem facie ad faciem. Nunc scio ex parte, tunc autem cognoscam [hh 1Kb] sicut et ego cognitus sum [ii 1Kb] . Item apud Salomonem in Sapientia: Et in simplicitate  cordis querite illum [a 1Kb] . Item apud eumdem: Qui ambulat simpliciter, ambulat fidenter . Item apud eumdem: Altiora te ne quesieris, et fortiora te ne scrutatus fueris . Item in Salomone: Noli esse multum iustus [b 1Kb] , et noli argumentari plus quam oportet [c 1Kb] . Item apud Esaiam: ue qui arguti sunt in semetipsis . Item in Machabeis: Daniel in sua simplicitate liberatus est de ore leonum . Item in Epistola Pauli ad Romanos [d 1Kb] : O altitudo diuitiarum sapientie et scientie Dei, quam incomprehensibilia [e 1Kb] sunt iudicia eius, et quam inuestigabiles uie eius! Quis enim cognouit sensum Domini? aut quis consiliarius eius fuit? uel quis prior dedit ei, et retribuetur illi? Quoniam ex ipso, et per ipsum, et  in ipso sunt omnia, ipsi claritas in secula seculorum . Item ad Timotheum: Stultas autem et ineruditas questiones deuita, sciens quia lites generant. Seruum autem Dei non oportet litigare, sed mitem esse ad omnes .



[1Kb] CAP. LIu.---NEMINEM SINE SORDE ET SINE PECCATO ESSE.

Apud Iob: Quis enim mundus a sordibus [f 1Kb] ? Nec unus, etiamsi unius [g 1Kb] diei sit uita eius in terra [h 1Kb] . Item in Psalmo: Ecce in iniquitatibus [i 1Kb] conceptus sum, et in delictis concepit [i 1Kb] me mater mea . Item in Epistola Ioannis: Si dixerimus quia peccatum non habemus, nos ipsos decipimus, et ueritas in nobis non est .



CAP. Lu.---NON HOMINIBUS, SED DEO, PLACENDUM.

In Psalmo LII: Qui hominibus placent 320 confusi  sunt, quia Deus nichil fecit illos. Item in Epistola Pauli ad Galatas: Si hominibus [k 1Kb] placere uellem [l 1Kb] , Christi seruus non essem .



CAP. LuI.---DEUM NIHIL LATERE EX HIS QUAE GERUNTUR.

In Sapientia Salomonis: In omni loco speculantur oculi Dei bonos et malos . Item apud Hieremiam: Ego Deus approximans, et non Deus de longinquo [m 1Kb] . Si absconditus fuerit homo in absconditis [n 1Kb] , ergo ego non [o 1Kb] uidebo eum? Nonne celum et terram ego impleo, dicit Dominus . Item  in Basilion I: Homo uidet in facie [p 1Kb] , Deus autem in corde . Item in Apocalypsi: Et scient omnes ecclesie [q 1Kb] quia ego sum scrutator [r 1Kb] renis et cordis, et dabo unicuique uestrum secundum opera sua [s 1Kb] . Item in Psalmo XuIII: Delicta quis intelligit? Ab occultis meis [t 1Kb] munda me, Domine . Item in Epistola Pauli ad Corinthios secunda: Omnes nos manifestari oportet ante tribunal Christi, ut reportet [u 1Kb] unusquisque [u 1Kb] sui corporis propria secundum que egit, siue bona, siue mala .



CAP. LuII.---FIDELEM EMENDARI ET RESERuARI [x 1Kb] .

In Psalmo CXuII: Emendans emendauit [y 1Kb] me Dominus, et morti non tradidit me . Item in Psalmo LXXXuIII: uisitabo in uirga [z 1Kb] facinora eorum et in flagellis delicta eorum. Misericordiam  autem meam non dispergam [aa 1Kb] ab eis . Item apud Malachiam: Et sedebit [bb 1Kb] conflans et expurgans sicut aurum et argentum, et emundabit filios Leui . Item in Euangelio: Non exibis inde donec exsoluas nouissimum quadrantem .



CAP. LuIII.---NEMINEM CONTRISTARI MORTE DEBERE, CUM SIT IN uIuENDO LABOR ET PERICULUM, IN MORIENDO PAX ET RESURGENDI SECURITAS [cc 1Kb] .

In Genesi: Tunc dixit Dominus ad Adam: Quia exaudisti uocem uxoris [dd 1Kb] tue, et manducasti ex illa arbore de qua sola preceperam tibi ne manducares [ee 1Kb] , maledicta terra erit in omnibus operibus tuis. In tristitia et gemitu edes ex ea omnibus diebus uite tue. Spinas  et tribulos eiiciet tibi, et edes pabulum agri [ff 1Kb] in sudore uultus tui. Edes panem tuum donec reuertaris in terram de qua et sumptus es: quia terra es, et in terram ibis . Item illic: Et complacuit Enoch Deo; et non est inuentus [gg 1Kb] postmodum, quia Deus illum transtulit . Et apud Esaiam: Omnis caro fenum, et omnis claritas eius ut flos feni. Aruit fenum, et flos decidit. Sermo [hh 1Kb] autem Domini manet [ii 1Kb] in eternum . Apud [ii 1Kb] Ezechielem: Ipsi dicunt: Arida facta sunt ossa nostra, periit spes nostra, exspirauimus; propterea prophetiza, et dic [kk 1Kb] :  Hec dicit Dominus [a 1Kb] : Ecce ego aperio monumenta uestra, et educam uos de monumentis uestris, et inducam uos in terram Isrel. Et dabo Spiritum meum in uos, et uiuetis. Et ponam uos in terram uestram, et cognoscetis quoniam ego Dominus locutus sum, et faciam, dicit Dominus . Item in Sapientia Salomonis: Raptus est [b 1Kb] ne malitia mutaret intellectum illius. Placita enim erat Deo anima illius . Item in Psalmo LXXXIII: Quam dilectissime [c 1Kb] habitationes tue, Deus uirtutum! Desiderat et properat [d 1Kb] anima mea ad atria [e 1Kb] Dei . Et in Epistola Pauli ad Thessalonicenses: Nolumus autem uos ignorare, fratres, de dormientibus, ne contristemini sicut et ceteri, qui spem non habent. Si enim credimus quia iehsu mortuus  est et resurrexit, sic et Deus eos qui dormierunt in Iesu adducet cum eo . Item ad Corinthios I: Stulte [f 1Kb] , tu quod seminas non uiuificatur nisi prius [g 1Kb] mortuum fuerit. Et iterum: Stella a stella differt in claritate, sic et resurrectio [h 1Kb] . Seminatur corpus in corruptione, resurgit sine corruptela [i 1Kb] . Seminatur in ignominia [i 1Kb] , resurgit in gloria. Seminatur in infirmitate, resurgit in uirtute. Seminatur corpus animale, resurgit [k 1Kb] spiritale . Et iterum: Oportet enim corruptiuum istud induere incorruptionem et mortale hoc induere immortalitatem. 321 Cum autem corruptiuum hoc induerit incorruptionem, et mortale hoc induerit incorruptionem, tunc fiet uerbum quod scriptum est: Absorpta est mors [l 1Kb] in contentionem [m 1Kb] . Ubi est, mors, aculeus tuus? ubi est, mors, contentio  tua? Item in Euangelio cata Ioannem: Pater, quos dedisti mihi, uolo ut ubi ego fuero et ipsi sint mecum, et uideant claritatem meam quam mihi dedisti ante constitutionem mundi [n 1Kb] . Item cata Lucam: Nunc dimittis seruum tuum, Domine, secundum uerbum tuum, in pace, quia uiderunt oculi mei salutare tuum . Item cata Ioannem: Si me dilexissetis, gauderetis [o 1Kb] quoniam uado ad Patrem, quia Pater maior me est .



[1Kb] CAP. LIX.---DE IDOLIS QUAE GENTILES DEOS PUTANT.

In Sapientia Salomonis: Omnia idola nationum estimauerunt deos, quibus neque oculorum usus est ad uidendum,  neque nares ad percipiendum [p 1Kb] spiritum, neque aures ad audiendum, neque digiti in manibus ad contrectandum [q 1Kb] , sed et pedes eorum pigri ad ambulandum.  Homo enim fecit illos, et qui spiritum [r 1Kb] mutuatus est, is finxit illos. Nemo autem sibi similem homo poterit deum fingere. Cum sit enim mortalis, mortuum fingit [s 1Kb] manibus iniquis. Melior est autem ipse iis quos colit; quoniam ipse quidem uixit, illi numquam . De hoc ipso: Neque opera attendentes cognouerunt quis esset artifex, sed aut ignem, aut spiritum, aut citatum erem, aut gyrum stellarum, aut nimiam aquam, aut solem et lunam, rectores orbis terre deos putauerunt: quorum si propter speciem hoc estimauerunt, sciant quanto his Dominus sit speciosior: aut si uirtutes et opera eorum mirati sunt, intelligant ab ipsis quoniam qui hec constituit fortia fortior est illis . Item in Psalmo CXXXIu: Idola gentium argentum et aurum,  opus manuum hominum. Os habent, et non loquuntur, oculos habent, et non uident, aures habent, et non audiunt [t 1Kb] . Neque enim est spiritus in ore eorum. Similes fiant [u 1Kb] illis qui faciunt ea [u 1Kb] et omnes qui confidunt in illis . Item in Psalmo XCu: Omnes dii gentium demonia, Dominus autem celos fecit . Item in Exodo: Non facietis uobis deos argenteos neque aureos . Et iterum: Non facies tibi idolum nec cuiusquam similitudinem . Item in Hieremia: Hec dicit Dominus: Secundum uias gentium nolite incedere, quia timent illa in personis suis, quia legitima gentium uacua sunt. Lignum de saltu excisum opus fabri, et conflatum aurum et argentum speciose composita sunt, in martulis et in clauis confirmauerunt illa, et non mouebuntur, quia  confixibilia sunt. Argentum appositum est a Tharsis. uenit aurum Moab. Opera artificum omnia. Hyacinthum et purpura uestient eam. Tollentes tollent ea, quia non prodient. Nolite timere ea, quia malum non faciunt, et bonum non est in illis. Sic dicite: Dii qui celum et terram non fecerunt intereunt a terra et de sub celo isto. Exhorruit celum in hoc et abhorruit multum magis uehementer, dicit Dominus. Hec maligna fecit plebs mea. Dereliquerunt fontem aque uiue, et effoderunt sibi laqueos detritos qui non poterant aquam continere. uerberauit te dilectio tua, et nequitia tua accusabit te. Et scito et uide quia amarum tibi erit quod dereliqueris me, dicit Dominus Deus tuus, et non speraueris  in me, dicit Dominus Deus tuus, quia in seculum contribulasti iugum meum et dirupisti uincula tua, et  dixisti: Non seruiam, sed ibo super omnem montem excelsum et super omnem collem altum et super omne lignum umbrosum. Ibi confundar in fornicatione. Ligno et lapidi dixerunt quia pater meus es tu, et lapidi, Tu genuisti me. Et conuerterunt ad me dorsum, et non faciem suam . In Esaia: Cecidit uel dissolutus est draco. Facta sunt sculptilia eorum ut bestie et pecora. Auferetis 322 illa collo ligata quasi sarcinam laborantes et esurientes et non ualentes . Et iterum: Collecti simul non poterunt saluari de bello. Ipsi autem captiui ducti sunt tecum . Et iterum: Cui me assimilastis? uidete et intelligite quia erratis corde, qui committitis aurum de sacculo et argentum in statera ponderatis in pondera conducentes. Artifices  fecerunt manu facta, et inclinantes se adorauerunt illud et leuauerunt in humeris, et sic ambulabant. Si autem posuerint illa, loco manebunt, et non mouebuntur; et qui clamauerint ad illa non audient, a malis non saluabunt eos. Item in Hieremia: Dominus, qui fecit celum et terram, in uirtute correxit orbem terre, in sua prudentia extendit celum, et multitudinem aquarum in celo, perduxit nubes ab extremo terre, fulgura in nubibus. Et eiecit uentos de thesauris suis. Infatuatus est omnis homo ab scientia sua, confusus est omnis artifex in sculptilibus suis, quia falsum conflauit. Non est spiritus in illis. uacuata sunt opera inclusa, in tempore conspectionis illorum peribunt. Et in Apocalypsi: Et sextus Angelus tuba cecinit. Et audiui unum ex quatuor angulis arce auree que est in conspectu Dei dicentem  sexto Angelo qui habebat tubam: Solue quatuor Angelos ligatos super flumen magnum Euphratem. Et soluti sunt quatuor Angeli qui erant parati in horam et diem et mensem et annum, ut occiderent tertiam partem hominum, et numerus exercituum equestrium dismiriades myriadon. Audiui numerum eorum. Et sic uidi equos in uisu et sedentes super eos habentes loricas igneas et hyacinthinas et sulphureas, et capita equorum, et ex ore eorum exiit ignis et fumus et sulphur. A tribus plagis istis occisa est tertia pars hominum ex igne et fumo et sulphure quod exiit de ore eorum, est et in caudis eorum. Caude enim eorum similes anguillis, habentes enim capita, et in eis nocent. Et reliqui hominum qui non sunt occisi in istis plagis, nec penitentiam egerunt opera factorum manuum suarum, ut non adorent demonia  et idola, id est simulacra aurea et argentea et erea et lapidea et lignea, que neque uidere possunt neque ambulare, et non egerunt penitentiam homicidiorum  suorum. Item illic: Et tertius Angelus secutus est eos dicens in uoce magna: Si quis adorat bestiam et simulacrum eius, et accepit inscriptionem in fronte sua aut super manum suam, hic bibet de uino ire eius et punietur igne et sulphure sub oculis Angelorum sanctorum et sub oculis Agni, et fumus tormentorum eorum in secula seculorum ascendet .



CAP. LX.---CIBORUM NIMIAM CONCUPISCENTIAM NON APPETENDAM.

Apud Esaiam: Edamus [a 1Kb] et bibamus, cras enim moriemur. Non remittetur uobis peccatum istud quoadusque moriamini . Item in Exodo [b 1Kb] :  Et consedit populus manducare et bibere, et surrexerunt [c 1Kb] ludere . Paulus ad Corinthios prima: Cibus nos non commendat Deo; neque, si manducauerimus [d 1Kb] , abundabimus; neque, si non manducauerimus, egebimus [e 1Kb] . Et iterum: Cum conuenitis [f 1Kb] ad manducandum, inuicem exspectate. Si quis esurit [g 1Kb] , domi manducet, ut non ad iudicium [h 1Kb] conueniatis . Item ad Romanos: Non est regnum Dei esca et potus, sed iustitia et pax et gaudium in Spiritu sancto . In [i 1Kb] Euangelio cata Ioannem: Ego cibum habeo [i 1Kb] quem uos non nostis. Meus cibus est ut faciam uoluntatem eius qui me misit et perficiam [k 1Kb] opus eius .



[1Kb] CAP. LXI.---POSSIDENDI CONCUPISCENTIAM ET PECUNIAM NON APPETENDAM.


Apud Salomonem in Ecclesiastico: Qui diligit argentum, non satiabitur argento . Item in Prouerbiis: Captans annonam maledictus in plebe est. Benedictio autem in eius capite est qui communicat [l 1Kb] . Item apud Esaiam: ue qui [m 1Kb] coniungunt domum [n 1Kb] ad domum [o 1Kb] et agrum [p 1Kb] ad agrum continuant, ut auferant proximo suo [q 1Kb] aliquid. Numquid 323 habitabitis soli super terram ? Item apud Sophoniam: Aedificabunt domos, et non inhabitabunt [r 1Kb] , et instituent uineas, et non bibent uinum earum, quia prope est dies Domini . Item in Euangelio cata Lucam: Quid enim prodest homini lucrifacere totum mundum, se ipsum autem  perdere [s 1Kb] ? Et iterum: Dixit autem illi Dominus: Stulte, hac nocte expostulatur [t 1Kb] anima tua [u 1Kb] . Que ergo [u 1Kb] parasti, cuius erunt ? Et  iterum: Commemorare quoniam percepisti bona [a 1Kb] in uita tua, et Lazarus similiter mala [b 1Kb] . Nunc uero hic rogatur [c 1Kb] , tu autem doles . Et in Actibus Apostolorum: Dixit autem Petrus ad eum: Argentum quidem et aurum non est mihi. Quod autem habeo, hoc tibi do: In nomine Iesu Christi Nazareni [d 1Kb] surge et ambula. Et apprehensa manu [e 1Kb] eius dextera, excitauit [f 1Kb] eum . Item [g 1Kb] ad Timotheum prima: Nihil intulimus in hunc mundum, uerum nec auferre quid possumus [h 1Kb] . Habentes itaque exhibitionem et tegumentum, his contenti simus. Qui autem uolunt diuites fieri, incidunt in tentationem [i 1Kb] et muscipulam et desideria multa et nocentia, que mergunt hominem in perditionem et in interitum. Radix enim omnium malorum est cupiditas, quam quidam appetentes naufragauerunt  a fide et inseruerunt se doloribus multis .



CAP. LXII.---MATRIMONIUM CUM GENTILIBUS NON IUNGENDUM.

Apud Tobiam: Uxorem accipe ex semine parentum tuorum, et noli sumere alienam mulierem [i 1Kb] que non est ex tribu parentum tuorum . Item in Genesi: Mittit puerum suum Abraham, ut de semine suo [k 1Kb] accipiat Rebeccam filio eius Isaac . Item in Esdra satis non fuit Deo, cum uastarentur Iudei, nisi alienigenas uxores cum filiis quoque quos ex illis procreauerant reliquissent . Item in Epistola Pauli ad Corinthios prima: Mulier uincta est [l 1Kb] quamdiu uiuit uir eius Si autem dormierit, liberata est,  ut cui [m 1Kb] uult [n 1Kb] nubat, tantum in Domino. Felicior [o 1Kb] autem erit, si sic permanserit [p 1Kb] . Et  iterum: Nescitis quoniam corpora uestra membra Christi sunt? Auferens membra Christi [q 1Kb] , faciam membra fornicarie [r 1Kb] ? Absit. Aut nescitis quia qui conglutinatur [s 1Kb] fornicarie unum corpus sunt? Erunt enim duo in una carne. Qui autem se coniunxerit [t 1Kb] Domino, unus spiritus est [u 1Kb] . Item ad Corinthios secunda: Nolite coniungi cum infidelibus. Que autem participatio est iustitie et iniquitati? aut que est communicatio luci [u 1Kb] ad tenebras ? Item de Salomone in Basilion tertio: Et auerterunt uxores alienigene cor eius post deos suos .



[2Kb] CAP. LXIII.---GRAuE DELICTUM ESSE FORNICATIONIS.

In Epistola Pauli ad Corinthios prima: Omne delictum quodcumque fecerit homo extra corpus est.  Qui autem fornicatur, in corpus suum peccat. Non estis uestri. Empti enim estis pretio magno. Clarificate et portate Dominum in corpore uestro .



CAP. LXIu.---QUAE SUNT CARNALIA QUAE MORTEM PARIANT, ET QUAE SPIRITALIA QUAE AD uITAM DUCANT.

Paulus ad Galatas: Caro concupiscit aduersus spiritum, et spiritus aduersus carnem. Hec enim inuicem [x 1Kb] aduersantur sibi, ut non que uultis ipsa faciatis. Manifesta sunt autem facta carnis; que sunt, [y 1Kb] adulteria, fornicationes, immunditie, spurcitie, idololatrie, ueneficia, homicidia, inimicitie, contentiones, emulationes [z 1Kb] , animositates, prouocationes, simultates, dissensiones, hereses, inuidie, ebrietates, comessationes,  et his similia [aa 1Kb] . Que [bb 1Kb] predico, quia qui talia agunt, regnum Dei non possidebunt. Fructus autem spiritus  est caritas, gaudium, [a 1Kb] pax, magnanimitas, bonitas, [b 1Kb] fides, mansuetudo, continentia, castitas. Qui enim sunt Christi carnem suam crucifixerunt cum uitiis et concupiscentiis [c 1Kb] .



CAP. LXu.---OMNIA DELICTA IN BAPTISMO DEPONI.

In Epistola Pauli ad Corinthios prima: Neque fornicarii, neque idolis seruientes, neque adulteri, neque molles, neque masculorum 324 appetitores [d 1Kb] , neque fures, neque fraudatores, neque ebriosi, neque maledici, neque raptores [e 1Kb] regnum Dei consequentur. Et hec quidem fuistis; sed abluti estis, sed sanctificati [f 1Kb] estis in nomine Domini Iesu nostri Christi et in Spiritu Dei nostri .



CAP. LXuI.---DISCIPLINAM DEI IN ECCLESIASTICIS PRAECEPTIS OBSERuANDAM.


Apud Hieremiam: Et dabo uobis pastores secundum cor meum, et pascent oues pascentes [g 1Kb] cum disciplina . Item apud Salomonem in Prouerbiis: Fili, ne neglexeris disciplinam Dei, neque defeceris ab eo correptus. Quem enim Deus diligit corripit . Item in Psalmo II: Continete [h 1Kb] disciplinam, ne forte irascatur Dominus, et pereatis a uia recta [i 1Kb] . Cum exarserit cito ira eius super uos, beati omnes qui confidunt in eo [i 1Kb] . . Item in Psalmo XLIX: Peccatori autem dicit Deus: At quid exponis iustificationes meas [k 1Kb] , et assumis testamentum meum per os tuum? Tu autem odisti disciplinam, et abiecisti [l 1Kb] sermones meos retro?  . Item in Sapientia Salomonis: Disciplinam qui abiicit infelix est .



CAP. LXuII.---PRAEDICTUM QUOD DISCIPLINAM SANAM ASPERNATURI ESSENT.

Paulus ad Timotheum secunda: Erit tempus quando sanam doctrinam non sustinebunt, sed secundum sua desideria [m 1Kb] coaceruabunt sibi magistros prurientes in audiendo, scalpentes aures. Et a ueritate quidem auditum auertent [n 1Kb] , ad fabulas autem conuertentur .



CAP. LXuIII.---RECEDENDUM AB EO QUI INORDINATE [o 1Kb] ET CONTRA DISCIPLINAM [p 1Kb] uIuIT.


Paulus ad Thessalonicenses: Precipimus autem uobis in nomine [q 1Kb] Domini nostri [r 1Kb] Iesu Christi, ut discedatis ab omnibus fratribus ambulantibus inordinate et non secundum traditionem quam acceperunt a nobis . Item in Psalmo XLIX: Si uidebas furem, simul currebas [s 1Kb] cum eo, et cum adulteris [t 1Kb] portionem tuam ponebas .



CAP. LXIX.---NON IN SAPIENTIA MUNDI NEC IN ELOQUENTIA ESSE REGNUM DEI, SED IN FIDE CRUCIS ET IN uIRTUTE CONuERSATIONIS.

In Epistola Pauli ad Corinthios prima: Misit me Christus annuntiare, non in sermonis sapientia, ne  inanis fiat crux Christi. uerbum enim crucis stultitia est iis qui pereunt, iis autem qui saluantur uirtus Dei est. Scriptum est enim: Perdam sapientiam sapientium, et prudentiam prudentium reprobabo. Ubi sapiens? ubi scriba? ubi conquisitor [u 1Kb] huius seculi? Nonne infatuauit [u 1Kb] Deus sapientiam huius mundi? Quoniam quidem [x 1Kb] in sapientia Dei non cognouit mundus per sapientiam Deum, complacuit Deo per stultitiam predicationis saluare credentes. Quoniam Iudei signa desiderant [y 1Kb] , et Greci prudentiam [z 1Kb] querunt. Nos autem predicamus Christum crucifixum, Iudeis quidem scandalum, Gentibus autem stultitiam, ipsis autem uocatis Iudeis et Grecis Christum Dei uirtutem et Dei sapientiam . Et iterum: Nemo se decipiat. Si quis putat sapientem se esse in  uobis, mundo huic stultus fiat [aa 1Kb] , ut sit sapiens. Sapientia enim huius mundi stultitia est apud Deum. Scriptum est enim: Reprehendes [bb 1Kb] sapientes in astutia ipsorum . Et iterum: Dominus cognouit cogitationes sapientium [cc 1Kb] , quia sunt stulte [dd 1Kb] .



CAP. LXX.---PARENTIBUS OBSEQUENDUM.

In Epistola Pauli ad Ephesios: Filii, obsequentes estote parentibus uestris. Hoc enim est iustum. Honora patrem tuum et matrem [ee 1Kb] tuam, quod est mandatum  primum in promissione [a 1Kb] , ut bene sit tibi et sis longeuus super terram .



CAP. LXXI.---PATRES [b 1Kb] QUOQUE ASPEROS ESSE CIRCA FILIOS NON OPORTERE.

Item illic: Et uos [c 1Kb] , patres, nolite in iracundiam mittere [d 1Kb] filios uestros, sed nutrite eos in disciplina [e 1Kb] et correptione Domini .



CAP. LXXII.---SERuOS, CUM CREDIDERINT, PLUS DOMINIS CARNALIBUS SERuIRE DEBERE.

In Epistola Pauli ad Ephesios: Serui [f 1Kb] , obedite dominis carnalibus cum metu et tremore 325 et in simplicitate cordis uestri sicut Christo, non ad oculum seruientes,  quasi hominibus placentes, sed quasi serui Dei. .



CAP. LXXIII.---ITEM DOMINOS MITIORES ESSE DEBERE.

Item illic [g 1Kb] : Et uos, domini, eadem facite ad eos, laxantes iracundiam [h 1Kb] , scientes quia et uester [i 1Kb] et ipsorum Dominus est in celis, et exceptio personarum non est in illo [i 1Kb] .



CAP. LXXIu.---uIDUAS PROBATAS QUASQUE HONORANDAS.

In Epistola Pauli ad Timotheum prima: uiduas honora que uere sunt uidue. Que autem delicata est uidua, uiuens [k 1Kb] mortua est . Et iterum: Iuniores autem uiduas preteri [l 1Kb] . Cum enim [m 1Kb] delicate  fuerint, in Christo nubere uolunt, habentes iudicium, quoniam primam fidem reprobauerunt .



CAP. LXXu.---SUORUM, ET MAXIME FIDELIUM, CURAM PLUS UNUMQUEMQUE HABERE DEBERE.

Apostolus ad Timotheum prima: Si quis autem suorum, et maxime domesticorum, non agit curam, fidem denegat, et est deterior infideli . De hoc ipso apud Esaiam: Si uideris nudum, uesti, et domesticos seminis tui non despicias [n 1Kb] . De quibus domesticis in Euangelio dictum est: Si patremfamilias dixerunt Beelzebub, quanto magis domesticos eius ?



CAP. LXXuI.---MAIOREM NATU NON TEMERE ACCUSANDUM.

 Ad Timotheum prima: Aduersus maiorem natu accusationem ne receperis .



CAP. LXXuII.---PECCANTEM PUBLICE OBIURGANDUM.


In Epistola Pauli ad Timotheum prima: Peccantes coram omnibus corripe, ut et ceteri metum habeant .



CAP. LXXuIII.---CUM HAERETICIS NON LOQUENDUM.

Ad Titum: Hereticum hominem post unam correptionem deuita, sciens quoniam peruersus est huiusmodi et peccat, et est a semetipso damnatus . De hoc ipso in Epistola Ioannis: Ex nobis exierunt, sed non fuerunt ex nobis. Si enim fuissent ex nobis, mansissent utique nobiscum . Item ad Timotheum secunda: Sermo eorum ut cancer serpit .



CAP. LXXIX.---INNOCENTIAM FIDENTER PETERE ET IMPETRARE.


In Epistola Ioannis: Si cor nostrum nos non reprehendat, fiduciam habemus ad Deum, et quodcumque petierimus accipiemus ab eo . Item in Euangelio cata Mattheum: Beati [o 1Kb] mundo corde, quoniam ipsi Deum uidebunt . Item in Psalmo XXIII: Quis ascendet in montem Domini, aut quis stabit in loco sancto eius? Innocens manibus et mundo corde [p 1Kb] .



CAP. LXXX.---NIHIL LICERE DIABOLO IN HOMINEM, NISI DEUS PERMISERIT.

In Euangelio cata Ioannem dixit iehsu: Nullam  haberes potestatem aduersus me, nisi data tibi esset desuper . Item in Basilion tertio: Et excitauit Dominus Satanan ipsi Salomoni . Item in Iob [q 1Kb] prius Deus permisit, et tunc diabolo licuit . Et in Euangelio Dominus [r 1Kb] ante permisit, dicendo Iude: Quod facis fac celerius [s 1Kb] . Item apud Salomonem in Prouerbiis: Cor regis in manu Dei .



CAP. LXXXI.---MERCEDEM MERCENARIO CITO REDDENDAM.

In Leuitico: Non dormiet merces mercenarii tui apud te usque in mane [t 1Kb] .



CAP. LXXXII.---NON AUGURANDUM.

 In Deuteronomio: Non ominemini [u 1Kb] , neque auguremini .



[1Kb] CAP. LXXXIII.---CIRRUM IN CAPITE NON HABENDUM [a 1Kb] .


In Leuitico: Non facietis cirrum ex coma capitis uestri .



CAP. LXXXIu.---NON uELLENDUM.

Non corrumpetis effigiem barbe uestre .



CAP. LXXXu.---SURGENDUM CUM EPISCOPUS ET PRESBYTER uENIAT.

In Leuitico: A facie senioris exsurges, et honorabis personam [b 1Kb] presbyteri [c 1Kb] .



CAP. LXXXuI.---SCHISMA NON FACIENDUM, ETIAMSI IN UNA FIDE ET IN EADEM TRADITIONE PERMANEAT QUI RECEDIT.

 In Ecclesiastico apud Salomonem: Scindens ligna periclitabitur 326 in eis, si exciderit ferrum . Item in Exodo: In domo una comedetur, non eiicietis de domo carnem foras . Item in Psalmo CXXXII: Ecce quam bonum et quam iucundum [d 1Kb] habitare [e 1Kb] fratres in unum ! Item in Euangelio cata Mattheum: Qui non est mecum, aduersus me est, et qui mecum non colligit spargi [f 1Kb] . Item in Epistola Pauli ad Corinthios prima: Obsecro autem uos, fratres, per nomen Domini nostri Iesu Christi ut id ipsum dicatis omnes, et non sint in uobis schismata, sitis autem compositi [g 1Kb] in eodem sensu et in eadem sententia . Item in Psalmo LXuII: Deus, qui inhabitare facit unanimes [h 1Kb] in domo .



CAP. LXXXuII.---FIDELES SIMPLICES CUM PRUDENTIA ESSE DEBERE.


In Euangelio cata Mattheum: Estote prudentes sicut serpentes, et simplices sicut columbe . Et iterum: uos estis sal terre. Si autem sal infatuatum fuerit [i 1Kb] , in quo salietur? Ad nichil [i 1Kb] ualet, nisi ut proiiciatur foras et conculcetur [k 1Kb] ab hominibus .



CAP. LXXXuIII.---FRATREM NON CIRCUMuENIENDUM.

In Epistola Pauli ad Thessalonicenses prima: Non  circumuenire [l 1Kb] in negotio fratrem suum, quia ultor [m 1Kb] est Deus de his omnibus .



CAP. LXXXIX.---SUBITO uENIRE FINEM MUNDI.

Inquit Apostolus [n 1Kb] : Dies Domini, sicut fur in nocte, ita ueniet [o 1Kb] . Cum dixerint pax [p 1Kb] et firmitas [q 1Kb] , tunc illis repentinus adueniet interitus [r 1Kb] . Item in Actibus Apostolorum: Nemo potest cognoscere tempus aut tempora [s 1Kb] que Pater posuit in sua potestate .



CAP. XC.---UXOREM A uIRO NON RECEDERE, AUT SI RECESSERIT, INNUPTAM MANERE.

In Epistola Pauli ad Corinthios prima: Iis autem que nupserunt precipio, non ego, sed Dominus, uxorema  a uiro non separari [t 1Kb] , si autem recesserit [u 1Kb] , manere innuptam [u 1Kb] , aut reconciliari uiro, et uirum uxorem non dimittere [x 1Kb] .



CAP. XCI.---TANTUM UNUMQUEMQUE TENTARI QUANTUM POTEST SUSTINERE.

In Epistola Pauli ad Corinthios prima: Tentatio uos non occupabit [y 1Kb] , nisi humana. Fidelis autem Deus, qui non patietur uos tentari super quod [z 1Kb] potestis, sed faciet cum tentatione etiam euadendi facultatem, ut possitis tolerare .



CAP. XCII.---NON QUICQUID LICET ESSE FACIENDUM.

Paulus in Epistola ad Corinthios prima: Omnia licent, sed non omnia expediunt. Omnia licent, sed non omnia edificant .



CAP. XCIII.---PRAEDICTUM QUOD HAERESES FUTURAE ESSENT.


In Epistola Pauli ad Corinthios prima: Oportet et hereses esse, ut probati manifesti sint in uobis 



CAP. XCIu.---CUM TIMORE ET HONORE EUCHARISTIAM ACCIPIENDAM.

In Leuitico: Anima autem quecumque manducauerit ex carne sacrificii salutaris, quod est Domini, et immunditia ipsius super ipsum est, peribit anima illa de  populo suo . Item ad Corinthios prima: Quicumque ederit panem aut biberit calicem Domini indigne, reus erit corporis et sanguinis Domini .



CAP. XCu.---BONIS [a 1Kb] CONuIuENDUM [b 1Kb] , MALOS AUTEM uITANDOS.

Apud Salomonem in Prouerbiis: Ne adduxeris impium in habitaculum iustorum . Item apud eumdem in Ecclesiastico: uiri iusti sint tibi conuiue . Et iterum: Amicus fidelis medicamentum uite et immortalitatis . Item illic: Longe abesto ab homine potestatem habente occidendi [c 1Kb] , et non suspicaberis timorem . Item illic: Beatus [d 1Kb] qui inuenit amicum uerum, et qui enarrat iustitiam auri audienti . Item illic: Sepi aures tuas spinis, et noli audire linguam nequam . Item in Psalmo XuII: Cum iusto iustificaberis [e 1Kb] , et cum uiro innocente innocens eris, et cum peruerso peruersus eris [f 1Kb] . . Item in Epistola Pauli ad Corinthios prima: Corrumpunt ingenia bona confabulationes pessime .



327 CAP. XCuI.---FACTIS, NON uERBIS, OPERANDUM.

Apud Salomonem in Ecclesiastico: Noli citatus esse in lingua tua, et inutilis et remissus in operibus tuis . Et Paulus ad Corinthios prima: Non in sermone est regnum Dei, sed in uirtute . Item ad Romanos: Non auditores legis iusti sunt apud Deum, sed factores legis iustificabuntur  . Item in Euangelio cata Mattheum: Qui fecerit et sic docuerit, maximus uocabitur in regno celorum . Item illic: Omnis qui audit uerba mea et facit ea, similabo eum uiro sapienti qui edificauit domum suam super petram. Descendit pluuia [g 1Kb] , uenerunt flumina, flauerunt uenti et impegerunt in domum illam, et non cecidit. Fundata enim fuit super petram. Et omnis qui audit uerba mea, et non facit [h 1Kb] ea, similabo eum uiro stulto qui edificauit domum suam super arenam. Descendit pluuia, uenerunt flumina, flauerunt uenti et impegerunt in domum illam, et cecidit, et facta est ruina eius magna .



CAP. XCuII.---ET AD FIDEM ET AD CONSECUTIONEM PROPERANDUM.

 Apud Salomonem in Ecclesiastico: Ne tardes conuerti ad Deum, et ne differas [i 1Kb] de die in diem. Subito enim uenit ira illius [i 1Kb] .



CAP. XCuIII.---CATECUMINUM PECCARE IAM NON DEBERE.


In Epistola Pauli ad Romanos: Faciamus mala dum ueniunt bona [k 1Kb] , quorum condemnatio iusta est .



CAP. XCIX.---IUDICIUM SECUNDUM TEMPORA FUTURUM, uEL AEQUITATIS ANTE LEGEM, uEL LEGIS POST MOYSEN.

Paulus ad Romanos: Quotquot sine lege peccauerunt, sine lege [l 1Kb] peribunt; et quotquot in lege peccauerunt per legem et iudicabuntur .



CAP. C. GRATIAM DEI GRATUITAM ESSE DEBERE.

In Actibus Apostolorum: Pecunia tua [m 1Kb] tecum sit in  perditione, quia existimasti [n 1Kb] gratiam Dei per pecuniam possideri [o 1Kb] . Item in Euangelio: Gratis [p 1Kb] accepistis, gratis date . Item illic: Domum Patris mei domum fecistis negotiationis, et domum orationis uos fecistis speluncam latronum  Item apud Esaiam: Qui sititis, uadite ad aquam; et quotquot non habetis pecuniam, euntes emite, et bibite [q 1Kb] sine pecunia . Item in Apocalypsi: Ego et , initium et finis. Ego sitienti dabo de fonte aque uite gratis. Qui uicerit, possidebit ea [r 1Kb] et eorum hereditatem; et ero eius Deus, et ille erit mihi filius [s 1Kb] .



CAP. CI.---SPIRITUM SANCTUM IN IGNE FREQUENTER APPARUISSE.

In Exodo: Et mons Sina fumabat [t 1Kb] totus, quoniam  descenderat Deus in eum in igne . Item in Actibus Apostolorum: Et factus est subito de celo sonus quasi ferretur flatus uehemens, et impleuit totum illum locum in quo erant sedentes [u 1Kb] . Et uise sunt illis lingue diuise quasi ignis, qui et insedit in unumquemque illorum; et impleti sunt omnes Spiritu sancto . Item in sacrificiis quecumque accepta habebat Deus, descendebat ignis de celo qui sacrificata consumeret . In Exodo: In flamma ignis apparuit Angelus Domini de rubo .



CAP. CII.---CORREPTIONEM BONOS QUOSQUE [u 1Kb] LIBENTER AUDIRE DEBERE.

Apud Salomonem in Prouerbiis: Qui corripit impium,  odietur ab eo. Corripe sapientem, et diliget te [x 1Kb] .



CAP. CIII.---A MULTILOQUENTIA [a 1Kb] TEMPERANDUM.


Apud Salomonem: Ex multiloquentia non effugies peccatum, parcens autem labiis sensatus eris .



CAP. CIu.---NON MENTIENDUM.

[b 1Kb] Abominatio est Domino [c 1Kb] labia mendacia .



CAP. Cu.---FREQUENTER EMENDANDOS QUI DELINQUUNT IN DOMESTICO MINISTERIO.

In Salomone: Qui parcit baculo [d 1Kb] , odit filium . Et iterum: Ne destiteris [e 1Kb] paruulum emendando .



CAP. CuI.---INIURIA ACCEPTA, PATIENTIAM TENENDAM, ET ULTIONEM DEO RELINQUENDAM [f 1Kb] .

 328 Ne dixeris, Ulciscar me de inimico meo, sed sustine Dominum ut tibi auxilio sit . Item alibi: Mihi uindictam, ego retribuam, dicit Dominus . Item apud Sophoniam: Exspecta me, dicit Dominus, in die resurrectionis mee in testimonium, quoniam iudicium meum ad congregationes gentium, ut excipiam reges et effundam super eos iram meam .



CAP. CuII.---NON DETRAHENDUM.

Apud Salomonem in Prouerbiis: Noli diligere detrahere, ne extollaris [g 1Kb] . Item in Psalmo XLIX: Sedens aduersus fratrem tuum detrahebas, et aduersus filium matris tue ponebas scandalum . Item in Epistola Pauli ad Colossenses [h 1Kb] :  De nullo male loqui, nec litigiosos esse .



CAP. CuIII.---NON ESSE PROXIMO INSIDIANDUM.

Apud Salomonem in Prouerbiis: Qui fodit foueam proximo suo, ipse incidet in eam .



CAP. CIX.---INFIRMOS uISITANDOS.

Apud Salomonem in Ecclesiastico: Ne pigriteris uisitare infirmum. Ex his enim in dilectione firmaberis . Item in Euangelio: Infirmus fui, et [i 1Kb] uisitastis me; in carcere fui, et uenistis ad me .



CAP. CX.---SUSURRONES MALEDICTOS ESSE.

In Ecclesiastico apud Salomonem: Susurro et bilinguis  maledictus [i 1Kb] . Multos [k 1Kb] enim turbabit pacem habentes .



CAP. CXI.---SACRIFICIA MALORUM ACCEPTALIA [l 1Kb] NON ESSE.


Apud eumdem: Dona iniquorum non probat [m 1Kb] Altissimus .



CAP. CXII.---GRAuIUS IUDICARI DE HIS QUI IN SAECULO PLUS HABUERUNT POTESTATIS.

Apud Salomonem: Iudicium durissimum in his qui presunt [n 1Kb] fiet. Exiguo enim conceditur misericordia, potentes autem potenter tormenta patientur . Item in Psalmo secundo: Et nunc, reges, intelligite, emendamini [o 1Kb] qui iudicatis terram .



CAP. CXIII.---uIDUAM ET PUPILLOS PROTEGI OPORTERE.

Apud Salomonem: Esto pupillis misericors ut pater, et pro uiro matri illorum; et eris uelut filius Altissimi [p 1Kb] ,  si obedieris . Item in Exodo: Omnem uiduam et orphanum non uexabitis. Si autem uexaueritis eos [q 1Kb] , et uociferantes exclamauerint ad me, exaudiam exclamationes eorum, et irascar animo in uobis, et perimam uos gladio; et erunt coniuges uestre uidue, et filii uestri orphani . Item apud Esaiam: Iudicate pupillo [r 1Kb] , et iustificate uiduam, et uenite, disputemus, dicit Dominus . Item apud Iob: Conseruaui egenum de manu potentis, et pupillo cui non erat adiutor auxiliatus sum. Os uidue benedixit me . Item in Psalmo LXuII: Patris orphanorum et iudicis uiduarum .



CAP. CXIu.---DUM IN CARNE EST QUIS, EXOMOLOGESIN FACERE DEBERE.

 In Psalmo quinto: Apud inferos autem quis confitebitur tibi ? Item in Psalmo XXIX: Numquid exomologesin [s 1Kb] faciet tibi puluis ? Item alibi exomologesin faciendam: Malo penitentiam peccatoris quam mortem [t 1Kb] . Item apud Hieremiam: Hec dicit Dominus: Numquid qui cadit non surget [u 1Kb] , aut qui auertitur non conuertetur ?



CAP.---CXu. ADULATIONEM PERNICIOSAM ESSE.

Apud Esaiam: Qui uos felices dicunt, in errorem uos mittunt, et semitas pedum uestrorum turbant [u 1Kb] .



CAP. CXuI.---PLUS AB EO DILIGI DEUM, CUI IN BAPTISMO PLURA PECCATA DIMITTUNTUR.

 In Euangelio cata Lucam: Cui plus dimittitur, plus  diligit; et cui minus [a 1Kb] dimittitur, modicum diligit .



CAP. CXuII.---FORTEM CONGRESSIONEM ESSE ADuERSUS DIABOLUM, ET IDEO FORTITER NOS STARE DEBERE, UT POSSIMUS uINCERE.

In Epistola Pauli ad Ephesios: Non est nobis colluctatio aduersus carnem et sanguinem, sed aduersus potestates et principes huius mundi et harum tenebrarum [b 1Kb] , aduersus spiritalia nequitie in celestibus. Propter hoc induite arma [c 1Kb] Dei, ut possitis resistere [d 1Kb] in die nequissimo, ut, cum omnia perfeceritis, stetis accincti lumbos uestros in ueritate Euangelii, induentes [e 1Kb] loricam iustitie, et calciati pedes in preparatione Euangelii pacis, in omnibus [f 1Kb] assumentes scutum fidei, in quo  possitis omnia ignea iacula [g 1Kb] nequissimi extinguere, et galeam salutis assumere et gladium spiritus, qui est [h 1Kb] uerbum Dei [i 1Kb] .



CAP. CXuIII.---ITEM, DE ANTICHRISTO, QUOD IN HOMINEM [i 1Kb] uENIAT [k 1Kb] .

Apud Esaiam: Hic homo qui concitat terram [l 1Kb] , commouet reges, qui ponit orbem terre totum desertum .



[1Kb] CAP. CXIX.---GRAuE FUISSE IUGUM LEGIS, QUOD A NOBIS ABIECTUM EST, ET LEuE ESSE IUGUM DOMINI, QUOD A NOBIS SUSCEPTUM EST.


In Psalmo secundo: Ad quid tumultuate sunt [m 1Kb] gentes, et populi meditati sunt inania? Adstiterunt reges terre, et principes congregati sunt [n 1Kb] in unum aduersus Dominum et aduersus Christum eius. Dirumpamus uincula eorum, et proiiciamus [o 1Kb] a nobis iugum eorum . Item in Euangelio cata Mattheum: uenite ad me, omnes qui laboratis et onerati estis, et ego uos requiescere faciam [p 1Kb] . Tollite iugum meum super uos, et discite a me quia mitis sum et humilis corde, et inuenietis requiem animabus uestris. Iugum enim meum bonum est [q 1Kb] , et onus meum leue [r 1Kb] est . Item in Actibus Apostolorum: uisum est  sancto Spiritui et nobis nullam uobis imponere sarcinam quam ista que ex necessitate sunt, abstinere uos ab idololatriis et sanguinis effusione [s 1Kb] et fornicatione. Et quecumque uobis fieri non uultis, aliis ne feceritis [t 1Kb] .



CAP. CXX.---ORATIONIBUS INSISTENDUM.

In Epistola Pauli ad Colossenses: Instate orationi, uigilantes in ea . Item in Psalmo primo: Sed in lege [u 1Kb] Domini uoluntas eius, et in lege eius meditabitur die ac nocte [u 1Kb] .





339 LIBER DE SPECTACULIS. [2Kb] *





ARGUMENTUM.


Agit primum auctor aduersus illos qui spectacula gentilium publica Scripturarum auctoritate uindicare nitebantur, et quamquam nusquam disertis  Scripture uerbis prohibita sint, damnata tamen idololatrie interdicto hinc probat, quod nullum non spectaculi genus idolis consecratum sit. Deinde, per  singula ludorum genera, que sint in spectando pericula, paulo latius quam Epistola secunda ad Donatum prosequitur, et presertim eorum quibus »obscenitatis, inquit, magisterium traditur simulacris libidinis.« Postremo spectacula Christiano homine digna, quibus merito oblectare se debeat, paucis recenset. Imitatus haud dubie librum Tertulliani de Spectaculis, quem alicubi et grece et latine se scripsisse ille indicat, tam refertum iis omnibus que ad hoc institutum faciunt, ut commentarii loco esse possit dum de spectaculorum diuersitate agendum est.

[1Kb] I. CYPRIANUS plebi in Euangelio stanti salutem. Ut me satis contristat et animum meum grauiter affligit cum nulla mihi scribendi ad uos porrigitur occasio,  detrimentum est enim meum uobiscum non colloqui, ita nichil mihi tantam letitiam hilaritatemque restituit quam cum adest rursus occasio. uobiscum me esse arbitror cum uobis per litteras loquor. Quamquam igitur ita se hec habere que dico certos uos esse sciam nec quicquam de uerborum meorum ueritate dubitare, tamen etiam argumentum sinceritatem rei asserit. Nam, cum nulla prorsus preteritur occasio, probatur affectio. Quamuis ergo certus sim uos non minus esse in uite actu graues quam in sacramento fideles, tamen, quoniam non desunt uitiorum assertores blandi et indulgentes patroni qui prestant uitiis auctoritatem et, quod est deterius, censuram Scripturarum celestium in aduocationem criminum conuertunt, quasi sicut innocens spectaculorum ad remissionem  animi appetatur uoluptas: nam et eo usque eneruatus est ecclesiastice discipline uigor et ita omni languore uitiorum precipitatur in peius, ut iam non uitiis excusatio sed auctoritas detur, placuit paucis uos nunc non instruere, sed instructos admonere, ne, quia male sunt uincta uulnera, sanitatis obducte perrumpant cicatricem. Nullum enim malum difficilius extinguitur quam quod faciles reditus habet, dum et multitudinis consensu asseritur, et excusatione blanditur.

[1Kb] II. Non pudet, non pudet, inquam, fideles homines et christiani sibi nominis auctoritatem uindicantes, superstitiones uanas gentilium cum spectaculis mixtas de Scripturis celestibus uindicare et diuinam auctoritatem idololatrie conferre. Nam, quomodo id quod  in honore alicuius idoli ab ethnicis agitur a fidelibus Christianis spectaculo frequentatur, et idololatria gentilis asseritur, et in contumeliam Dei religio uera et diuina calcatur? Pudor me tenet prescriptiones  eorum in hac causa et patrocinia referre. Ubi, inquiunt, scripta sunt ista, ubi prohibita? Alioquin et auriga est Isrel Helias, et ante arcam Dauid ipse saltauit. Nabla, cynares, era, tympana, tibias, citharas, choros legimus. Apostolus quoque dimicans cestus et colluctationis nostre aduersus spiritalia nequitie proponit certamen. Rursus, cum de stadio sumit exempla, corone quoque collocat premia. Cur ergo homini Christiano fideli non liceat spectare quod licuit diuinis Litteris scribere? Hoc in loco non immerito dixerim longe melius fuisse istis nullas Litteras nosse quam sic Litteras legere. uerba enim et exempla que ad exhortationem euangelice uirtutis posita sunt, ad uitiorum patrocinia transferuntur; quoniam non ut spectarentur ista scripta sunt, sed ut animis  nostris instantia maior excitaretur in rebus profuturis, dum tanta est apud ethnicos in rebus non profuturis.

III. Argumentum est ergo excitande 340 uirtutis, non permissio siue libertas spectandi gentilis erroris, ut per hoc animus plus accendatur ad euangelicam uirtutem propter diuina premia cum per omnium laborum et dolorum calamitatem concedatur peruenire ad eterna compendia. Nam quod Helias auriga est Isrelis non patrocinatur spectandis circensibus: in nullo enim is circo cucurrit. Et quod Dauid in conspectu Dei choros egit nichil adiuuat in theatro sedentes Christianos fideles: nulla enim obscenis motibus membra distorquens desaltauit grece libidinis fabulam. Nabule, cynare, tibie, tympana, cithare Domino seruierunt, non idolis. Non igitur prescribatur ut  spectentur illicita; a diabolo artifice ex sanctis in illicita mutata sunt. Prescribat igitur istis pudor, etiamsi non possunt sancte Littere. Quedam enim Scriptura magis prouidet in precipiendo. uerecundiam passa, plus interdixit, quia tacuit. ueritas, si ad hec usque descenderet, pessime de fidelibus suis sensisset. Nam et plerumque in preceptis quedam utilius tacentur: admonent sepe dum interdicuntur. Ita etiam tacentur dum in Litteris scripta sunt, et preceptorum loco seueritas loquitur, et ratio docet que Scriptura conticuit. Secum tantummodo unusquisque deliberet, et cum persona professionis sue loquatur, et nichil umquam indecorum geret. Plus enim ponderis habebit conscientia que nulli se alteri debebit nisi sibi.

 [1Kb] Iu. Quid Scriptura interdixit? Prohibuit enim spectari quod prohibet geri. Omnia, inquam, ista spectaculorum genera damnauit quando idololatriam sustulit,  ludorum omnium matrem, unde hec uanitatis et leuitatis monstra uenerunt. Quod enim spectaculum sine idolo? quis ludus sine sacrificio? quod certamen non consecratum mortuo? Quid inter hec Christianus fidelis facit? Si idololatriam fugit, quid qui iam sanctus sit de rebus criminosis uoluptatem capit? Quid contra Deum superstitiones probat, quas amat dum spectat? Ceterum, sciat omnia hec inuenta demoniorum esse, non Dei. Impudenter in Ecclesia demonia exorcizat quorum uoluptates in spectaculis laudat; et cum semel illi renuntians, rescissa sit res omnis in Baptismate, dum post Christum ad diaboli spectaculum uadit, Christo tamquam diabolo renuntiat. Idololatria, ut iam dixi, ludorum omnium mater est; que ut ad se Christiani fideles ueniant, blanditur  illis per oculorum et aurium uoluptatem. Romulus Conso, quasi consilii deo, ob rapiendas Sabinas circenses, primus consecrauit. Ceterum reliqui, dum Urbem fames occupasset, ad auocationem populi acquisiti sunt ludi scenici, Cereri et Libero dicati postmodum reliquisque idolis et mortuis. Greca illa certamina uel in cantibus, uel in fidibus, uel in uocibus, uel in uiribus presides suos habent uaria demonia et quicquid est aliud quod spectantium aut oculos mouet aut delinit aures, si cum origine sua et institutione queratur, causam prefert aut idolum aut demonium aut mortuum. Ita diabolus artifex, quia idololatriam per se nudam sciebat horreri, spectaculis miscuit, ut per uoluptatem posset amari.

[2Kb] u. Plura prosequi quid est necesse, uel sacrificiorum  in ludis genera monstruosa describere, inter que nonnumquam et homo fit hostia latrocinio sacerdotis, dum cruor etiam de iugulo calidus exceptus spumanti patera, dum adhuc feruet, et quasi sitienti idolo in faciem iactatus crudeliter propinatur, et inter uoluptates spectantium quorumdam mors erogatur, ut per cruentum spectaculum seuire discatur, quasi parum sit homini priuata sua rabies, nisi illam 341 et publice discat. In penam hominis fera rabida nutritur in deliciis, ut sub spectantium oculis crudelius insaniat. Erudit artifex belluam, que clementior fortasse fuisset si non illam magister crudelior seuire docuisset. Ergo, ut taceam quicquid latius idololatria probat, quam uana sunt ipsa certamina, lites in coloribus, contentiones in cursibus, fauores in honoribus,  gaudere quod equus uelocior fuerit, merere  quod pigrior, annos pecoris computare, consules nosse, etates discere, prosapiam designare, auos ipsos atauosque commemorare! Quam hoc totum otiosum negotium, immo quam turpe et ignominiosum, hunc, inquam, memoriter totam equini generis sobolem computantem et sine offensa spectaculi cum magna uelocitate referentem! Parentes Christi, si preroges, nescit, ut infelicius sit et scire. Quod si rursum prerogem quo ad aliquod spectaculum nescit, aut infelicior, si scit. Quod si rursum prerogem quo ad aliquod spectaculum itinere peruenerit, confitebitur per luparum, per prostitutarum nuda corpora, per publicam libidinem, per dedecus publicum, per uulgarem lasciuiam, per communem omnium contumeliam. Cui ut non obiiciam quod fortasse commisit, uidit tamen quod committendum  non fuit, et oculos ad idololatrie spectaculum per libidinem duxit, ausus secum sanctum in lupanar ducere, si potuisset; qui festinans ad spectaculum, dimissus e Dominico et adhuc gerens secum, ut assolet, Eucaristiam, inter corpora obscena meretricum Christi sanctum corpus infidelis iste circumtulit, plus damnationis meritus de itinere quam de spectaculi uoluptate.

[1Kb] uI. Sed, ut de hoc scene inquinamento inuerecundo iam transitum faciam, pudet referre que dicuntur, pudet etiam accusare que fiunt, argumentorum strophas, adulterorum fallacias, mulierum impudicitias, scurriles iocos, parasitos sordidos, ipsos quoque patresfamilias togatos modo stupidos, modo obscenos, in omnibus stolidos, in omnibus inuerecundos.  Et cum nulli hominum aut generi aut professioni ab improborum istorum sermone parcatur, ab omnibus tamen ad spectaculum conuenitur. Commune dedecus delectat, uidere uel recognoscere otia uel discere. Concurritur illic ad pudorem publicum lupanaris, ad obscenitatis magisterium, ne quid secreto minus agatur quam quod in publico discitur; et inter ipsas leges docetur quidquid legibus interdicitur. Quid inter hec Christianus fidelis facit cui uitia non licet nec cogitare? quid oblectatur simulacris libidinis, ut in ipsis deposita uerecundia audacior fiat ad crimina? Discit et facere dum consuescit uidere. Ille tamen quas infelicitas sua ad seruitutem inseruit et prostrauit, libidines publicas occultant, et dedecus suum de latebris consolantur. Erubescunt  uideri etiam que pudorem uendiderunt. At istud publicum  monstrum omnibus uidentibus geritur, et prostitutarum transitur obscenitas. Quesitum est quomodo adulterium oculis admitteretur. Huic dedecori condignum dedecus superducitur. Homo fractus omnibus membris, et uir ultra muliebrem mollitiem dissolutus, cui ars sit uerba manibus expedire; et propter unum nescio quem nec uirum nec feminam, commouetur ciuitas tota, ut desaltentur fabulose antiquitatum libidines. Ita amatur quidquid non licet, ut que etiam etas absconderat, sub oculorum memoriam reducantur.

uII. Non est libidini satis malis suis uti presentibus, nisi suum de spectaculo faciat in quo etiam superior etas errauerat. Non licet 342, inquam, adesse Christianis fidelibus, non licet omnino, nec illis quos  ad delinimenta aurium ad omnes ubique Grecia instructos suis uanis artibus mittit. Clangores tube bellicos alter imitatur raucos, alter lugubres sonos spiritu tibiam inflante moderatur, alter, cum choris et cum hominis canora uoce contendens spiritu suo, quem de uisceribus suis in superiora corporis nitens hauserat, tibiarum foraminibus modulatur; nunc effuso, et nunc intus occluso atque in erem pro certis foraminum meatibus emisso, nunc in articulo sonum frangens, loqui digitis elaborat, ingratus artifici qui linguam dedit. Quid loquar comicas et inutiles curas? quid illas magnas tragice uocis insanias? quid neruos cum clamore commissos? Hec etiamsi non essent simulacris dicata, adeunda tamen et spectanda non essent Christianis fidelibus; quoniam, etsi  non haberent crimen, habent in se maximam et parum congruentem fidelibus uanitatem.

uIII. Nam illa altera reliquorum dementia est manifesta otiosis hominibus negotiatio; et prima uictoria est ut ultra modum humanum uenter esurire potuisse super titulo coronate edacitatis flagitiose nundine; ictibus uulnerum infelix facies locatur, ut infelicior uenter saginetur. Quam feda preterea ista luctamina, uir infra uirum iacens amplexibus inhonestis et nexibus implicatur! In tali certamine uiderit uel uincat, pudor tamen uictus est. Ecce tibi alter nudus salit, alter orbem ereum contentis in erem uiribus iactat. Hec gloria non est, sed dementia. Denique remoue spectatorem, reddideris uanitatem. Fugienda sunt ista a Christianis fidelibus, ut iam frequenter  diximus, tam uana, tam perniciosa, tam sacrilega spectacula, a quibus et oculi nostri et aures essent custodiende. Cito in hoc assuescimus quod audimus, quod uidemus. Nam, cum mens hominis ad uitia ipsa ducatur, quid faciet, si habuerit exempla nature corporis lubrica que sponte corruit? quid faciet,  si fuerit impulsa? Auocandus est igitur animus ab istis.

IX. Habet Christianus spectacula meliora, si uelit; habet ueras et profuturas uoluptates, si se recognouerit. Et, ut omittam illa que nondum contemplari possunt, habet istam mundi pulchritudinem, quam uideat atque miretur, solis ortum aspiciat, rursus occasum mutuis uicibus dies noctesque reuocantem, globum lune temporum cursus incrementis suis decrementisque signantem, astrorum micantium choros et assidue de summa mobilitate fulgentes, anni totius per uices summa de summo membra diuisa, et dies ipsos cum noctibus per horarum spatia digestos, terre molem libratam cum montibus, et proflua flumina cum suis fontibus, extensa maria cum suis fluctibus  atque littoribus, interim constantem pariter summa conspiratione nexibusque concordie extensum erem medium tenuitate sua cuncta uegetantem, nunc imbres contractis nubibus profundentem, nunc serenitatem refecta raritate reuocantem, et in omnibus istis incolas proprios, in ere aues, in aquis pisces, in terra hominem. Hec, inquam, et alia opera diuina sint Christianis fidelibus spectacula. Quod theatrum humanis manibus exstructum istis operibus poterit comparari? Magnis licet lapidum molibus exstruatur, criste sunt montium altiores, et auro licet tecta laquearia resplendeant, astrorum fulgore uincentur. Numquam humana opera mirabitur quisquis se recognouerit filium Dei. Deiicit se de culmine generositatis sue qui admirari aliquid preter Dominum potest.

 [1Kb] X. Scripturis, inquam, sacris incumbat Christianus fidelis; et ibi 343 inueniet condigna fidei spectacula. uidebit instituentem Deum mundum suum, et cum ceteris animalibus hominis illam admirabilem fabricam melioremque facientem. Spectabit mundum in delictis suis, iusta naufragia, piorum premia, impiorumque supplicia, maria populo siccata, et de petra rursus populo maria porrecta. Spectabit de celo descendentes messes, non ex aratro impressas, flumina transitus siccos refrenatis aquarum agminibus exhibentia. uidebit in quibusdam fidem cum igne luctantem, feras religione superatas et in mansuetudinem conuersas. Intuebitur et animas ab ipsa etiam morte reuocatas. Considerabit etiam de sepulchris admirabiles ipsorum consumptorum iam ad uitam corporum  reductas, et in his omnibus maius iam uidebit spectaculum, diabolum illum, qui totum detriumphauerat mundum, sub pedibus Christi iacentem. Quam hoc decorum spectaculum, fratres, quam iucundum, quam necessarium, intueri semper spem suam, et oculos aperire ad salutem suam! Hoc est spectaculum  quod uidetur etiam luminibus amissis. Hoc est spectaculum quod non exhibet pretor aut consul, sed qui est solus et ante omnia et super omnia, immo  ex quo omnia, Pater Domini nostri Iesu Christi, cui laus et honor in secula seculorum. Opto uos, fratres, semper bene ualere. Amen.






LIBER DE LAUDE MARTYRII. [4Kb] *





ARGUMENTUM.


Laudem martyrii sublimi dicendi genere prosequitur, tria potissimum toto libro late pertractans: quid nempe sit, quantum sit, et cui rei prosit. Pulchris interim similitudinibus et argumento a  quotidianis funeribus sumpto, ad mortem pro Christo lubenter obeundam hortatur. Iam inter uirtutes martyrii enumerat, quod uniuersi doloris expertes martyres Domini propitiatio coronet, ita ut in eos non competat illud Christi, usque quadrantem ultimum reddere. Premii uero loco proponit, tum a gehenne metu securitatem, tum uite eterne consecutionem, paucis petico quodam more utraque describens, deinde quod quibusdam sit corone loco martyrium, aliis qui sanguine suo lauantur peccatorum redemptio. Postremo, ubi scripturis aliquot ad confessionem nominis Christi eos animauit, ut sui memores sint rogat, cum in eis Dominus martyrium ceperit honorare, utpote quibus petentibus non negare credatur Dominus.

 [1Kb] I. ETSI incongruens est, fratres karissimi, in hoc fauore dicendi aliquid trepidationis afferre, minimeque deceat gloriam tante deuotionis infringere ex eo quod fatear me cepisse dubitare, tamen identidem  dico ipsa animum deliberatione confringi [a 1Kb] , cum exequende laudis cupiditate succenditur, et a loquendo magnitudine uirtutis inhibetur, cum aut non deceat tacere, aut periculosum sit parum dicere, nisi quod estuanti hec res sola subuenit quod uideatur ignosci ei facile posse qui non timuit audere. Quamobrem, karissimi fratres, etsi potentia [b 1Kb] rei oneratur facultas ingenii, ut, quantum se in exprimenda martyrii dignitate protulerit, tantum ipso pondere laudis oppressa atque estimatione rerum omnium de quibus cum maxime loquitur debilitata ac fracta, intra se ipsam illaqueata oratione deficiat, nec habenis liberis ac solutis in apertum sermonis eloquium uim tante laudis expromat [c 1Kb] , tamen erit aliqua, nisi fallor, in eloquendo  facultas [a 1Kb] , que ipsius operis oratione munita [b 1Kb] uage fundat [c 1Kb] quod a dicendo impar ingenii conscientia submouebat. Cum igitur, fratres karissimi, tot tantisque rebus impliciti, ad comprobandos [d 1Kb] salutis eximios pulcherrimosque prouentus omni studio ac labore nitamur, non uereor ne quo ignauie metu territus uel reuocer uel extinguar, cum si quis ad id uoluerit de quo agimus intueri, spe deuotionis expensa, atque ipsa eius magnitudine ponderata, magis miretur audere potuisse in quo 344 me positum et amplitudo rei premeret et confusam gaudio mentem in angustias animi uoti sui feruor urgeret. Nam quis est quem non ista res terreat? quis quem non admirationis sue pauore subuertat?

[1Kb] II. Est enim profecto, nisi fallor, etiam in ipso  conscientie robore admiranda formido [e 1Kb] que nos exagitet pariter et inflammet; cuius quanto penitius inspexeris potestatem, tanto ex ipso uenerande claritatis aspectu religionis sue premittat horrorem [f 1Kb] . Considerare enim utique debetis quante sit glorie uite quamlibet maculam et sordes polluti corporis et longa uitiorum tabe concreta contagia tantoque temporis tractu mundi crimen exceptum unius ictus remediis expiare, quo et augeri merces et crimen possit excludi. Unde omnis consummatio et status uite in martyrio est collocatus. Hoc fundamentum uite et fidei, hoc presidium salutis, hoc uinculum libertatis et honoris; et quamuis sint et alia per que adipisci lux possit, tamen ad proximitatem muneris repromissi penis patrocinantibus melius peruenitur.

 [1Kb] III. Quante enim sit glorie ponderate, huius uite cupiditatibus relegatis [g 1Kb] , atque ab omni animum nature mundique commercio segregatum, contra aduersantis discrimen opponere, nec seuitiam torquentis horrere, animari hominem dolore quo credatur extingui, et id sibi in augmentum uirtutis assumere quod cruciatui putat prodesse qui punit. Nam predurantibus licet costis resultans ungula recurrat in uulnus, et euntibus flagris cum auulsa corporis parte rediens auena ducatur, stat immobilis tamen penis suis fortior, hoc solum secum ipse conuoluens, quod in illa  crudelitate carnificum plus pro quo patitur Christus ipse patiatur. Nam quando, si negauerit Dominum, pro eo crimen subeat pro quo uicisse debebat, necesse est eum uideri cuncta tolerare cui uictoria debetur et pena [h 1Kb] .

[1Kb] Iu. Igitur, quoniam res summa martyrium est, tria sunt que ex eo nobis proposuimus esse dicenda: quid sit [i 1Kb] , quantum sit, cui rei prosit. Quid est ergo martyrium? Delictorum finis, periculi terminus, dux salutis, patientie magister [i 1Kb] , domus uite, quo profecto etiam ea occidunt que in futuro discrimine potuissent tormenta reputari. Per hoc et testimonium nomini redditur, et maiestas nominis redampliatur; non quod per se ipsa minui possit uel de scelere retractantis [k 1Kb] magnitudo eius infringi, sed quod redundet  ad glorie cumulum, dum circumstrepentis populi terror impauidos animos dat dolori, et minis frendentis inuidie addit ad titulum quod tantum sibi mens crescat in pugna quantum se ille putauerit uincere per quem Christus hominem uoluerit coronare. Tunc ergo omne fidei robur expeditur, tunc credulitas comprobatur, cum in sermones uulgi atque in opprobrium ueneris, cumque te contra illas populare insanias religiosa mente firmaueris, conuincens scilicet ac repugnans quicquid sub persona tua in iniuriam Christi profanus sermo iactauerit; ut cum aduerso mari moles opposita reluctatur, feriant licet fluctus, et reuolutum equor identidem pulset, tamen heret immobilis uirtus, nec undis circumspumantibus adoperta succumbit, donec per scopulos uis digesta se  supprimat, et superiacens saxis in aperta littoris spatia uictum equor euadat.

[1Kb] u. Quid enim est in illis aliud quam sermo uacuus et inane colloquium et inanium uoluptas praua uerborum, sicut scriptum est: Oculos habent et non uident, aures habent et non audiunt . Grauatum est cor insipiens eorum, nequando conuertantur et sanem illos [l 1Kb] . Non enim dubium est quin hoc de omnibus 345 dixerit quorum dura mens semper et obstinata pectoris feritas a deuotione uitali fugata dissentit, ducente dementia, furore rapiente,  omni denique illos immanitate uexante, qua instigantur pariter ac feruntur; ut cum illis ad penam sua facta sufficerent, penam ipsam persecutionis agitate crimen oneraret.

[1Kb] uI. Totum hoc in laudem martyrii spectat, totum gloriam passionis illuminat; in qua spes futuri temporis cernitur, in qua Christus ipse operatur, cuius aguntur exempla que petimus, cuius et uirtus est qua repugnamus. Et quia in hoc loco aliquid proferre suppetit, summa nimirum est ista atque admiranda dignatio, et quam nec mente concipere nec uerbis ualeamus implere. Quid enim nobis amplius potuisset larga pietate largiri quam ut in se primus ostenderet quod in aliis coronaret? Mortalis factus est ut immortales esse possemus, et humane sortis exitum [a 1Kb]  pertulit, per quem reguntur humana; atque, ut nobis uideretur prestitisse quod passus est, confessionem tribuit, martyria subiecit, omnia denique quibus lux opprimi [b 1Kb] posset in remedium salutare natiuitatis sue meritis relegauit, humilitate precipua, uirtute diuina. Cuius rei quique digni esse meruerunt morte caruerunt, omnem hanc mundi teterrimam, labem subacta mortis conditione, uicerunt.

[1Kb] uII. Non enim dubium est quantum a Domino consequantur qui saluti sue nomen Dei pretulerunt, ut in illa iudicii die meliores cruor faceret, sanguisque fusus immaculatos esse [c 1Kb] monstraret. Mors quippe integriorem facit uitam, mors magis deducit ad gloriam. Sic quotiescumque, letantibus stipulis [d 1Kb] , distenta imbribus frumenta turgescunt ac fecunde messes coguntur estate [e 1Kb] , sic quoties ferro uitis abscinditur,  erumpentibus pampinis melius uua uestitur. Nam in et augmentum prouenturi temporis cedit quicquid iniuria sua proficit. Flammas quippe plerumque agris iuuit immittere quo calore uagantis incendii ceca terre spiramenta laxentur. Iuuit leues stipulas crepitanti igne torrere, ut se altius grauida seges tolleret et parturientibus culmis densior arista floreret [f 1Kb] . Igitur talis et martyrii primo casus, postmodum fructus est, qui mortem tam contemnat ut uitam morte custodiat.

[1Kb] uIII Quid enim tam eximium atque sublime est, quam inter tot instrumenta carnificum deuotione robusta cunctam fidei reseruare uirtutem [g 1Kb] ? Quid tam magnum atque pulcherrimum, quam inter tot  circumstantium gladios libertatis sue Dominum ac salutis auctorem repetita sepius uoce profiteri? et maxime si ante oculos tuos ponas nichil detestabilius esse dedecore, nichil fedius seruitute, nichil aliud te debere iam petere, aliud optare quam eripiendum esse cladibus seculi, exuendum malis mundi, et inter ruinas orbis iam iamque perituri alienum a terrena contagione uersari? Quid enim tibi cum hac luce, cui lux eterna promissa est? Quid cum hoc uite natureque commercio quem celi amplitudo deposcit? Sane teneat cupiditas ista uiuendi, sed quos inexpiabili malo seuiens ignis eterna scelerum ultione torquebit. Teneat cupiditas ista uiuendi, sed quibus et mori pena est et durare tormentum. Tibi iam et mundus ipse succumbit et terra cedit, qui  morientibus cunctis ad hoc reseruatus es ut martyr esse potuisses. An non quotidiana cernimus funera, cernimus nouos exitus corporis diu tracti [h 1Kb] , seuientibus morbis inexperte cuiusdam cladis exitia, ac stragem populatarum urbium intuemur, unde [i 1Kb] possimus agnoscere quanta martyrii habenda sit dignitas, ad cuius gloriam nos cogere etiam lues cepit.

[1Kb] IX. Etenim, karissimi fratres, respicite 346 ad hoc, queso uos, plenius, in quo et salus uertitur et sublimitas computatur, licet non sim nescius etiam uos plenissime nosse stantium omnium nos iudiciis contineri, neque ignorare hanc esse nobis traditam disciplinam, ut sine ullo terrore militie uim tanti nominis tueamur; quippe quos pridem a desiderio lucis istius cupiditas eterne memorie deduxerit, quos futurorum uota diuellerint [i 1Kb] , quosque ab omnibus  uitiis optanda Christi societas segregarit, nisi si exitio succumbere, morti animam dubitamus offerre, nec iam retinenda sunt nobis et amplectenda beneficia diuina quorum ultra rerum ardorem tanta sit merces quantum in dicendo humana mediocritas uix possit implere. Sanguini nostro patet celum, sanguini nostro gehenne cedit habitaculum, et inter omnia glorie pulchrior sanguinis titulus et integrior corona signatur.

X. Sic, quoties de hoste triumphalibus spoliis onustus miles ingreditur, uulneribus suis gaudet. Sic, quoties tempestatibus diu nauta fatigatus littora tuta contigerit, felicitatem suam de perpesso periculo ducit. Est enim profecto, nisi fallor, labor letus per  quem securitas inuenitur. Igitur toleranda sunt omnia, patienda cuncta, nec appetendum quomodo breui gaudeas tempore et perpetuo puniaris ardore. Meminisse enim debes uelut quadam te federis pactione constrictum, ex qua aut capessende salutis sit iusta conditio, aut pene merita formidolositas, inter aduersa pariter ac prospera, arma inter et tela; hincque te secularis ambitio, inde celestis admonet magnitudo.

[1Kb] XI. Si salutem times perdere, scito te mori posse. Porro autem contemnenda tibi mors est, cui Christus occisus est. Ante oculos tibi, queso, concurrant Dominice passionis exempla, concurrant oblata et premia et parata discrimina, et quantam inter se habeant difficultatem res utrasque conspicito. Nec enim poteris  confiteri, nisi scias quantum noceas [a 1Kb] si negaueris. Celo martyres gaudent, ueritatis inimicos ignis absumet. Paradisus Dei testibus floret, negatores gehenna complexa eternus ignis inardescet. Et, ut de ceteris taceam, hoc nos utique magis debet hortari, quod confessio uocis unius Christi perpetua confessione seruetur, sicut scriptum est: Qui me confessus fuerit in terris coram hominibus, et ego confitebor eum coram Patre meo et coram Angelis eius . Adhuc accedunt ad glorie cumulum ornamenta uirtutum. Ait enim: Fulgebunt iusti tamquam scintille in arundineto discurrentes, iudicabunt nationes, et dominabuntur populis .

[1Kb] XII. Magna est enim, fratres karissimi, claritas uitam salutis eterne honestate passionis ornare,  magna sublimitas ante ora Domini aspectumque Christi potestatis humane tormenta contemnere nec horrere. Sic Daniel minas regis et leonum frementium rabiem per constantiam fidei [b 1Kb] sue uicit, dum adorandum nullum alium esse quam Deum credidit. Sic in camino pueris constitutis in se arsit incendium, dum ignes iusti tolerant quos [c 1Kb] de gehenna Domino credendo metuebant. Unde et retulere condigna, non in posterum tracti, non salutis eterne premio reseruati. Fidem illorum Deus uidit, ut quod sibi post exitum promiserant uidere mererentur in corpore. Nec enim poterit estimari quanta in presenti tribulatione sit merces [d 1Kb] , si seuitia fugit, si cessit flamma [e 1Kb] . Erat enim una mens omnibus, quam nec uiolentia  frangeret, nec ira subuerteret, nec a deuotionis  obsequio timor mortis inhiberet. Unde per gratiam Domini factum est ut sic in illis rex potius uideretur punitus esse, dum euadunt quos se crediderat occidere.

[1Kb] XIII. Nunc iam ad 347 eam rem, fratres karissimi, ueniam ex qua ostendere satis possim quanta martyrii uirtus habeatur; que tametsi omnibus est nota proque ingenite claritatis insignibus expetenda, tamen plus addidit necessitas temporis desiderio uoluntatis [f 1Kb] . Etenim est in muneribus magnis [g 1Kb] , si eo tempore quis coronetur quo coronatum se putat, si forte moriatur. Igitur, cum sit sublime excelsumque martyrium, nunc magis est necessarium quando mundus ipse subuertitur, partimque orbe concusso natura deficiens ultimi exitus momenta testatur. Nam  et cum celo imber incumbit, pluuiam tristem er pretendit [h 1Kb] , et quoties atra tempestas horrenti imminet pelago, per inter aperta nubium nocte coruscantium fulmina relucescunt; sed et cum mare magnis fluctibus uoluitur, paulatim unda se tollit, paulatimque equor albescit, donec cernas ita postmodum ruere ut in illis [i 1Kb] quibus retunditur saxis spumam altius iaciat quam undam tumidum pelagus expuebat. Legis scriptum esse usque quadrantem [i 1Kb] nos ultimum reddere. Sed [k 1Kb] solis hec pars est ablata martyribus. Etenim qui salutis eterne cupiditatibus freti uite huiusce desideria uicerunt, hos expertes doloris uniuersi Domini precepta fecerunt [l 1Kb] . Igitur hinc primum, karissimi fratres, poterimus exponere quanta martyrii uirtus possit implere.

 [1Kb] XIu. Atque, ut transeam cuncta, meminisse debemus quanta sit gloria ad Christum immaculatum uenire, consortem passionis existere, perpetuaque cum Domino eternitate regnare, carere exitiis imminentibus seculi, nec inter cruentam morborum populantium stragem communi cum ceteris sorte misceri. Atque, ut sileam de corona, si tibi in his nature lubricis malis posito uite promitteretur excessus, nonne omni mente gauderes? Si, inquam [m 1Kb] , te in huius mundi turbinibus fluctuantem uicina arcesseret requies, nonne mortem pro remedio computares? Positus inter arma carnificum ac tela probantium questionum, stans sublimis ac fortis, considerans quanta sit pena negare eo tempore quo frui seculo  nequeas, cuius causa negares: quoniam quidem grauia  tormenta ac puniendi noxias artes in perniciem nostram Dominus sciebat armari, quo fortes ad omnem tolerantiam faceret. Fili, inquit, accedens ad seruitutem Dei, sta in iustitia et timore, et prepara animam tuam ad tentationem . Sed et beatissimus Paulus apostolus exclamauit et dixit [a 1Kb] : Mihi uiuere Christus est et mori lucrum .

[1Kb] Xu. Quamobrem, karissimi fratres, fide firma, deuotione robusta, contra minas [b 1Kb] seculi atroces et asperos insequentium fremitus aduersa uirtute resistendum est nec timendum, quorum spes eternitatis et uita celestis est, quorumque ardor in cupidinem lucis accenditur, et salus de promissa immortalitate letatur. Hoc uero quod catenis arctantibus manus stricte et circumacti graues ceruicibus nexus solido  deprimunt pondere, uel quod equuleo corpus extensum cadentes stridet ad laminas, non expetendi sanguinis sed tentationis est causa. Nam et ipsam martyrii dignitatem [c 1Kb] quemadmodum possemus agnoscere, nisi illam etiam cum damno corporis nostri cogeremur optare? Sensi equidem, nec me ueritas fallit, cum seue [d 1Kb] incumbentium manus membra diuellerent, artusque laniatos tortor seuiens exararet, nec tamen uinceret, circumstantium uerbis [e 1Kb] , magnum istud est, profecto nescio quod [f 1Kb] , non doloribus subigi, non penis angentibus frangi. Sed erant alie dicentium uoces; et puto liberos habet. Nam est illi socia in penatibus coniux: et tamen nec uinculo pignorum cedit, nec obsequio pietatis abductus a proposito suo deficit. Noscenda res est et  uirtus penitus scrutanda uisceribus. Nec enim leuis est 348 ista quecumque confessio propter quam homo patitur, et mori posse.

XuI. Etenim, karissimi fratres, uirtus est tanta martyrii, ut per illam [g 1Kb] credere etiam ille cogatur qui te uoluit occidere. Scriptum est et legimus: In dolore sustine, et in humilitate tua habe patientiam, quoniam per ignem probatur aurum et argentum . Quoniam ergo nos terrenis tentationibus probat Dominus, et his seculi malis scrutator Christus expendit, gratulandum nobis est atque letandum quod non illis nos perennibus reseruet exitiis, sed gaudeat ab omni contagione purgatos. Ceterum ab his quos hereditatis participes adsciscit [h 1Kb] et in regna celorum libenter assumit, quid utique aliud quam  integritatis ambitum querit? Sua ipse dixit uniuersa, et que iacentibus se explicant campis, et que in obliquos se erigunt colles, sed et quod celi magnitudo  circumuenit, et quod pelago circumfluente lubricum equor includit. Quod si illi adiacent omnia, nec a nobis exposcit nisi facta sincera, auro, ut ipse dixit, similes esse debemus. Aurum quippe cum relucentibus terris tremulo uideris splendere sub lumine [i 1Kb] et in liquidum flammis torrentibus resolui, nam et artificis gratia fere sic est, caminis quoties anhelantibus estuans ignis euomitur, aditu terre canali angusto diues [i 1Kb] flamma elicitur; et refluentibus glebis arena retinetur. Unde necesse est uniuersa sufferre, quo possimus omni scelere carere, sicut per Prophetam suum dixit: Et si corum hominibus tormenta passi sunt, tamen spes illorum immortalitate plena est, et uexati in paucis, in multis bene disponentur, quoniam Deus tentauit illos, et inuenit illos  dignos se [k 1Kb] , et quasi holocausti hostiam accepit illos .

[1Kb] XuII. Quod si te dignitas ambitiosa deterret, et congesta in thesauris pecunie magnitudo admonet, que semper propositum [l 1Kb] bone mentis auertit, et deuotam Domino suo animam furiali agit horrore, queso, repetas uerba celestia. Nam et ipsa uox dicentis est Christi: Qui perdiderit animam suam pro nomine meo, recipiet in hoc seculo centuplum, et in futuro uitam eternam possidebit , qua utique nichil maius, nichil utilius computare debemus. Nam, licet pretiosarum uestium more purpura in imagines currat, et lentescentibus filis aurum erret ad speciem, nec de effossis grauia quibus incumbis desint metalla thesauris, uacua tamen, nisi  fallor, ista atque inania computabuntur, si adiacentibus [m 1Kb] tibi cunctis, sola salus deesse uideatur, sicut Spiritus sanctus loquitur nichil nos in uicem anime nostre posse dare. Ait enim: Si totum orbem lucrifeceris, et animam tuam perdideris, quid proderit tibi. aut quam homo commutationem dabit [n 1Kb] pro anima sua? . uacua sunt enim uniuersa que cernimus, et que infirmis radicibus posita soliditatis sue uim nequeant sustinere. Nam quod de seculo capitur, uetustate temporis frustratur. Unde, ne quid esset dulce uel charum quod salutis eterne preferri cupiditatibus possit, Dominicis amputata preceptis, iure proprio ac lege priuata sunt, ne in tormentis scilicet [o 1Kb] patrem positum filius frangeret, neue obstrictum durati roboris pectus in aliam uoluntatem  affectus mutaret. Solam ueritatem salutemque solam inter magnos complectendam esse cruciatus suo Christus iure constituit, in quo coniux et liberi et  nepotes, in quo omnis uiscerum soboles felici usurpanda uictoria est.

XuIII. Nam et Abraham sic Deo placuit; qui tentatus a Deo, et filio suo non pepercit; pro quo ignosci forsitan posset, si illum dubitasset occidere. Armauit manus religiosa deuotio, et omnes pietatis affectus Domini iubentis imperio [a 1Kb] pietas paterna neglexit. Nec horruit quod nati funderet sanguinem, nec intremuit ad uocem, et adhuc 349 pro eo Christus non fuerat occisus. Quid enim carius eo qui, ne quid inuitus hodie sustineres, prius passus est quod doceret? Quid eo dulcius qui, cum ipse sit Deus noster et Dominus, tamen patientem pro se hominem regni celestis efficit coheredem? O grande nescio quid, siue quia illud conscientie ratio uix sustinet capere,  quamuis magna semper miretur ad munera, siue quia tam larga est maiestas Dei, ut insperantibus cunctis etiam ea offerat que nobis contemplatione factorum nefas fuerat optare. Etenim, si tantum salus daretur eterna, pro ipsa perpetuitate uiuendi haberemus in gratia [b 1Kb] . At nunc, cum celum et iudicandi de ceteris facultatem perenni seculo largiatur, quid est in quo non se parem his omnibus possit humana mediocritas experiri? Si iniuriis ageris, prior actus est ille. Si contumeliis premeris, Dei munus imitaris. Unde et parum est quicquid pertuleris pro eo, qui nichil amplius potes facere, nisi quod in hoc salus uniuersa consistit, quia martyrio totum ille promisit. Denique Apostolus, cui cordi fuere semper uniuersa, cum instar munerum promissorum penitus miraretur,  Aestimo, inquit, non esse condignas passiones huius temporis ad superuenturam claritatem que reuelabitur [c 1Kb] in nobis . Etenim secum ipse uoluebat quante mercedis existeret ut ei cui sufficeret morte carere non tantum salutis daretur premium, sed et conscendere celum, celum quod nec fugata lux cogit in noctem, nec alternis uicibus dies aperit in lucem, sed eris liquidi serena temperies per  sudum igneo fulgore rutilantem puram explicat claritatem.

XIX. Iam superest, karissimi fratres, ut debeamus ostendere cui rei martyrium prosit, atque, ut illud profecto doceamus quod nos ad hunc glorie titulum metus excitet futurorum. Etenim quibus magna promissa sunt, magis magna sunt que metuenda illis esse uideantur. Nam nec se in arma miles accendit priusquam inimica hostes tela commouerint: nec nauem aliquis statione subducit nisi animum pelagi pauor strinxerit: sed et intentans suis opibus scrutator agricola non ante felici terram suscitat uomere quam in puluerem imbre concepto putris gleba soluatur. Ita est omnis naturalis hic usus, nescire quid prosit nisi agnoueris quod occidit.  Unde et datur sanctis omnibus premium, dum infliguntur iniustis tormenta factorum. Igitur que suis promiserit Dominus nemini qui nesciat dubium, sed nec dubium quantos minetur ignes suppliciorum. Et, quoniam ita se attulit sermo ut de utrisque habeatur ratio, paucis, ut de utrisque dixi, breuiter exponam.

[2Kb] XX. Seuiens locus, cui gehenna nomen est, magno plangentium murmure et gemitu [d 1Kb] et eructantibus flammis per horrendam spisse noctis caliginem seua semper incendia camini fumantis expirat, globus ignium arctatus obstruitur et in uarios pene exitus relaxatur. Tunc seuiendi plurima genera, dum in se ipse conuoluit [e 1Kb] quicquid ardoris emissi edax flamma cruciarit. Hos quibus recusata uox  Domini et imperia fuere contempta disparibus cercet exitiis; proque merito salutis exacte uires suas suggerit, dum pars sceleri [f 1Kb] discrimen imponit. Et alios quidem moles intolerabilis curuat, alios per abruptum cliuosi tramitis collem uis seua precipitat, et catenarum stridentium nexum [g 1Kb] graue pondus inclinat. Sunt et quos agens strictim rota [h 1Kb] et indefessa uertigo, et quos tenaci inter se densitate  constrictos adherens corpori corpus includit, ut et absumat incendium, et grauet ferrum, et se cruciet turba multorum.

XXI. Quibus autem inquisitus semper fuit Deus aut notus, numquam excidit Christi locus; ubi iacet gratia, ubi uirentibus campis terra luxurians alumno 350 se induit gramine, et redolente pascitur flore; ubi altum nemora tolluntur in uerticem, et ubi densior arborem coma uestit quicquid curuantibus ramis scena deiiciens inumbrarit. Omnia illic non frigoris, nec ardoris, nec ut in autumno arua requiescant, aut iterum uere nouo tellus fecunda parturiat. Unius cuncta sunt temporis, unius poma feruntur estatis; quippe cum nec mensibus suis tunc luna deseruiat, nec per horarum sol momenta decurrat,  aut in noctem lux fugata concedat. Habet populos quies leta, sedes tenet placida, ubi fons scaturiens medius sinu aluei prorumpentis emergit, et rauco per interualla circuitu sinuosis flexibus labitur, ut in ora nascentium sibi fluminum diuidatur. Hinc ergo magna laus martyrum, hinc nobilis corona uictorum, quibus maiora his repromissa sunt, quibus auctiora sunt premia. Quod uero uel feris corpus obiicitur, uel imminens gladius non timetur, dignationis ostenditur ratio, manifestatur electio. Etenim incongruens fuerat ut quem equum tanti muneris iudicasset, inter terrena uitia sordesque retineret.

[1Kb] XXII. Merito enim nichil uobis, o boni martyres, denegatum, quos spes eternitatis alit et lucis, quorumque deuotio uniuersa et mens celesti dedita  cernitur seruituti. Merito, inquam, merito nichil uobis uelle non licitum, quorum animo despectus hic mundus et alienata seculi facies uelut confusa tenebrarum inhorruit cecitas, cui est semper hic mundus loco carceris, tecta pro claustris, in uita semper habita commeatus. Sic quippe triumphante uictoria de his malis rapitur quem non pompatico gressu uana subiecit ambitio, aut popularis extulit magnitudo, sed quem celesti cupiditate flagrantem suo Christus addidit regno.

XXIII. Nihil itaque tam magnum atque uenerandum quam quod liberat a morte et facit uiuere et dat perpetuo regnare. Sanctis Dei hoc aptum, miseris necessarium, omnibus gratum, quo letantur boni, releuantur abiecti, coronantur electi. Etenim  Deus omnium cultor uelut quoddam martyrio [a 1Kb] remedium uite dedit quando aliis illud pro merito eorum tribuit, aliis pro misericordia sua tradidit. uidimus quippe ad hunc nominis [b 1Kb] titulum fide nobiles uenisse plerosque ut deuotionis obsequium mors honestaret. Sed et alios frequenter aspeximus interritos stetisse, ut admissa peccata redimentes, cruore suo loti haberentur in sanguine, et reuiuiscerent  interempti qui uiuentes computabantur occisi. Mors quippe integriorem facit uitam, mors amissam inuenit gloriam. Nam hoc spes iam amissa percipitur, hoc salus cuncta reparatur. Sic cum arentibus campis [c 1Kb] sementa defecerint, et herbis terra morientibus estuarit, supinis e collibus fluuium iuuit elicere et scaturientibus riuis arua sitientia temperare, quo se in uberes culmos uicta agri ieiunitas funderet, et pluuiali imbre mentito seges densior inhorreret.

XXIu. Quid igitur, fratres karissimi, potissimum referam, quidue dicam? Sic in unum conuenientibus titulis dignitatis, turbatur animus, deducitur sensus, et in ipso conatu nitentis eloquii impar sermo uanescit. Quid enim est dici quod satis esse possit,  cum si uim eterne salutis expresseris, occurrat ambitio, si ambitum dixeris, preueniat magnitudo? Res simulque congruunt simulque concurrunt; nec est quod dignum proferendum esse uideatur. Ita impetus orationis audentis uelut implicitos irretitosque obuiam ex aduerso martyrii exempla tenuerunt. Que uox, que latera, que uires instar muneris tanti capiant sustinere? Confessione uocis unius aduersa succumbunt, leta proueniunt, patent regna, parantur imperia, deuincitur pena, mors subiicitur, uita profertur, et 351 infestantis inimici repugnantia arma soluuntur [d 1Kb] . Si delictum est, occidit; si crimen, absistit. Unde, queso uos, uestris hoc mentibus ponderate, tantumque de nostra oratione percipite quantum sciatis uos posse sentire.

 XXu. ueniat ante oculos uestros qui dies ille sit cum spectante populo, atque intuentibus cunctis, contra terrenas cruces et minas seculi inconcussa deuotio reluctetur, quam suspensi animi mentesque sollicite de ancipiti trepidatione, gratulantium formidinis pauide quatiantur horrore, que illic anxietas que exoptatio precum, que uota memorentur, cum adhuc nutante uictoria, atque in incertos exitus casu uictrix capiti corona dependeat, cumque illa pestilens ac furibunda confessio accendatur ira, inflammetur insania, omni denique pectoris rabie ac minis frendentibus torreatur. Etenim quantum hoc sit quis ignorat, ut non doloribus uulnerum, non ictibus questionum, uelut despecta nostra fragilitas et humane uirtutis inopinata cedat audacia, stare hominem nec moueri, torqueri  nec tamen uinci, sed pena ipsa potius qua cruciatur armari.

XXuI. Considerate quid sit, karissimi fratres, omnem martyrii firmitatem sensibus uestris animisque proponite. Ecce enim in passione cuiuslibet uocati gaudent iampridem acciti e seculo martyres, gaudent bonorum omnium nuntii, gaudent pariter electi. Ibi letatur milite suo Dominus, letatur teste  nominis sui Christus. Parum est quod dico, fratres karissimi, parum est. Ita magna mihi ratio in hoc genere dicendi ac moles admiranda suscepta est; sed arbitrii, queso uos, grauitas ab intentione propria non desit, sciens tantum de martyrio posse dici quantum potuerit estimari. Unde et hec sola exequende laudis fuit causa, non quo parem me glorie eius atque idoneum iudicarem, sed quod tantam, in illo cernerem esse uirtutem, ut, etsi parum de eo dicerem, plurimum me dixisse profiterer. Nam preferatur licet bono fidei custodia iustitia, melioremque se inter omnium laudes uirginitas immaculata cognoscat, cedat tamen necesse est sanguini [a 1Kb] summittaturque cruori. Illi elegerunt bonum, hi imitati sunt Christum.

 XXuII. Nunc uero, karissimi fratres, ne quis me arbitretur omnem salutem non alio statu quam in martyrio collocasse, hoc primo profecto respiciat, neque me tantum esse qui loqui uideor, neque ita se habere ordinem rerum, ut immortalitatis spes repromissa unius partis latere nitatur. Sed, quoniam ita Dominus suo ore testatus est, esse habitacula penes patrem multa, nichil maius credidi ea gloria qua probantur hi homines qui seculari indigni sunt uita [b 1Kb] . Igitur, karissimi fratres, emula religione certantes, uelut incentiuo quodam mercedis agitati [c 1Kb] , omnem uirium copiam tolerantiamque subeamus. Non enim mouere nos debent caduca, que semper in euersionem suam, non modo lege proposita, sed etiam ipso fine temporis urgentur. Exclamat Ioannes et dicit:  Iam securis ad radicem arboris posita est , monstrans scilicet et ostendens ultimam esse rerum omnium senectutem. Sed et ipse Dominus: Ambulate, inquit, dum lucem habetis, ne uos tenebre comprehendant . Quod si illo tempore ambulandum nobis esse predixit, utique ut nos magis [d 1Kb] ambularemus ostendit.

XXuIII. Atque ut ad laudem martyrii redeam, uox est beatissimi Pauli dicentis: Nescitis quoniam qui in agone currunt, multi certant, unus autem accipit palmam? uos autem sic currite ut omnes comprehendatis . Sed et alibi, quod ad martyrium possit hortari, coheredes nos Christi uocauit. Quin etiam, ne quid omitteret, Si cum Christo, inquit, commortui estis, quid tamquam uiuentes in hoc seculo decernitis  ? Etenim, 352 karissimi fratres, qui resurrectionis premia sustinemus, qui iudicii diem querimus, qui denique regnaturos nos esse cum Christo confidimus, seculo mortui esse debemus. Nam nec poteris optare martyrium, nisi ante oderis seculum, nec peruenire ad Dei premium, nisi amaueris Christum. Qui autem amat Christum, non amat seculum. Christus enim abiectus est seculo, sicut  et seculum Christo, ut scriptum est: Mundus mihi crucifixus est, et ego mundo . Nemini amabilis fuit mundus quem non ante damnauerit Dominus, nec salute potuit frui eterna qui mundi gloriatus est uita. uox est ista Christi dicentis: Qui in hoc seculo amauerit animam suam, in futuro perdet illam; qui autem in hoc seculo oderit illam, in futuro inueniet eam . Sed et apostolus Paulus: Imitatores, inquit, mei estote, sicut et ego Christi . Et alibi [e 1Kb] ipse: uolo uos omnes, ait, si fieri potest, imitatores meos esse .

XXIX. Dixit hoc ille qui passus est et qui ad hoc passus est ut imitaretur Dominum, utique et nos ad hoc uoluit pati ut per ipsum imitaremur Christum. Si iustus es et Deo credis, quid pro eo sanguinem fundere  metuis quem pro te toties passum esse cognoscis? In Esaia sectus, in Abel occisus, in Isaac immolatus, in Ioseph uenundatus, in homine crucifixus est. Et, de ceteris quidem taceo, que nec oratio potest dicere nec animus sustinere. uincitur conscientia humilitatis exemplo; et quanta considerat que dum pateretur acciderint, miratur passum propter quem cuncta trepidarint. Dies fugit in noctem, in tenebras lux cuncta concessit, atque inclinato per alternas uices pondere, omnis terra commota dissiluit, turbati manes, monumenta nudata sunt, et sepulchris in hiatum dehiscentibus terre, reddita luci corpora restiterunt [f 1Kb] , fluxu sanguinis mundus intremuit, scissa que foribus dependebant uela, templum omne mugiit. Unde magnum est imitari eum qui moriendo [g 1Kb]  arguit seculum. Igitur, cum ad exemplum Dominice passionis atque ad omne testimonium Christi animam tuam ponas nec fundere sanguinem metuas, martyrio totum necesse est cedat. Martyrii inestimabilis gloria, infinita mensura, immaculata uictoria, inestimabilis titulus, triumphus immensus; quippe qui et propria confitentis laude [h 1Kb] prefertur, uelut socio Christi cruore decoratur.

XXX. Itaque, karissimi fratres, licet sit hoc totum Dominice promissionis et muneris, licetque tribuatur ex alto, nec capiatur nisi eius imperio, sed nec aut mente concipi aut exprimi uerbis aut oratione percurri aut quibuslibet eloquentie uiribus possit impleri, tamen erit hoc beneuolentie uestre, erit caritatis et amoris, si uolueritis nostri memores esse  cum in uobis Dominus martyrium ceperit honorare. uos intra se sanctum illud altare, uos intra se magna illa uenerandi nominis sedes, ueluti sinu quodam gremii amplectentis includit, uos imperia perennis temporis sustinent, et illud quo regnaturi semper estis semperque uicturi. O beati et quibus uere dimissa sunt peccata; si tamen qui Christi compares estis, aliquando peccastis. O beati quos a primordio  mundi Domini sanguis infecit, et quos merito splendor iste niuei amictus induerit, et candor stole ambientis ornarit. uideor denique ipse mihi iam cernere proque arbitrio mentis humane ante oculos et aspectum diuinum illud mihi et insigne concurrit, uideor, inquam, mihi iam cernere ut ille uere nobilis numerus Christi sui gloriam interque comitetur. Ibit ante ora eius felix caterua uictorum [a 1Kb] , et se densantibus  turmis, uelut solis exortu totum illuminatum agmen inferet potestatem, Et utinam perabiecto mihi istud uidere contingat! Sed hoc Dominus poterit efficere quod uobis petentibus creditur non negare.

His D. Cypriani operibus dubiis in editione Baluziana subiectus cuiusdam anonymi de Rebaptismate libellus, quem opportuniori loco in tomo precedenti inseruimus.




AD OPERA D. CYPRIANI GENUINA APPENDICES.





PROLEGOMENA DE SCRIPTIS SANCTI CYPRIANI OPERIBUS DUBIIS, DEPERDITIS, ATQUE EIDEM SUPPOSITIS.



ARTICULUS I. D. Cypriani opera dubia.


Preter opera, que genuinos S. Cypriani fetus esse, apud omnes constat, nonnulla alia illius nomine in mss. editisque libris circumferuntur; quorum aliqua dubia sunt, alia ipsi certe afficta, de quibus hic paucis agam, secutus ordinem, quo ea in Baluziana editione ueneta recensentur.

I. In primis occurrit de Spectaculis liber insignis  , nec Cypriano indignus, cui eum etiam multi adscripserunt, nimirum Baronius, Iacobus Pamelius, Petrus Faber, Saniorianus, Iacobus Sirmondus, Desiderius Heraldus, Bellarminus. Fauet his tum ipsa libri inscriptio: Cyprianus plebi in Euangelio stanti  sulutem; tum persona scribentis, qui sese uelut aliquem presulem ab Ecclesia sua absentem exhibet, et cui egre est, quod nec coram, nec quotiescumque lubet, per litteras suas alloqui possit: quod in sanctum Episcopum nostrum uel in secessu latentem, uel exulantem Curubi recte conuenit. Fauent deinde temporis note: nam et uigente paganismo scriptus est, et de usitato tunc more sanctissime Eucaristie a fidelibus domum suam ex Ecclesia deferende, deque Exorcismis tum frequentibus meminit; que eadem illius etate Carthagine uiguisse constat. Fauet denique, quod huius opusculi auctor Tertulliani libros  de Spectaculis hinc et inde imitatus sit, quos sancto nostro familiares fuisse nemo ignorat.

Sed et stylus libri ad Cyprianeum non parum accedit, ut nonnullis eruditis non nisi perparum ab illo discrepare uideatur. Fatendum tamen est, hanc styli differentiam minime dubiam esse, Cyprianum legere assueto. Neque etiam reperire hic est eam dicendi uim et efficaciam ipsi tam propriam nec sacrorum textuum usum, quo in operibus suis mirum in modum excellunt. Adde, quod preter Cypriani nomen nichil in eo opusculo legatur, quod hoc ad Carthaginenses potius, quam ad alterius Ecclesie fideles conscriptum fuisse suadeat. Immo uero, cum auctor de ludorum in urbe Roma, non alibi, origine meminerit, et post multa sub finem operis gregem suum  ad dignum Christianis spectaculum, mundi scilicet fabricam, sacrasque litteras, prouocans, dicat: Hoc est spectaculum, quod non exhibet pretor aut consul, sed, qui est solus ante omnia, et super omnia, immo ex quo omnia, Pater Domini nostri Iesu Christi, etc. Cum, inquam, hec ibi dicat, suspicio esse posset, hunc librum ad Romanos potius, quam ad Carthaginenses scriptum fuisse; cum hi non Consulem, sed Proconsulem haberent, ideoque hic, non ille, nominandus fuisse uideatur. Quod uero ad Cypriani nomen attinet, potuit hoc a librario, qui librum ipsius esse opinabatur, adscribi. Itaque opusculum hoc inter dubia S. Cypriani relinquendum existimamus, donec in alterutram partem aliquid certius productum fuerit.

II. Preclarum pariter opus est liber de laude Martyrii,  stylo oratorio, magisque elaborato, quam indubitata S. Cypriani opuscula, si Epistolam ad Donatum excipias, conscriptus. Erasmus, et post hunc Ioannes Fellus, et Elias Dupin  , illum propterea S. Cypriano abiudicarunt, et cuiusdam otiosi oratoris fetum esse censuerunt. Contra Baronius  Erasmum ob solam styli differentiam sic censurantem grauiter reprehendit, et ex S. Augustino  probat, S. Cyprianum non eodem semper scribendi genere usum fuisse, sed modo submisso, ut in libro, seu Epistola LXIII, de calice Domini ad Cecilianum, modo temperato, ut in libro de Disciplina et habitu uirginum, modo etiam grandi, ut in hoc eodem libro, dum res ita posceret, ab eo factum esse, S. Augustinus ibidem obseruat. Idem Fellus opusculum hoc inde  preterea oppugnat, quod de lue tum grassante in eo fiat mentio, et tamen Moysi, et Maximo, et ceteris confessoribus inscriptum sit: nam cum S. Moysem sub Decio, anno 251, martyrio coronatum constet, pestem uero Fellus, imperante Gallo primum exortam esse, statuat; hinc infert librum illum esse scriptoris de rebus ab etate sua remotis parum instructi. Ad hec reponi potest, cum Tillemontio, non probari pestem illam sub Gallo primum exarsisse, licet tum acerbius grassata fuerit; atque adeo ex hoc capite laudatum librum S. Cypriano abiudicari non posse. Baluzius in Annotatis alio responso utitur, negando scilicet libri inscriptionem Moysi et Maximo in plurimis codicibus optimis et uetustissimis, quos habuerit, reperiri asseritque in his tantum similiter  premitti: Incipit de laude Martyrii, uel aliquid simile. Hinc ipse in editione sua priorem illam inscriptionem, uelut ab alio additam, pretermisit. Eamdem a tribus codicibus antiquis pariter abesse Ioannes Fellus testatur. At necesse non est huc recurrere, cum S. Moysis, Maximi, Nicostrati, ceterorumque confessorum Romanorum Epistola, que XXuI, est inter Cyprianicas, minime inane argumentum prebeat pro eodem libro S. Cypriano uindicando, quod Eminentissimus Bellarminus libro de Scriptoribus ecclesiasticis in S. Cypriano haud dubie insinuauit, dum ait: memoratos Confessores in predicta Epistola de ea mentionem facere. Rem ipsam expono. Confessores illi inter cetera hec scribunt: »Percepimus igitur, iterum dicimus, frater Cypriane, magna  gaudia, magna solatia, magna fomenta, maxime quod et gloriosas Martyrum, non dicam mortes, sed immortalitates gloriosis et condignis laudibus prosecutus es. Tales enim excessus talibus uocibus prosequendi fuerunt, ut, que referebantur, sic dicerentur, qualiter facta sunt. Ex tuis ergo litteris uidimus gloriosos illos martyrum triumphos, et oculis nostris quodam modo celum illos petentes prosecuti sumus, et inter Angelos ac Potestates, Dominationesque celestes constitutos contemplati sumus. Sed et Dominum  apud Patrem testimonium suum illis promissum perhibentem auribus nostris quodam modo sensimus.« Certum igitur est, S. Cyprianum Martyrum in celis gloriam, Christique apud Deum Patrem testimonium inter alia ipsis proposuisse, ut eosdem ad martyrium uehementius excitaret, Iam uero geminam quidem sancti Martyris Cypriani ad eosdem Epistolam habemus, quarum altera Xu, altera XXu, est in editione Baluzii ueneta, qua utimur; sed quamuis utraque quedam sit ad eumdem agonem exhortatio, in neutra tamen celestis gloria martyrum, aut Christi testimonium memoratur, ideoque aliud quoddam eiusdem Sancti opusculum uerbis precitatis eos designasse, necesse est. Atqui utrumque istud in laudato libro de laude Martyrii occurrit. In primis de Christo  apud Patrem suum testante ait: »Et ut de ceteris taceam, hoc nos utique magis debet hortari, quod Confessio uocis unius Christi perpetua Confessione seruetur, sicut scriptum est: Qui me confessus fuerit in terris coram hominibus et ego confitebor eum coram Patre meo, et coram Agelis eius.« De Martyrum quoque gloria ibidem multis disserit, et sub finem denique ait: »O beati, quos a primordio mundi Domini sanguis infecit, et quos merito splendor iste niuei amictus induerit, et candor stole ambientis ornauit! uideor denique ipse mihi iam cernere, proque arbitrio mentis humane ante oculos et aspectum diuinum illud mihi et insigne concurrit; uideor, inquam, mihi iam cernere, ut ille uere nobilis numerus Christi sui gloriam, iterque comitetur. Ibi ante ora eius felix  caterua uictorum, et se densantibus turmis, uelut solis exortu totum illuminatum agmen inferet potestatem: et utinam perabiecto mihi istud uidere contingat!« Hec, aliaque, que studiosus lector confessorum Epistolam cum laudato libro conferendo deprehendet, magnam suspicionem mouent, hunc ab illis lectum fuisse. Hinc laudatus Cardinalis Bellarminus illum inter dubia S. Cypriani opera recensuit, non quod illum talem iudicaret, sed quod Erasmus de eo dubitasset. Sed nec stylum a ceteris illius opusculis dissidere arbitratus est, nisi, quod magis elaboratus sit, quam alia, sed non magis, quam omnia; cum Epistola ad Donatum huic minime cedat. Pro eodem sancto Martyri asserendo etiam obseruat Baluzius in annotatis, illum ubique in omnibus codicibus  antiquis  »reperiri constanter inter ea opera S. Cypriani, que nullam habent difficultatem, quin sint S. Cypriani.« Preterea laudat Flori Lugdunensis excerpta ex operibus S. Cypriani, in quibus uarios locos ex eodem libro occurrere ait, cum tamen cetera omnia certe Cypriani sint. Diffiteri tamen non possumus, quin preter diuersitatem styli hinc et inde etiam nonnulle phrases obscuriores in eo legantur, quas in Sancti operibus indubitatis non facile reperire est. Sed et in inferorum penis commemorandis morem Gentilium nonnichil sequitur, quod haud scio, an sanctum Cyprianum satis sapiat. Itaque, licet multum propendeam,  ut laudatum librum ipsi adscribam, id tamen certo facere non ausim. Censuerunt quidem primum Louanienses ac deinde etiam Parisienses operum S. Augustini editores, eumdem librum a sancto Doctore in libro I, cap. 30, contra Gaudentium citari; sed que ipse ex S. Cypriano ibi memorat, proprie ac multo pressius habentur in Epistola ad Donatum.

III. Librum de Disciplina et bono pudicitie Baluzius inter opuscula S. Cypriano uulgo adscripta primo loco recensuit, Bellarminus et Pamelius genuinum eiusdem fetum esse censuere contra Erasmum aliosque  , qui illum propter styli dissimilitudinem eidem abiudicarunt. Auctorem certe habuit episcopum a grege suo absentem, quique eum continuis exhortationibus ad uirtutum studia excitare solebat, prout ex  ipso libri exordio indubitatum est. Scriptum esse persecutionum temporibus colligere etiam licet, dum in eo dicitur: »Persecutionem non potest timere  dum illum de securitate potest prouocare.« Hinc Pamelius opinatus est, in secessu sub Decio editum esse: uerum hoc parum uerisimile est, cum Pontius illius non meminerit, qui ex operibus a Sancto editis utilitatem secessus eiusdem tam studiose commendauit, ideoque sine dubio maxime commemorasset librum in ipso secessu conscriptum. Preter styli discrepantiam Tillemontius  in eo preterea deprehendisse sibi uisus est aliquem de diuina gratia locum, ex quo scriptor S. Augustino posterior iudicari posset, nisi de persecutione ibidem fieret mentio, quam tamen ipsam ad uandalos,  aliosque hereticos forsan pertinere suspicatus est. uerum ad hec recte reposuit Maranus  minus probabilem esse hanc coniecturam, cum in indubitatis S. Cypriani operibus multo plura eiusmodi, ac forte expressiora de diuina gratia testimonia occurrant. Ceterum notat Pamelius librum hunc tum in insigni et uetusto codice Carthusie Coloniensis, teste Grauio, tum in codicibus Ludouici Carrionis, et S. Pantaleonis Colonie S. Cypriano inscribi; auctorem uero multum imitatum esse Tertullianum in libro de Pudicitia, et ex eo plurima transumpsisse: quod ad stylum autem spectat, eiusmodi breues sententias et enthymemata etiam in libro de Disciplina et habitu uirginum reperiri, et ubicumque sanctus antistes Tertullianum imitatus est. Illud certum est, preter styli  dissimilitudinem, quo non semper eodem S. Cyprianus usus est, nichil obstare, quo minus ipsi adscribatur.

Iu. Librum, qui ad Nouatianum Hereticum de Spe uenie non neganda inscriptus est, ob similem dictionis differentiam Erasmus, Tillemontius  , aliique, alteri auctori adscribendum iudicarunt, cetera nec S. Cypriano indignum, nec ab illius etate remotum esse confessi. Certe auctor, qui in ipso libri exordio sese episcopum esse prodit, non nisi unam post eam,  quam Decius suscitauerat, persecutionem memorat, in qua posteriore multos, qui in prima ceciderant, inuictos stetisse asseuerat. Quamobrem Maranus  , eum post persecutionem Galli in pacificis ualeriani imperii primordiis scripsisse merito autumauit. Eumdem Afrum fuisse, passim colligunt eruditi, quod ad Felicissimi Schisma in Africa fere unice notum, alludere uideatur, dum ait: »Quid ad ista respondeant peruersissimi Nouatiani, uel nunc INFELICISSIMI pauci?« S. Cornelii opus non esse, ut Erasmus suspicatus est, suadent ista eiusdem uerba: »Sacramentum Baptismatis, quod in salutem generis humani prouisum, et soli Ecclesie celesti ratione celebrare  per os suum preostendit.« Hec S. Cypriani errorem de Hereticorum Baptismo olent,  a quo S. Cornelius remotissimus semper fuit.

At uero Maranus preter styli dissonantiam aliud quidpiam in eodem aduertisse censet, ob quod sancto martyri tribui non possit. Librum auctor sic exorsus est: »Cogitanti mihi, et intolerabiliter animo estuanti, quidnam agere deberem de miserandis fratribus, qui uulnerati non propria uoluntate, sed diaboli seuientis irruptione, adhuc usque, hoc est, per longam temporum seriem agentes, penam darent; ecce ex aduerso obortus est alius hostis, et ipsius paterne pietatis aduersarius, hereticus Nouatianus, etc.« Et rursus postquam dixisset, multos ex iis, qui in »prima acie« id est, Deciana persecutione, uulnerati fuerunt » . . . . postea, id est secundo prelio . . . . . fortiter perseuerasse,« subiunxit: »Ecce quam gloriosos quam Domino  caros, Schismatici isti ligna, fenum, stipulam appellare non dubitant, quorum pares, hoc est, in eodem crimine lapsus sui adhuc usque constitutos, nec ad penitentiam admittendos esse presumunt.« Ex hisce uero Maranus duo infert: primum, auctorem libri episcopum fuisse, qui moleste ferebat, Nouatianum sibi in lapsis penitentibus humaniter tractandis impie aduersari. Alterum, eumdem auctorem, dum scriberet, nondum pacem concessisse iis, qui sub Decio lapsi fuerant; atque adeo hunc S. Cyprianum non esse, quem constat, imminente Galli persecutione, in concilio Carthaginensi pacem lapsis, etiam ante expletam totam penitentiam, dandam esse decreuisse, ne persecutioni succumberent. Nec inanis est hec Marani argumentatio: non tam certa tamen, quam  ipsi uisa est. Nam primo quidem, quod priori loco de penitentia »per longam temporum seriem« producta legitur, ad litteram accipi non potest, nisi quis dicere uoluerit, Nouatianum heresim suam sub ualeriano primum spargere cepisse, aut certe huius rei notitiam tum tantum ad auctorem libri peruenisse; quorum neutrum dici potest. Non primum, quia ex commentario preuio constat, illum sub Decio una cum schismate heresim suam excitasse. Non etiam secundum, quia nulla uerisimilis ratio produci potest, ob quam episcopus Afer, qualem Maranus auctorem libri fuisse admittit, Nouatiani heresim, in Africa  notissimam, et in concilio Carthaginensi damnatam, tamdiu ignorare potuerit. uidetur itaque scriptor de tempore minus exacte locutus; et ista: Adhuc usque, hoc est, per longam temporum seriem, non ad ualeriani, sed ad Galli imperii primordia referenda esse. Sed neque ex secundo textu certo inferri potest, quod inde intulit Maranus; auctorem scilicet, dum scriberet, nondum pacem concessisse lapsis sub Decio. Non enim hanc ipsis a se datam inficiatur, sed eam huiusmodi penitentibus ad id usque tempus a Nouatiano, eiusque asseclis tam duriter negatam esse affirmat, ut, si horum iudicio standum esset, ne ad penitentiam quidem etiam tunc lapsi penitentes admittendi essent. Non satis quoque uerisimile est, eumdem auctorem, iam imperante ualeriano, etiam  cogitasse, quid lapsis penitentibus agendum esset, cum iam inde sub Decio in Carthaginensi eque ac Romano concilio decretum fuisset, lapsos ad penitentiam plenam, et hac expleta ad pacem admittendos esse; ac deinde preterea in altera Carthaginensi synodo, imperatore Gallo, statutum, ut propter instantem persecutionem lapsi omnes, qui a primo die lapsus sui penitentiam agere ceperant, nec ab Ecclesia recesserant, eadem pace mox impertirentur. Quamobrem si episcopus ille Afer tum etiam reipsa cogitauerit quid de lapsis facere deberet, dicendus est de iis loqui, qui posteriori decreto non comprehenderentur: et hac ratione tota difficultas euanescit, cum huiusmodi deliberatio eque in S. Cyprianum, quam alium quemcumque cadere potuerit.  Marani igitur obseruatio magis quidem dubium facit, an laudatus liber non potius alteri, quam S. Cypriano adscribendus sit, sed huic certo abiudicandum esse, non euincit.

u. Exhortatio ad Penitentiam Diui Cypriani medio hoc seculo in lucem protracta est, primamque lucem uidit Bononie anno 1751, ex typographia S. Thome Aquinatis, apud Hieronymum Corciolani, uulgante eam ex ms. codice Bibliothece Canonicorum Regularium congregationis S. Saluatoris, que Bononie est, uiro eruditissimo et reuerendissimo domino, huius ipsius congregationis quondam abbate generali, Ioanne Chrysostomo Trombellio. Ediderat iam ille, adstipulantibus aliis sue congregationis, que eruditissimis uiris abundat canonicis, similium anecdotorum  Patrum Latinorum opusculorum uolumen unum. Et in uoluminis II, prima parte ita inscripta: Cypriani, Hilarii aliorumque ueterum Patrum Latinorum opuscula a Canonicis Regularibus S. Saluatoris nunc primum edita, communicat cum eruditis hunc Cypriani libellum. Sagacissimus editor, licet non omni certitudine asserat, proprium esse hunc libellum D. Cypriani opus, pronus tamen omnino est huic S. Doctori eum ut uindicet; primo, quod Cypriani nomen illi prepositum codex referat; secundo, quod eadem, qua in libris Testimoniorum Cyprianus utitur, et hic adhibeatur disputandi, Scriptureque testimonia allegandi ratio; tertio, quod disciplina hic stabiliatur que, Cypriani tempore impugnata, tali uindice  indiguerat; indicatur enim ibi non obscure, recipiendos in Ecclesiam lapsos, et a spe uenie minime arcendos quorumuis criminum reos, dummodo canonice penitentie sese subiecerunt. Nec tacet que in contrarium adsint argumenta; infringit tamen illa: primum est, interpretationem Scripture hic allegari ualde diuersam ab ea qua utitur Cyprianus: huic Trombellius replicat, ueteres modo unam, modo aliam Scripture interpretationem sequi, huiusque rei adeo multa, adeo perspicua documenta haberi, ut de ea iam nemo dubitet; affertque unum, sed manifestum exemplum in Augustino, qui uersiculum 22 cap. XuIII Ezech. quater adducit, et diuerso semper modo; incusat preterea amanuenses, quod licentiam non leuem sibi arrogarint substituendi non raro  interpretationem sibi predilectam interpretationi, qua usus fuerat auctor ille quem exscribebant.

Alterum est, quod ueterum nemo hunc libellum alleget, aut Cypriano attribuat: cui id opponendum putat Trombellius, nec ita temere affirmandum, ueteres alios hunc libellum non allegasse, cum tot doctorum opera adhuc desideremus, nec multum curandum esse negatiuum argumentum, ex ueterum silentio desumptum: dari autem posse rationem satis probabilem, cur ex ueteribus, quos quidem habemus, nemo libellum hunc alleget, quod desierit haud multo post Cypriani tempora error is, quem libellus iste confutat, ideoque desierit etiam occasio, ob quam allegaretur. Iungit etiam hanc de libelli auctore dubitandi rationem, quod exstiterint iam pridem nonnulli  etiam inter Latinos, qui Cyprianum hoc in scribendi genere imitabantur, in quorum numero Pelagius eminuerit. Cum expensis hisce omnibus maxime tamen uero simile sit ad Cyprianum pertinere hunc libellum, uel saltem ad uetustum, ualde probabilem, et ceuum Cypriano scriptorem, et libris Testimoniorum adeo equalem, ut quasi unum cum illis corpus, si coniungatur, uideri debeat; nec modica, ut Trombellius iudicat, eius sit utilitas, »eum ego, inquit Cl. Oberthur  censui nec preteriri posse, nec a libris Testimoniorum separari deberi.«

De ipsa autem libelli huius utilitate ita doctissimus Editor disserit: »An non ualde utilis est libellus, in quo usitatissimus Ecclesie mos eminet,« ut scilicet exortus error adductis pluribus Scripturarum testimoniis  statim reprimatur; et in quo tanta uetustissime uersionis portio inest? Quodsi eo ordine, quo codices eorum temporum conscripti erant, sacros Libros hic allegari censes, emolumentum aliud continuo in eo habes, quod quidem hic multis commendare minime est opus, sed profecto non leue est. Habet etiam hoc commodi, ut sacras Scripturas allegans, Ecclesiastici librum adducat, exemplo suo ostendens, quanto in pretio prioribus ipsis Ecclesie seculis habitus sit liber ille, quem nunc Protestantes minimi faciunt.



ARTICULUS II. Diuo Cypriano supposita opera.


I. uaria insuper apud Baluzium habentur opuscula, S. Cypriano olim pariter adscripta, que ipsius non esse, eruditi critici satis consentiunt. Ex his liber de Aleatoribus, cuiusdam Romani Pontificis, iudice Bellarmino, potius esse uidetur, cum auctor initio scribat: »Quoniam nobis diuina et paterna pietas Apostolatus ducatum contulit, et uicariam Domini sedem celesti dignatione ordinauit, et originem Authentici Apostolatus, super quem Christus fundauit Ecclesiam, in superiore nostro portamus, accepta simul potestate soluendi et ligandi, et curatione peccata dimittendi.« Iudice Dupinio  scriptus quidem  est ab Episcopo: at non concludendum est ex laudatis uerbis esse Papam Romanum, eo quod se Christi uicarium appellet, hoc enim nomen apud ueteres omnibus episcopis datur. Huius tractatus stylus minus adhuc similis est stylo Cypriani, cum sit inuolutus, obscurus, plenusque uerbis minime Latinis. In eo Scriptura sacra aliter reperitur citata, ac in Cypriani libris, illiusque auctor mentionem facit libri inscripti Doctrina, siue Doctrine Apostolorum, quem post S. Cyprianum compositum esse omnino uerisimile est.

II. Liber de Singularitate Clericorum opus est utilissimum, in quo probatur Clericos cum mulieribus non debere habitare. Nonnulli Origeni, alii S. Augustino falso adiudicarunt; Baronius  nemini equius  quam S. Cypriano nostro attribui posse statuit, sed ab hac opinione dissentiunt Bellarminus, Pamelius, ceterique neoterici, qui etsi librum illum insignem ac utilem, atque antiqui scriptoris esse passim agnoscant, stylum tamen eiusdem, et barbaras uoces  , que hinc inde in eo occurrunt, S. Cypriano indignum esse merito pronunciant. Hunc tractatum alii etiam Hieronymo, quidam Gaudentio Brixiensi tribuerunt. Sed neque Hieronymi, neque Origenis stylo scriptus est  , magisque accederet ad stylum Gaudentii, episcopi Brixiensis, nisi obstarent manuscripta, et ea que typis sunt excusa, quorum nullum eum illi tribuit. Editionis Anglice auctor contendit hunc tractatum fuisse compositum temporibus uenerabilis Bede, cum questio de celibatu in Occidente  agitata est: at hec coniectura nulla solida nititur ratione  .

III. Liber de duodecim Abusionibus seculi, qui etiam Augustino adscribitur, neque hunc patrem, neque Cyprianum,  iudice Marano, habet auctorem; nam preterquam, inquit Dupinius, quod stylus, ac scribendi modus plane est diuersus, Scriptura sacra semper in eo citatur iuxta Hieronymi uersionem. Pamelius eum attribuit certo cuidam Errado, cuius nomen ad marginem huius libri adscriptum in manuscripto Augustini reperit; alii tribuunt Patricio, Hybernie episcopo, ceteri Clymaco. Hic tractatus inter opera D. Augustini editus est; testatur insuper Fellus olim in linguam Anglorum translatum fuisse, et in uolumine manuscripto Homiliarum Saxonicarum reperiri sub hoc titulo: De duodecim Abusiuis secundum disputationem S. Cypriani, episcopi et martyris.

Iu. His Tractatibus adiicienda est Oratio in laudem Martyrii, et altera de Duplici Martyrio, ad Fortunatum,  que ab aliquo recentiore auctore animi gratia composite sunt. Prior stylo ornato et plus equo affectato scripta est: et patet eius auctorem id intendere, ut orationem ex formula conscribat. Exordio incipit perinde ac si ad populum concionaretur; eius periodi sunt elaborate, cogitationes nimia religione attenuate, ac ordo ualde coactus. Oratio de Duplici Martyrio minus accurate scripta est ab aliquo auctore recentiore, qui Cypriani stylum uolebat imitari. Ab Henrico Grauio et Pamelio creditus est Erasmus huius fraudis auctor; sed absque solido fundamento Erasmi nomini non leue hoc dedecus inusserunt; et certe uir ille doctus eam melius occultasset fraudem; quamuis enim auctor fingat se scribere 240 annis, aut circiter post Christum, ait tamen Religionem latius,  quam imperium diffundi. Meminit persecutionum Diocletiani, et Maximi, siue Maximiani, belli aduersus Turcas; facitque mentionem monachorum eorumque artium.

u. Tractatus de Operibus Christi Cardinalibus, siue principalibus, Cypriano tributus, licet stylus sit plane alius, fide multorum mss. restitutus est Arnaldo a Bonneuallo, in diecesi Carnutensi Abbati, Bernardi amico, qui circa medium seculi XII floruit, eumque pape Adriano Iu inscripserat, quique alios tractatus Bibliothece SS. Patrum insertos eodem stylo conscripsit de uerbis Christi, de Cruce, sex dierum Operibus, et Marie uirginis Laudibus; ac denique librum Meditationum, qui, nondum editus, operibus Cypriani, in Anglia, typis Oxoniensibus nouissime editis  adiectus est  .

uI. Nihil dicam de Expositione in Symbolum Apostolorum, quod eximium opus Hieronymo etiam adscriptum, nunc omnium iudicio restituitur legitimo parenti Ruffino Torano, Aquileiensis ecclesie presbytero; de hac Expositione Gennadius in Catalogo uirorum illustrium meminit, dum ait: »Proprio autem labore, immo gratie Dei dono, exposuit idem Ruffinus Symbolum, ut in eius comparatione alii non  exposuisse credantur.« Inter Hieronymi opera supposititia etiam nunc exstat  .

uII. Tractatus de Hereticorum Baptismo, aduersus S. Cypriani sententiam a doctissimo Rigaltio primum in lucem editus, ueteris est auctoris, qui ante Augustini tempora, et Cypriani forsan etate uixit. Hunc libellum de Rebaptismate Baluzius, monente primum Philippo Labbeo, scriptum fuisse censet  ab Ursino, monacho Afro, quem Gennadius in libro de Scriptoribus Ecclesiasticis inter Scriptores eui quarti iam desinentis nominat, et scripsisse tradit aduersus eos qui rebaptizandos hereticos decernunt, atque docuisse rebaptizandos non esse eos, qui in nomine uel simpliciter Christi, uel in nomine Patris, et Filii et Spiritus sancti, quamuis prauo sensu baptizantur,  iis autem post simplicem Trinitatis confessionem sufficere ad salutem manuum impositionem  .

Persuaserunt potissimum Baluzio, ut opusculum hoc Ursino tribueret, licet Guilelmus Caue illud quod inualescente persecutione scriptum uideatur, euo Cypriani asserat, illa uerba: »post tot seculorum tantam seriem« que ipsum inter et Apostolos intercesserit; elisamque putat Cauei censuram exinde quod, ut ipse alias de tempore concilii Eliberitani ostendisset, mentio persecutionis facta antiquitus fuerit ab iis etiam, qui diu post extinctam persecutionem uixere. Rigaltius econtra, editor Oxoniensis, Tillemontius, Caueus, Maranus et Gallandius arbitrantur opus esse Auctoris ab euo Cypriani parum distantis  .

 uIII. Non magis S. Cypriani operibus genuinis accenseri possunt Tractatus de Montibus Sina et Sion, aduersus Iudeos; liber ad uigilium Episcopum de Iudaica Incredulitate, et Tractatus aduersus Iudeos, qui insecuti sunt Dominum nostrum Iesum Christum. Nam primum a uiro compositus est, qui Rabbinorum, et Caballistarum deliriis fidem adhibebat, nugasque Cypriani ingenio prorsus indignas complectitur. Alterum opusculum de Incredulitate Iudaica, non nisi prefationem esse cuiusdam Christiani senis, qui sese Celsum nominat, in Iasonis Christiani, et Papisci Iudei dialogum, e Greco Latine a se redditum, legenti manifestum est. Hec prefatio ideo inter opera Cypriani forsan adoptata, licet precipiti nimium iudicio, aliquando fuit, quod in codice Colbertino  1453 signato, hoc eius initium sit: Cyprianus uigilio fratri salutem! Porro uetustus is Dialogus Grecus est, cum Origenes lib. Iu contra Celsum eiusdem meminerit  . Quis qualisque fuerit ille Celsus, qui ea in latinum sermonem uersa, prefatione  bene longa, uigilio episcopo  nuncupata auxit, non constat; id solum liquet ex plurimis prefationis locis, eum uigentibus adhuc persecutionum temporibus, et ante susceptam ab imperatoribus fidem Christianam scripsisse.

IX. Tertium denique aduersus Iudeos Tractatum ob nimiam styli dissonantiam Cypriano tribui non posse Critici pariter consentiunt; obseruat insuper Cl. Dupinius duobus his in operibus, prefatione nimirum uigilio inscripta, et Tractatu aduersus Iudeos, nichil congruens et solidum reperiri  .

X. Carmina Genesis et Sodoma inscripta Cyprianum auctorem habere Pamelius arbitratus est, eo quod a Georgio Fabritio ac Morellio et in codice ms. Bibliothece uictorine apud Parisios ipsi tribuantur;  quodque aliquot phrases Cyprianicas in iisdem deprehendisse sibi uideretur. uerum he rationes exigui momenti sunt, neque memorata Carmina sancto Martyre sat digna sunt, et ignoti cuiusdam auctoris esse rectius creduntur. Nihil pariter suadet, alterum item carmen ad Senatorem ex Christiana Religione ad Idola conuersum. Sancto nostro uindicare, uti nec Hymnum de Cruce Domini uel de Pascha Domini, uti Pamelius, uel Lignum uite, uti Fabritius legerunt, quem, eodem teste Pamelio, codex Dunensis uictorino adscribit, et post cuius finem alter codex Cornelii Gualteri habet: Celii Cypriani episcopi et martyris Hymnus de Pascha Domini N. I. Christi, aut secundum quosdam uictorini Pictabronensis  Episcopi, cuius nomine  etiam in aliis mss. codicibus exstare dicitur. In Baluzii editione ueneta uictorinum Pictauiensem prefert.

XI. Alii Tractatus Cypriano inscripti non tantum sunt supposititii sed etiam nugas et mendacia continent. Sic opus de Cena ridiculum, ac ineptiis refertum est, non modo itaque sancto Martyre nostro, sed nec Christiano homine dignum est; fetus scilicet cuiusdam nugatoris, sacre Scripture historiis ad ineptas fabulas suas abusi, ut mirum sit, illum S. Cypriano nostro umquam adscribi potuisse. Tillemontius  , ob ineptissimos non ex rebus profanis, sed ex Scripturis sacris etiam per fas et nefas deductos iocos illud Turca dignius, quam Christiano iure merito existimat. Testatur Salmasius in Notis  ad Flauium uopiscum, pag. 396, se beneficio doctissimi iurisconsulti Iureti habuisse hunc Libellum manuscriptum ab Azelino monacho Rhemensi uersibus redditum cum hoc titulo: Cena Azelini, Rhemensis  monachi, quam condidit ad Henricum imperatorem imitatus Cyprianum Carthaginensem. De eodem libro sequentia refert Casimirus Oudinus  : »Unum quoque me admonuit circa opusculum Cena Cypriani in operibus eius inscriptum, uir eruditione clarissimus Godefridus Guilielmus Leibnitius, epistola Hanouere scripta, anno 1707, die 29 decembris, haberi apud se editionem huius opelle factam in Germania anno 1681, in parua forma, cum uersione illius uersibus Germanicis, atque in ista editione, que dubio procul ex fide ms. codicis antiqui et sinceri facta fuit, opusculum constare XX capitibus, ac Maurum quemdam  dedicasse illud Lothario Regi Francorum Filio Ludouici Iu, Transmarini dicti, qui regnum anno 954,  per annos XXXII tenuit, ad annum usque 985. Unde patet, opusculum istud nullius meriti, ac quod Regi Francorum dedicaretur indignissimum, esse fetum hominis indocti, ac seculi decimi obscurissimi, a temporibus Cyprianicis remotissimi. Que a clarissimo Leibnitio mecum communicata posteros celare nolui.«

XII. Eiusdem farine sunt duo Tractatus, utpote superstitione, atque impietate referti  , quos reperit editor Oxoniensis sub nomine Cypriani, alterum Latine, alterum Grece scriptum. Primi titulus, Secreta Cypriani seu arcana: alterius, , Preces Cypriani. Utrumque, utpote fedissime superstitionis plenum luce prorsus indignum iudicauit. Hec autem, iudice Marano  supposita uidentur fuisse  Cypriano Antiocheno.

XIII. Sic etiam Reuelatio Capitis S. Ioannis Baptiste, quod fabulosum opusculum in antiquissima uindelici Spirensis editione reperitur sub nomine S. Cypriani, est narratio fabulosa, scripta post Athanasium, Cyrillum, Theodosium, Wandalos, Marcellini et Pipini Chronica, quorum in ea mentio fit.

XIu. Ad Sanctum quoque nostrum non spectat Confessio S. Cypriani, que Grece ac Latine exstat apud Baluzium, queque inter apocrypha in Decreto Gelasii recensentur; sed ea cognominis sancti, Antiocheni seu Nicomediensis Martyris, esse creditur, qui una cum S. Iustina uirgine martyre, ad diem XXuII septembris Romano Martyrologio inscriptus est. Hanc Confessionem siue Penitentiam eius, qua  prioris uite flagitia uberrime deflet, primus edidit Cyprianicorum operum Oxoniensis editor, et post eum Baluzius: qui tamen et ipsam illam Grece quoque protulit ex Bibliotheca Colbertina, atque ad latus Latine uersionis posuit, quod plurimis hec scateat neuis, ex Greco forsan facilius corrigendis. Presulem Antiochenum hunc fuisse dicunt alii, passumque Nicomedie sub Diocletiano martyrium una cum Iustina uirgine, quam insane deperibat. Nazianzenus, Prudentius, Metaphrastes, alii, cum Carthaginensi  si Cypriano confundunt. Oxoniensis operum Cyprianicorum editor non contemnendis fultus coniecturis diserte affirmat talem Cyprianum Antiochenum nusquam exstitisse, quin totam, que circumfertur de eo narrationem, miram sane, uetustissimam tamen fabulam, et ante Nazianzeni tempora iam natam, quam et heroico carmine tribus libris Eudocia Augusta olim depinxit, nichil aliud esse, quam Cypriani Carthaginensis historiam ab aliquo ex eorum numero, qui Martyrum res gestas nouis argumentis decorare gestiebant; mire interpolatam, uel potius de nouo conditam.

Xu. Falso etiam tribuuntur S. Cypriano Oratio pro Martyribus, atque Oratio quam sub die passionis sue dixit. Utramque adscribit Maranus,  Cypriano  Antiocheno. Dupinius censet duos Tractatus Martyribus inscriptos, et Confessionem siue Penitentiam Cypriani Martyris, opera esse a recentioribus Grecis adscripta Cypriano martyri, qui forsan fuit ipse episcopus Carthaginensis, cuius uita amplificata est  .

XuI. Nonnulla alia nomen Cypriani pre se ferunt, uelut Tyronis et Senece note, quas Cyprianum auxisse uocabulis Christianorum usui aptis existimat post Trithemium Gruterus, a quo he note in lucem edite sunt  . Editum est ab Anglis sub nomine Cypriani computum Paschale, quod a Paulo Diacono designari existimant, cum ait: »Cyprianum Chronicam ualde utilem composuisse.« Scriptoris etatem indicat computum, quod ad quintum Gordiani annum,  et Consules Arianum et Papum perducitur. Non omnino repugnat, ut iam tum conuersus fuisse Cyprianus existimetur, quamuis id Pontius Diaconus suadeat serius contigisse. Sed non quadrat huius scriptoris styli barbaries cum elegantia sermonis, quam Cypriano in primordiis conuersionis studio fuisse perspicitur ex Epistola ad Donatum  . Hic auctor ait Christum Pascha celebrasse quinta uice, et sexta obiisse anno XuI Tiberii, cum per unum annum tantum Euangelium annuntiasset. Systema illud uetus est, unde Dupinius concludit esse opus auctoris antiqui.

XuII. Falso denique S. Cypriano Carthaginensi adscriptus fuit liber de Trinitate, qui Nouatianum  Pseudepiscopum Romanum, de quo sectione II multis egimus, auctorem habet.

XuIII. Preter Opuscula iam recensita, Baluzius proxime post S. Cypriani Epistolas subiecit tres alias uelut dubias, quarum primam ex duobus codicibus uetustis mss., uno Bibliothece illustrissimi Ioannis Bohieri, altero Bibliothece monasterii S. Remigii Rhemensis, secundam ex codice Fuxensi Bibliothece Colbertine, ac tertiam denique ex hoc item codice et altero Rhemensi S. Remigii depromptas esse affirmat. Prima Cornelii pape nomine ad Cyprianum exstat, estque breuis, sed acris reprehensio erroris de hereticis rebaptizandis. uerum, ut alibi iam diximus, non credimus controuersiam illam S. Cornelium inter ac Cyprianum umquam motam fuisse, neque  Ruffini auctoritatem hac in parte admittimus. Apocrypha est ergo hec Cornelii Epistola. Altera, cuius inscriptio hec est: Cyprianus plebi Carthagini consistenti eternam in Domino salutem; non modo a S. Cypriani stylo nimium differt, sed etiam eiusdem etatem non sapit, cum aduersus sacre Scripture Traditores, primum sub Diocletiano notos, scripta sit. Tertia sic exorditur: Cyprianus benedicto et dilectissimo Parenti Turabio in Domino eternam salutem; estque consolatoria ad eumdem de obitu filie dolentem. Eadem hec Epistola sub nomine S. Hieronymi ad Tyrasium olim uenit; sed ab eruditis ipsi penitus abiudicata, inter supposititia eiusdem opera nunc relata est. Nec magis illam ad S. Cyprianum nostrum spectare probat styli inconcinni humilitas  et dictionis obscuritas.

XIX. Clarissimi Duumuiri Edmundus Martene et Ursinus Durandus in amplissima collectione ueterum Scriptorum et Monumentorum historicorum etc., tomo IX, S. Cypriani Carmen ad Felicem de Resurrectione mortuorum, ex ms. codice Corbeiensi ante annos 900 exarato erutum primo loco ponunt. Quis Cyprianus huius Carminis auctor fuerit, etsi pro certo affirmare noluerunt Cl. Editores in obseruatione preuia, negant tamen illud adscribendum esse celeberrimo illi Carthaginensi episcopo et martyri, tam propter orationem nimis salebrosam, quam propter uiolatas frequentius metri leges. Editum quidem hoc carmen iam fuit ad calcem operum Tertulliani, sed nimis audacem se exhibuit Editor, qui, uiolatas  a Cypriano, quisquis ille fuerit, metri leges, humilemque stylum impatienter ferens, opusculum istud elegantioribus uersibus reddere conatus est. Dederunt igitur operam Martene et Durand, ut ex laudato ms. hoc Carmen, quale ab auctore prodiit, sue restituerunt integritati.



ARTICULUS III. De quibusdam S. Cypriani operibus deperditis.

I. E tredecim illis Epistolis, quas a S. Cypriano uelut pastoralis sue uigilantie testes ad Romanum Clerum transmissas, ex eiusdem Epistola decima  quarta scimus  septem superesse, reliquas desiderari Cl. Maranus haud contemnendis demonstrauit argumentis  . Ambe quoque littere, quas S. Cyprianus de Felicissimi ordinatione, eiusdemque ac presbyterorum ipsi adherentium causa ad Clerum ac populum suum pridem scripserat, et quarum exempla prius per Caldonium ac Fortunatum ad Cornelium miserat, quemadmodum ipsemet Cyprianus in Epistola XLII, alias XLu, ad eumdem Cornelium loquitur, interciderunt. Periit etiam Epistola Circularis, quam S. Cyprianus ad omnes prouincias Carthaginensi Metropoli suffraganeas dederat, quatenus de legitimo eiusdem Cornelii episcopatu apud omnes constaret, monerentque singuli episcopi, ut Nouauatianum detestati, Cornelio adhererent. Ita discimus  ex Epistola XLu, alias XLuIII, ad Cornelium. In Epistola Lu, alias LIX, ad Cornelium de duabus litteris mentionem facit, quarum prima Cornelio proxime miserat nomina omnium Catholicorum episcoporum, qui Carthaginensi Metropoli suberant, eo consilio, ut, si quis preter illos ad ipsum scriberet, sciret hunc unum de sacrificatis, uel libellaticis, aut hereticis esse. Altera autem inter cetera etiam Fortunati pseudepiscopatum eidem nuntiauit. Ambe Epistole interciderunt.

Ex Epistola LuIII, alias LXI, ad Lucium manifestum fit, Sanctum Cyprianum una cum ceteris Africe episcopis communem ad eumdem Lucium R. P. Epistolam dedisse, per quam et Pontificatus apicem, et confessionis gloriam ipsi gratulatus est. Hec  ipsa etiam desideratur. Tandem etiam littere S. Cypriani per Diaconum Rogatianum ad Firmilianum misse, quibus eum de dissensione cum Stephano certiorem faciebat,  interciderunt.

II. Pontius Diaconus enumerationem scriptorum S. Cypriani hisce concludit uerbis  : Quis denique tot confessores, frontium notatarum secunda inscriptione signatos, et ad exemplum martyrii superstites reseruatos, incentiuo tube celestis animaret?

Cum sanctus Pontius Cypriani litteras inter ipsius opera non computarit, censet doctissimus Ceillierius  , laudata uerba haud referri posse ad Epistolam LXXuII, in qua confessores ad metalla damnatos  sub ualeriano solatur; sed designare aliquod opusculum singulare, diuersum etiam ab Exhortatione Martyrii, de qua prius Pontius disseruerat  . Hinc colligit Ceillierius hoc opusculum intercidisse, quemadmodum et litteras, quas S. Cyprianus ad S. Augustinum et S. Felicitatem martyres Capuanos in  Campania durante persecutione ualeriani dederat  . Siquidem S. Cyprianus suam sollicitudinem atque caritatem ultra Africam etiam extendebat  .

III. Hisce adhuc adiungimus breuem obseruationem de Epistola sexagesima octaua, utrum S. Cypriano sit reuera adscribenda. Supra iam adnotauimus, dum de Epistolis S. Martyris disseruimus, memoratam ad Stephanum Epistolam de Marciano Arelatensi Episcopo abstinendo, quam non solum Cypriani editores Pamelius, Baluzius, Fellus, sed et sane note  scriptores Cypriano uindicant, tamquam apocrypham, eoque indignam censuisse Launoium. Quin tamen erudito uiro subscribamus, multa quidem obstant; nam, ut a Basnagio  annotatum, non solum Cypriani stylo scripta est, sed et ea complectitur, que Cypriani tempora, mores, disciplinam, maxime sonat, ita, ut ouum non sit ouo similius, quam hec Epistola ceteris Cypriani. Alio etiam argumento eam auctori suo uindicat Fellus; etenim S. Augustinus Epistole cuiusdam Cypriani ad Stephanum meminit, que prorsus ad questionem de Baptismate non spectat; cumque due tantum eiusdem ad Stephanum Epistole supersint, quarum altera de Baptismate agit, id est septuagesima: ad hanc omnino respexisse Augustinum, uerisimile est.



APPENDIX PRIMA. OPUSCULA DUBIA.





LIBER DE DISCIPLINA ET BONO PUDICITIAE. EPISTOLA IGNOTI AUCTORIS. *

 [1Kb] I. Aliquas officiorum meorum partes non estimo preterisse, dum semper enitor, uel maxime quotidianis Euangeliorum tractatibus, aliquando uobis fidei et scientie per Dominum incrementa prestare. Quid enim aliud in Ecclesia Domini utilius geri, quid accommodatius officio episcopi potest inueniri, quam ut doctrina diuinorum, per ipsum insinuata collataque, uerborum, possint credentes ad repromissum regnum peruenire celorum? Hoc certe mei et operis et muneris, quotidianum uotiuum negotium, absens licet, obtinere connitor; et per litteras presentiam meam uobis reddere conor. Dum uos solito more allocutionibus missis in fide interpello, ideo conuenio, in Euangelice radicis firmitate solidati, aduersus omnia diaboli prelia stetis semper armati. Absentem  me non credam, si fuero securus. uerumtamen omnia que utiliter proferuntur, et eterne uite statum tractantibus uel definiunt, uel promittunt; ita demum fructuosa sunt, si ad emolumentum operis, diuine  indulgentie uiribus, adiuuentur. Non solum proferimus uerba que de Scripturarum sacris fontibus ueniunt, sed cum ipsis uerbis, preces ad Dominum et uota sociamus, ut tam nobis quam uobis, et sacramentorum suorum thesauros aperiat, et uires ad implenda que cognoscimus, tribuat. Periculum enim maius est uoluntatem Domini cognouisse, et in Dei uoluntatis opere cessasse.

[1Kb] II. Quamuis ergo ad multa uos negotia et ad diuine monitionis precepta, semper ut scitis exhorter , tamen ut precipue pudicitie claustra teneatis  admoneo: scientes templum esse uos Domini, membra Christi, habitationem Spiritus sancti,  electos ad spem, consecratos ad fidem, destinatos ad salutem; filios Dei, fratres Christi, consortes Spiritus Sancti, nichil iam carni debentes, quasi renatos ex aqua et pudicitia, preter uoluntatem   quam uelle debemus ut nostra sit: prestetur etiam propter redemptionem, ut corrumpi non possit, que a Christo consecrata sit. Nam si Apostolus Ecclesiam sponsam Christi  pronuntiat, oro uos, quanta pudicitia exigitur, ubi Ecclesia inter matrimonia sponsa uirgo prestetur? Et ego quidem, nisi quod breuiter uos admonere proposui, latissimas satis puto, et locupletes pudicitie laudes proferre potui: sed superuacuum duxi laudare eam diutius apud colentes. uos enim illam ornatis dum geritis, et plures eius laudes exercendo profertis; facti eius ornamentum, dum et illa uestrum est, mutuo decore inuicem fenerando. Illa uobis disciplinam bonorum suggerit morum, uos illi ministerium prestatis operum sanctorum. Nam et illa quantum et quid possit  per uos apparuit, et quid uos uelitis, ipsa demonstrauit et docuit; copulatis in unum, duobus bonis mandatorum et rerum, ne quid mutilum uideretur, si aut precepta ministeriis, preceptis ministeria defuissent.

III. Pudicitia est honor corporum, ornamentum morum, sanctitas sexuum, uinculum pudoris, fons castitatis, pax domus, concordie caput. Pudicitia sollicita non est cui placeat nisi sibi: pudicitia semper uerecunda, dum innocentie mater est: Pudicitia semper ornatur solo pudore, bene sibi tunc conscia de pulchritudine, si improbis displicet; pudicitia nichil ornamentorum querit, decus suum ipsa est. Hec nos commendat Domino, connectit Christo: hec expugnat omnia de membris illicita desideriorum  prelia, pacem nostris corporibus inducit: beata ipsa, et beatos efficiens apud quoscumque habitare dignatur; quam numquam accusare possunt, nec qui eam non habent: uenerabilis etiam hostibus suis, dum illam multo magis mirantur, qui eam expugnare non possunt. Sed ut matura et in uiris probata semper, et a feminis appetenda; sic inimica eius impudicitia semper est detestanda: obscenum ludibrium reddens ministris suis, nec corporibus parcens nec animis. Debellatis enim propriis moribus, totum hominem suum sub triumphum libidinis mittit; blanda prius, ut plus noceat dum placet; exhauriens rem cum pudore; hostis continentie, frequenter perueniens ad sanguinem cupiditatum infesta rabies, incendium conscientie bone, mater impenitentie,  ruina melioris etatis, contumelia generis, expugnans sanguinis et familie fidem, alienis affectibus suos inserens filios, in aliena testamenta sobolem ignoti et corrupti generis inducens. Que plerumque extra sexum ardens, dum se non continet intra concessa, parum sibi putat satisfactum, nisi in uirorum quoque corporibus non uoluptatem nouam querat, sed extraordinaria et portentosa contra ipsam naturam ex uiris per uiros monstra conquirat.

 Iu. Sed enim pudicitia locum primum in uirginibus tenet, secundum in continentibus, tertium in matrimoniis. uerum in omnibus gloriosa est cum gradibus suis. Nam et matrimoniorum fidem tenere laus est, inter tot corporis bella; et matrimonio de continentia modum statuisse, maioris uirtutis est, dum etiam licita reiiciuntur. Certe ex utero sanctitatem custodisse, et infantem se usque in senectutem in sua etate tota tenuisse admirande utique potentie est: nisi quod blandas corporis leges non nosse, magis felicitatis est, notas iam uicisse uirtutis est; sic tamen ut et uirtus ista de dono Dei ueniat, licet se in membris hominibus ostendat.

u. Pudicitie, fratres, antiqua precepta sunt. Quare antiqua dico? Quia cum ipsis hominibus instituta  sunt. Nam et ideo uir suus femine est, ut preter eumdem alterum nesciat, et ideo uiro reddita est mulier, ut subiecto quod fuerat ei proprium, nichil requirat alienum. Sic et duo, inquit, erunt in carne una , ut in unum redeat quod unum fuerat, ne separatio sine reditu occasionem prestet alterius. Inde et Apostolus: Caput mulieris pronuntiauit uirum , ut coniunctione duorum pudicitiam probaret. Nam ut alterius caput membris aptum non potest esse, ita et alieno capiti membra non sua: caput enim suis conuenit membris, et membra capiti suo; utraque naturali fibula in concordia mutua coherent, ne qua oriente discordia de diuisione membrorum pactum diuini federis rumperetur. Addit tamen et dicit: Quoniam qui  uxorem suam diligit, seipsum diligit . Nemo enim carnem suam odio habet, sed nutrit et fouet eam, sicut et Christus Ecclesiam. Charitatis cum pudicitia ex hoc magna prescriptio, si uxores diligende sunt a uiris suis sicut et Christus dilexit Ecclesiam; et ita uxores maritos debent diligere, ut Ecclesia diligit Christum.

[1Kb] uI. Hanc sententiam Christus quando uxorem dimitti non nisi ob adulterium dixit : interrogatus, tantum honorem pudicitie dedit. Hinc nata est illa sententia: Adulteras non sinetis uiuere . Hinc Apostolus dicit: Hec est uoluntas Dei, ut abstineatis uos a fornicatione . Hinc et illud dicit: Membra Christi, membris meretricis non esse iungenda .  Hinc traditur Satane in interitum carnis qui, proculcato iure pudicitie, uitia carnis exercet. Hinc merito regnum celorum non tenent adulteri; hinc est omne peccatum extra corpus esse, solum adulterum peccare in suum corpus: hinc cetere preceptoris auctoritates, quas nunc recolere omnes non est necesse, apud uos presertim qui illas nostis frequenter et facitis; que licet descripta non sint, queruli tamen de his non potestis esse. Adulter enim  non habet excusationem, aut habere potuit, quia ducere licebat uxorem.

[1Kb] uII. Sed sicut matronis iura prescripta sunt, que ita sunt nexe, ut diuelli inde non possint, uirginitas uero et continentia extra ius omne sunt: nichil ad uirginitatem de matrimoniorum legibus pertinet, altitudine sua transcendit omnes. Si ulla praua hominum ausa leges supergredi conantur, uirginitas equat se Angelis: si uero exquiramus, etiam excedit; dum in carne luctata uictoriam etiam contra naturam refert, quam non habent Angeli. uirginitas quid aliud est quam future uite gloriosa meditatio? uirginitas neutri sexus est: uirginitas est perseuerans infantia: uirginitas est uoluptatum triumphus: uirginitas filios non habet, sed quod plus est, filiorum contemptum  habet, non habet fecunditatem, sed non habet orbitatem: felix quod est extra partus dolorem, felicior autem quod est extra funerum filiorum calamitatem. uirginitas quid est aliud quam soluta libertas? Maritum non habet dominum. uirginitas affectationibus omnibus soluta est: non matrimoniis est dicata, non seculo, non liberis. Persecutionem non potest timere, dum illam de securitate potest prouocare.

[1Kb] uIII. Sed quia pudicitie nobis breuiter sunt exposita precepta, iam pudicitie ponamus exemplum, Plus enim proficitur, cum in rem presentem uenitur: nec de uirtute dubitabitur, quando quod precipitur exemplis etiam signatur. Exemplum pudicitie a Ioseph cepit . Adolescens Hebreus generosus de patre, generosior de innocentia, ob inuidiam  reuelationum distractus a fratribus Ismelitis, in domum deuenerat hominis Aegyptii; obsequio et innocentia et tota seruitutis fide facilem et beneuolum in se animum sui prouocauerat domini, cuius faciem tam sermo liberalis, quam etas omnibus commendauerat. Sed ista generositas ab uxore domini aliter quam decebat accepta est: in domus parte secreta, et sine arbitris, alta et facinoribus accommoda; putauit se pudicitiam adolescentis incontinens mulieris impudicitia, nunc promissis, nunc minis posse superare. Et cum retentus est uestibus, eo quod moliretur fugam, propter tanti facinoris audaciam ipsas uestes relinquens, et corporis nudi sinceritatem habiturus innocentie testem; ad crimen impudicitie sue imprudens mulier adiicere non dubitauit calumniam:  et ceteris et marito, squalida et feruens, spreto desiderio suo, conquesta est dolore simulato,  quod Hebreus adolescens uim sibi molitus fuisset inferre, quam ipsa conata fuerat irrogare. Maritalis ardor rerum inscius, et uxoris accusatione grauiter inflammatus incenditur. Pudicus uero iuuenis, quia delicto conscientiam non miscuit, in imum carceris truditur. Sed sola non est in carcere pudicitia: nam est cum Ioseph Deus, et nocentes dantur in manu eius, quia innocens fuerat. Somniorum preterea obscura dissoluit, quia spiritus in tentatione uigilabat, et per dominum liberatur a uinculis. Qui in domo minor cum periculo fuerat, regie domus sine periculo dominus effectus est: generositati sue redditus, fructum pudicitie et innocentie, Deo iudice, a quo meruerat, accepit.

IX. Sed non minus, ex parte diuersa, aliud nobis  pudicitie simile de continentia feminarum exoritur exemplum. Fuit, ut legimus, Susanna  filia Helcie, uxor Ioachim pulcherrima, pulchrior moribus. Hanc nullum ad decorem commendabat species; simplex enim erat. Excoluerat pudicitia, et cum pudicitia sola natura. Hanc e senioribus duo ceperant deperire, nichil memores nec diuini timoris, sed nec sue annis iam marcescentis etatis; ita illos in flagrantia transacte iuuentutis incendia, rediuiue libidinis flamma reuocabat: pudicitie latrones amorem profitentur, sed oderant. Resistenti minantur calumnias, adulterii se dicunt accusatores uoto adulteri. Inter quos libidinis scopulos auxilium de Domino petebat, quia uiribus corporis repugnare non ualebat. Et exaudiuit de celo clamantem ad se  pudicitiam Dominus; et cum iniquitate oppressa duceretur ad penam, uidit inimicorum liberata uindictam. Bis uictrix, et in periculo suo tam funeste toties consepta, et libidinem euasit, et mortem. Infinitum erit si exempla prosequar plura: his duobus contentus sum, presertim cum omnibus sit uiribus per istos pudicitia defensa.

[1Kb] X. Non illos emollire potuit in uita generosi sanguinis memoria, que in quosdam licentia lasciuie est ministra: non decor corporis, et apte positorum figura membrorum, que suggerit plerumque ut, quasi flos quidam, properans uelociter transiture etatis, porrecta uoluptatis occasione pascatur: non anni primi uirentis, sed maioris etatis; cum rudis adhuc sanguis estuans, nature flammas accendat,  et in medullis uersata ceca incendia ad remedium, uerum etiam per periculum pudoris itura: non ulla  latebrarum et sine ullo conscio, que tuta quibusdam putatur, occasio; que maxima uis est admittendi sceleris, cum deliberationibus occurrit impunitas. Non posita necessitas de auctoritate iubentium, et in temeritate participum atque sociorum; quo genere franguntur etiam sepe recta consilia. Non premia ipsa et bonitas, non accusationes, non mine, non pene, non mortes; nichil tam seuum, tam durum, tam triste, quam cecidisse de alto pudicitie gradu. Digni tanto iudicis diuini premio, quorum alter regio pene throno illustraretur, altera concordia mariti dotata inimicorum mortibus redimeretur. Hec sunt et his similia semper nobis ante oculos exempla ponenda, his paria diebus noctibusque meditanda.

 [1Kb] XI. Nihil animum fidelem sic delectat, quam integra immaculati pudoris conscientia. uoluptatem uicisse, uoluptas est maxima: nec ulla maior est uictoria, quam ea que de cupiditatibus refertur. Qui hostem uicit, fortior fuit, sed altero; qui libidinem repressit, seipso fortior fuit: qui inimicum prostrauit, externum hostem percussit; qui cupiditatem depressit, hostem domesticum superauit. Malum omne facilius uincitur quam uoluptas: quia illud quicquid est, horridum est; hoc blandum est. Nihil tam difficile opprimitur, quam quod per illud armatur. Qui cupiditates tollit, et metus sustulit; nam ex cupiditatibus metus ueniunt. Qui cupiditates uincit, de peccato triumphat: qui cupiditates uincit, malum generis humani sub pedibus suis iacere  ostendit: qui cupiditates uicit, pacem sibi perpetuam dedit: qui cupiditates uicit, libertatem sibi, quod etiam est ingenuis difficillimum, reddit. Meditanda ergo nobis, fratres, ut res docent, semper pudicitia: quo facilior sit, nullis artibus constat. Que enim illa consummata uoluntas, que nisi impediretur, longe est, sed nostra est: ita non est acquirenda, sed fouenda que nostra est.

[2Kb] XII. Quid enim est aliud pudicitia, quam mens honesta ad custodiam corporis data; ut sexibus redditus pudor, seueritate signatus, fidem honoris de incorrupta sobole seruaret? Pudicitie autem, fratres, competunt et cogniti sunt in primis diuinus pudor, et preceptorum sancta meditatio, et animus propensus ad fidem, et mens attonita ad sacram religionem:  deinde uidere, ne quid in se ultra modum sculptum, ultra honestatem productum, ne quid proditum, ne quid arte fucatum, ne quid ad irritandos, aut redintegrandos dolos lenocinatum. Non est pudica que affectat animum alterius mouere, etiam salua corporis castitate. Longe absint quibus pulchritudo non ornatur, sed prostituitur. Nam sollicitudo de pulchritudine, et male mentis iudicium et deformitatis est. Sit natura corporis libera, nec diuinis operibus inferatur uis. Semper est misera, que sibi non placet qualis est. Quid capillorum mutatur color? quid oculorum extremitates suffuscantur? Quid facies artibus in diuersam formam conuertitur? quid postremo speculum consulitur, nisi quia ne ipsa sit timetur? Cultus etiam mulieris pudice pudicus sit: adulterium fidelis  nec in coloribus nouerit. uestibus aurum intexere, quasi pretio est uestes corrumpere. Quid inter fila staminum delicata, rigida faciunt metalla? nisi ut fluentes humeros premant, et luxuriam infeliciter animi iactantis ostendant? Quid cum ceruices peregrinis lapidibus urgentur et absconduntur, quorum pretia etiam sine artibus Kalendarium cuiusuis excedunt? Non ornatur mulier, sed uitia mulieris ostenduntur. Quid cum digiti tali auro onerati, nec intrare possunt, nec egredi; utrum usus exposcitur, an patrimoniorum inanis pompa monstratur? Mirum negotium, mulieres ad omnia delicate, ad uitiorum sarcinas fortiores sunt uiris.

XIII. Sed ut repetam que ceperam, colenda semper pudicitia uiris et feminis, omni custodia seruanda  est intra limites suos. Cito natura corporis periclitatur in corpore, dum rapit illam secum caro, que semper in lapsu est. Sub pretextu quippe nature que homines semper urget ad affectus, quibus ruine collapsi generis resarciuntur; blandimento uoluptatis fallens, non ducit ad continentiam legitime coniunctionis sobolem, sed iactat in crimen. Ergo contra has carnis insidias, quibus se diabolus et socium ingerit et ducem facit, obluctandum est omni genere uirtutis. Assumatur secundum Apostolum Christi opera, et a consortio carnis quantum potest animus colligatur: separetur consensus a corpore, uitia semper castigentur ut odiantur: ante oculos obseruetur deformis iste atque deiectus peccati pudor. Penitentia ipsa cum luctibus suis commissorum criminum inhonesta  contestatio est. Nihil consideretur curiose in alienis uultibus? Sermo et breuis sit, et sobrius risus, signum est enim animi facilis et remissi, nam contactus recedat etiam honestus. Nihil corpori liceat, ubi uitandum est corporis uitium. Cogitetur quam honestum sit uicisse dedecus, quam inhonestum uictum esse dedecore.

XIu. Dicendum etiam quod adulterium uoluptas non est, sed mutua contumelia, nec delectare potest, quod et animam interficiat et pudorem. Cerceat animus stimulos carnis, refrenet impetum corporis. Accepit enim hanc potestatem, ut illi ad imperium eius membra seruirent, et quasi legitimus ac perfectus  auriga, ultra concessas corporis metas extollentes se carnis impetus, celestium preceptorum habenis reflectat; ne ultra terminos suos currus iste corporis raptus, in periculum suum secum et ipsum rapiat aurigam. Sed inter hec, immo et ante hec, contra turbas et uitia omnia de diuinis castris auxilium petendum est: solus enim potens est Deus qui homines dignatus est facere, et plena hominibus auxilia prestare. Ego pauca dictaui, quoniam non est propositum uolumen scribere, sed allocutionem transmittere. uos Scripturas aspicite, exempla uobis de ipsis preceptis huius rei maiora conquirite. Fratres charrissimi, bene ualete.





MONITUM.

Hic nouis Editoribus locus et animus erat libellum D. Cypriano recenter adiudicatum, cul titulus: Exhortatio ad Paonitentiam, denuo edendi ex anecdotis CCII. uu. Trombelli et Mingarelli, canonic. regular. qui primi hunc librum ex uetustissimis membranis eruerunt, ac publici iuris fecerunt, Bonon., ann. 1751. Hunc uero librum inuentu difficillimum, in Italie bibliopolarum schedis latitantem, necdum, licet omni ope quesitum, opportune repertum, serius in decursu istius Bibliothece dandum esse pollicemur.



APPENDIX SECUNDA. OPUSCULA SUPPOSITA.





LIBER DE ALEATORIBUS. TRACTATUS PERPERAM CYPRIANO ADSCRIPTUS. 

 [1Kb] I. Magna nobis ab uniuersa fraternitate cura [a 1Kb] successit: maxime ex rea [b 1Kb] perditorum omnium audacia, id est, aleatorum que animos ad nequitiam in se illicit, ut in lacum mortis mergat [c 1Kb] . Et quoniam nobis diuina et paterna pietas Apostolatus ducatum contulit, et uicariam Domini sedem celesti dignatione ornauit, et originem authentici Apostolatus, super quem Christus fundauit Ecclesiam in superiore nostro [d 1Kb] portamus, accepta simul potestate soluendi ac ligandi et curatione peccata dimittendi: salutari [e 1Kb] doctrina admonemur, ne cum delinquentibus assidue ignoscimus, ipsi cum eis pariter torqueamur.

 [1Kb] II. Ideo sal terre dicimur, ut ex nobis omnis fraternitas celesti sapientia saliatur. Nam cum dicat: Sal autem si fatuatum [f 1Kb] fuerit, nichil [g 1Kb] ualebit nisi ut proiiciatur foras et conculcetur ab hominibus; hoc ueremur et timemus, ne in [h 1Kb] Ecclesia securi, quod nobis sacerdotalis dignitas tradita est [i 1Kb] negligentes, iuxta quosdam fratres inertes reperiamur: aut dum falsam communicationem damus, id quod cum honore de Dei dignatione percepimus, indignante Domino et exprobrante amittamus; dicit enim Scriptura diuina; ue erit pastoribus. Quod si ipsi pastores negligentes reperti fuerint, quid respondebunt [i 1Kb] Domino pro  pecoribus? Quid de Domino pecora dicent? a pecoribus se esse uexatos? non credetur illis: incredibilis res est pastores pati posse aliquid a pecore; magis punientur propter mendacium suum. Et alia Scriptura dicit: Rectorem te petierunt, noli extolli. Esto in illis quasi unus ex ipsis: curam illorum habe et considera. Et iterum: Existimate sacerdotem esse cultorem, et omnes esse apud eum delicias, granaria plena, et de quocumque desiderauerint [a 1Kb] pabulo oues, eas saturare. Nam ut constaret nos, id est episcopos, pastores esse ouium spiritalium, hoc est, hominum fidelium qui sub cura nostra constituti, ne ullum [b 1Kb] in eis scabiei uitium reperiatur; quo magis a nobis quotidie perscrutentur, ut medicamine celesti adhibito, uellera eis florida crescant que ad naturam uestis  salutaris proficiant.

[1Kb] III. In Euangelio Dominus ad Petrum dixit: Petre, inquit, amas me? Et Petrus respondit: Etiam Domine, tu scis quoniam amo te. Dixit: Pasce oues meas; et sollicite mandans tertio confirmarit dicendo: Pasce [c 1Kb] oues meas.

[1Kb] Iu. Et quoniam Episcopium [d 1Kb] , id est, Spiritum sanctum per impositionem manus, cordis excepimus hospitio; cohabitatori nostro ne ullam [e 1Kb] molestiam proponamus, Apostolus [f 1Kb] monet et dicit: Nolite contristare Spiritum sanctum qui in uobis est; et nolite extinguere lumen, quod effulsit in uobis. Quanta autem Episcopum bene agentem et salubriter admonentem, sine tribulatione corporis, condigna maneant [g 1Kb] Martyria: tanta et in Episcopum negligentem [h 1Kb] nulla de Scripturis sanctis documenta promentem, cumulentur  tormenta; apostolus nos excitat Paulus, et condigno statu episcopos et procuratores Euangelice doctrine ponit et dicit: Quamdiu erit infans, procuratores et actores habet; at cum creuerit hereditatem suam expetit. Nos etiam dispensatores et procuratores Euangelii sumus; hoc quoque inter dispensatores et procuratores queritur, ut quis fidelis et iustus inueniatur; si ergo apud dispensatores et procuratores queritur, ut quis fidelis et iustus inueniatur, quid si oues [i 1Kb] delinquant,  et delinquentibus dispensatores? Non ipsi delinquentium se pondere onerant? Apostolus [i 1Kb] Paulus commemorat, quando ad Timotheum docendum et corroborandum in fidei firmitate, ne quid Deum fallat, et ne malignum orationibus iustorum intercedat, prouidus et sollicitus dicit: O Timothee fili, commendatum serua: noli spernere donum quod in te est per impositionem manuum seniorum: accingere fortiter, et uiriliter age ministerium tuum, et cum integritate supple: esto ceteris bonum [k 1Kb] exemplum; nemo tibi contradicat, nemo iuuentutem tuam contemnat: peccantem coram multis castiga, ut et ceteri metum habeant, et ne communicaueris peccatis alienis. Et iterum: Si quis frater fornicarius, aut idolorum cultor, aut auarus, aut raptor siue iniustus nominatus fuerit,  cum eiusmodi quidem nec cibum capere. Et alio loco: Quicumque frater more alienigenarum uiuit, et admittit res similes factis eorum, desine in conuictu eius esse; quod nisi tu faceris [l 1Kb] , et tu particeps eris eius. Et in doctrinis Apostolorum: Si quis frater delinquit in Ecclesia, et non paret legi; hic nec colligatur, donec penitentiam agat, et non recipiatur, ne inquinetur et impediatur oratio uestra. Et Apostolus etiam iterum dicit: Eximite malos e medio [m 1Kb] uestri.

[1Kb] u. Quod si multorum testium uaria et consonanti monitione docemur [n 1Kb] , cum delinquentibus fratribus cibo ne quidem uesci; quanto magis debeat et ab sacrificio Christi arceri? Quam magna et larga pietas Dei filii, quod in futurum prescius nobis consulat: ne quis inter fratres incautus denuo laqueis diaboli capiatur?  Sollicitos esse iussit et prouidos atque eruditos; quoniam hostis ille antiquus circuit, pulsans Dei seruos, non uno genere tentans. Multe enim sunt tentationes eius quorum primordia sunt: idololatria, mechie, furta, rapine, auaritia, fraus, ebrietas, impatientia, adulterium, homicidium, zelus, perfidia, falsa testimonia, eloquium falsum, inuidia, extollentia, maledictum, error, et si qua sunt similia que his congruunt; ex quibus est alee tabula.

 [2Kb] uI. Preest [a 1Kb] diaboli laqueus manifestus, uenenum portans letale serpentis, et inductio corrumpens; que cum uidetur nichil esse, magna amplexu [b 1Kb] operitur deletio. Quid illud est, queso, fideles, ut manus que iam ab iniuriis humanis expiata est, et ad sacrificium Dominicum admissa, et quod ad salutem totius hominis pertinet, dignatione [c 1Kb] suscipit; que ad laudem Domini in oraculo exsurgit; que [d 1Kb] signum crucis, per quod tuemur, frontibus imprimit: ipsa que [e 1Kb] diuina sacramenta consummat: quid est, inquam, ut iterum laqueis diaboli, unde exuta est, implicetur et per ipsa damnetur? Aleatrices manus, libidinoso studio consueuerunt, id est, alee tabule; quod est diaboli uenabulum [f 1Kb] , et delicti uulnus insanabile. Alee tabulam dico, ubi diabolus presto est, ad [g 1Kb]  amicapiendum summissus, et cum ceperit de captiuo triumphum, perfidia, falsa testimonia. Tabulam alee dico; ubi dementia, et furia, et uenale periurium, imperium et colloquium serpentinum. Illic rabiosa amicitia, illic atrocissimi sceleris fraternitas [h 1Kb] discordans, illic conuicia et audacia seua, et mens insana, et fera impatientia. Alee tabulam dico; ubi possessionum amissio, et pecuniarum ingentium [i 1Kb] perditio, monstrum, et demonstrans litigiosum, furax dementia.

[1Kb] uII. O aleatorum noxia, sedentaria, et pigra nequitia! O manus crudeles, et ad periculum sui armate, que bona paterna et opes auorum sudore quesitas ignominioso studio dilapidant: manus trux, noxia et insomnis nocte dieque continuis instrumentorum suorum  armigera: que peccando seipsam damnauit, et post peccata non desinit ire! O nequam manus, in perniciem Domini sui armata, que sordidissimi eris totam substantiam perdit; et cum tot essent augende  rei familiaris et multarum abundantie opum, modo inops et pauper est! Alea est, quam lex odit: alea est, quam [i 1Kb] sequitur crimen ignobile; ubi manifesta tentatio, et pena occulta. Alea est alueus [k 1Kb] mali, et supplantatio amici, que nec lucrum confert, sed totum consumit. Hinc deinde pauperes fiunt, hinc opes suas perdunt, hinc iam consumptis omnibus rebus suis, mutuis pecuniis se obruunt: hinc patrimonium, sine ulla fori calumnia amittunt. Qualis est lis, ut quos nemo persequitur, seipsos per inuidiam persequantur? ut paternas suas hereditates sub ossorum multiformi numero [l 1Kb] dispergant?

[1Kb] uIII. Est et quando ipsi aleatores cum prostitutis mulieribus penes auctorem suum nocturnas uigilias, clausis foribus, celebrant: armantur aduersus se miseri,  spiritu diaboli repleti: et illic duplex aut geminum crimen admittunt. Hic concrepat alee sonus, illic silentio operatur incestus: hic sine ullo dignitatis sue respectu, sine ulla excusatione, pestifero studio cedere bonis suis cogitur; illic secreto mortale uenenum bibitur. Unde hec sacrilegia meditatio, unde hoc crimen, auctorum testimonio comprobamus? Cum enim quidam studio litterarum bene eruditus, multum meditando hoc [m 1Kb] malum et tam perniciosum studium adinuenit, instinctu solius Zabuli, qui eum artibus suis repleuerat; hanc ergo autem ostendit, quam et colendam sculpturis cum sua imagine fabricauit. Statuit itaque imaginem suam cum nominis sui subscriptione, suggerente sibi amico, qui ut hanc artem excogitaret in pectore subiecit [n 1Kb] . Sic ergo se in imagine  speciosa demonstrans, alto quodam loco condidit; et in sinus suos hanc alee tabulam gestans, ut quasi ipse lusor et adinuentor huius malitie appareret, cuius nomen a Dei seruis nominari non deberet   et quisque Dei seruus alee tabulam amplectitur, auctoris nomine uocaretur. Ille enim cum se in statunculis et simulacris formaret, aliud crimen adinuenit, quo se ab imitatoribus suis [a 1Kb] colendum, et sibi sacrificandum instituit; ita ut qui uellet studio eius adherere, non ante manum in tabulam porrigeret, nisi auctori huius prius sacrificasset. Inde factum est, ut olim qui homo fuerat, et facinoris admissionis adulter, post mortem, a profanis [b 1Kb] et errantibus sub fictitio nomine Dei, talis coli meruerit.

[1Kb] IX. Alee tabula qui ludit, et maleficia [c 1Kb] nosse debet, quod a Dei seruis longe sit, sciens [d 1Kb] quoniam foris maleficus et uenenarius, et iterum in iudicii diem in igne rotante torquebitur. Alee tabula qui ludit,  prius auctori eius sacrificare debet, quod Christianis non licet dicente Domino: Sacrificans diis eradicabitur, nisi Deo soli; et iterum: Nolite sacrificare diis alienis, ne incitetis me in operibus manuum uestrarum ad disperdendum uos. Christianus qui es, et alee tabula ludis, licet non sacrifices, lege huius facinoris particeps es. Et utique Dominus occurrit et dicit: Exi de ea, populus meus, ne sis particeps delictorum eius. Et iterum: Discedite, discedite inde, exite de medio eius qui portatis uasa Domini, et immundum ne tetigeritis. Christianus quicumque es et alea ludis, hoc primo [e 1Kb] in loco credere debes, quia non Christianum, sed Ethnicum tibi nomen est; et illud quod ad sacrificium Dominicum pertinet, in uacuum sumis. Sic enim [f 1Kb] dicit: Omnis immundus non  tanget [g 1Kb] sacrificium Sancti. Dicit enim Scriptura: Omnis uir manducans carnem sacrificii, et immunditia eius super ipsum; pereat anima illa de populo meo.

[2Kb] X. Aleator quicumque es, Christianum te dicis; quod non es, eo quod seculo particeps es: nec amicus [h 1Kb] Christi potes esse, qui cum inimico Christi tenes amicitiam. Certe qualis dementia aleatorum fidelium, ubi insaniunt, et furacissimis uocibus peierant; et  deorbati Zabuli caligine, inuicem sibi manus inferunt, maledicunt, se deuouent, parentum originem turbis presentibus dehonorant. Sonat publice alee strepitus, festinant ad necem hereditatis sue manus: nec intelligit miser, quid sibi noceat, quando se alee auctorat. Et qui iam sepius uincitur, rursus ad nocentius studium, Zabulo suadente, animatur. O ars infesta studentibus, et stuprum libidinosum! quod non diuitias, sed nuditatem et inopiam prestat; manus carnifex, manus noxia, que nec post lucra desinit, sed adhuc post damna ludit. Christianus qui alea ludit, ad sacrificium Zabuli, immolantibus penes auctorem [i 1Kb] , manus polluit. Et idcirco Dominus ad hoc indignari dicit: Nolite, inquit, extendere manus uestras iniuste, ne exacerbetis me, et non sinam  uos diu permanere super terram; et iterum: Abstinete manus uestras ab iniusto, et ne feceritis quicquam mali. Et apostolus beatissimus Paulus similiter dicit: uidete fratres, ne obfiguremini [i 1Kb] huic seculo, et pompis et deliciis et uoluptatibus eius; sed continete uos ab omni iniustitia [k 1Kb] . Nam qui delinquit in Deum, nulla fit excusatio [l 1Kb] , nec indulgentia ulla, et nemini uenia datur. In Euangelio Dominus dicit: Si quis, inquit, dixerit blasphemias in Filium hominis, dimittetur illi: at is qui peccauerit in Spiritum sanctum, non dimittetur illi, nec hic, nec in futuro seculo. Et iterum Propheta dicit: Si delinquendo peccet [m 1Kb] uir aduersus uirum, orabitur pro eo ad Dominum: si autem in Deum peccauerit, quis orabit pro eo? Et beatus apostolus Paulus, procurator, uicarius Christi,  Ecclesiasticam curam agens, ponit et dicit: uos estis templum Dei, et in uobis Christus habitat; si quis templum Dei uiolauerit, perdet illum Deus. Iterum Dominus in Euangelio suo negat peccatores, et exprobrat dicens: Recedite a me omnes qui operamini iniustitiam; numquam uos cognitos habui. Et Ioannes apostolus dicit: Omnis qui peccat, non est de Deo, sed de diabolo est; et scitis quoniam ideo uenturus est Filius Dei, ut perdat filios diaboli.

 [1Kb] XI. Si quis aleator Christianus es, tuus et hereditatis tue inimicus es. Quicumque es, desine ab illa dementia miser. Quid te in laqueum mortis cum diabolo ultra precipitas? quid opes et diuitias tuas sordidissimo ere [a 1Kb] admittis? quid te laquels secularibus inuoluis, ut de seculo [b 1Kb] iudiceris? quid inimicum tuum fauoribus laudando, delinquis; cum quo necesse est puniaris? Esto potius, non aleator, sed Christianus: pecuniam tuam assidente Christo, spectantibus Angelis, et martyribus presentibus, super mensam Dominicam sparge: patrimonium tuum, quod forsitan seuo studio perditurus eras, pauperibus diuide: diuitias tuas Christo uincenti committe: seruus cum Domino tuo uocare, studio deifico obsequere, artem Domini imitare, que non perdit sed potius acquirit.  Desine ab illis tuis furacissimis moribus, cohibe precipitem nequitiam tuam: sit tibi cum pauperibus quotidianis lusus, sit tibi cum uiduis frequens operatio;  censum et apparatus tuos omnes ad studium Ecclesie distrahe: aurum tuum, et argentum, et pecunias tuas in thesauris celestibus repone; fundos et uillas tuas, iusta operatione ad paradisum remoue: ut peccata donentur tibi, eleemosynis et orationibus continuis incumbe. Alea ne luseris: ubi lusus nociuus est et crimen mortale [c 1Kb] ; ubi dementia sine consideratione; ubi nulla ueritas, sed mendaciorum mandra. Abscide inde manum tuam, et auerte inde cor tuum: extrahe caliginem inimici ab oculis tuis, et purifica manum tuam a sacrificiis Zabuli: abige abs te furaces mores, esto patiens et Christianus, esto tibi et uite tue in operationibus iustus et prouidus. Fuge diabolum persequentem, et fuge aleam inimicam rerum tuarum: studium sit tibi sapientie, Euangelii  monitis erudire, puras manus ad Christum extende, ut promereri Dominum possis, aleam noli respicere. Amen.





DE SINGULARITATE CLERICORUM. TRACTATUS CYPRIANO PERPERAM ADSCRIPTUS. NECNON AUGUSTINO ET ORIGENI IUXTA QUOSDAM. 

 [2Kb] Promiseram quidem uobis ante tempus epistolam, filii karissimi, que omnium morum instituta de lege commendans, summatim omnia etiam contineret, quecumque uniuersis clericis generaliter ad dirigendam regulam competunt discipline. Sed quia nunc de feminarum commoratione uulgariter inter uos quidam ad ignominiam deuoluti sunt, etiam de hac re specialiter uobis, Domini correptione scribere compulsus sum, qui miserum me pro uestra negligentia cum seueritate corripiens, mandare precepit, ne clerici cum feminis commorentur. Et licet hec admonitio sola litterarum mearum auctoritate sufficeret, tamen ne me somniatorem irrideat quisquam, sicut Ioseph fratres irriserunt, Scripturarum addimus  firmitatem: ut omnes sciant hoc etiam modo per reuelationem Dominum iubere, quod litteris cognoscitur ante iussisse; nec nos esse adulterantes uerbum Domini, aut uolentes iactanter de reuelationibus gloriari, sed sic ante conspectum Domini referendo non mentiri quod loquimur; sicut a Domino confidimus nos non audisse mendacium, presumentes uocem apostoli Pauli protestantis: Non enim sumus, inquit, sicut plurimi adulterantes uerbum Dei, sed ex sinceritate, sicut ex Deo, coram ipso in Christo loquimur. In dolore itaque maximo constituti de quibusdam putrefactis membris corporis nostri, et in gemitu iacturam lamentantes Ecclesie, que per segnitiem nostram redigitur per dies singulos ad nimiam paucitatem;  [2Kb] credimus nos ex parte aliqua subleuari, quod diligentie nostre negligentia quorumdam obesse non possit, quibus numquam nostre littere defuerunt, que per absentiam nostram frequentiam omnibus pensauerunt dissimulationis sue: ut unusquisque contemptor reum semetipsum conscribat, nos autem libera fronte contemptoribus exclamemus, quod Salomon confidenter exprobrat: Quoniam quidem uocabam, inquit, et non obaudiebatis: et extendebam uerba mea, et non intendebatis, sed irrita faciebatis mea consilia, meis autem increpationibus non intendebatis: itaque et ego uestre perditioni superridebo Gratulabor ergo aduersum uos, cum aduenerit uobis interitus, et cum aduenerit uobis subito tumultus: euersio autem simul et procelle, et  cum aduenerit uobis pressura et expugnatio. Erit enim cum me inuocaueritis, ego autem non exaudiam uos. Querent me mali, et non inuenient: oderunt enim sapientiam. uerbum autem Domini non assumpserunt, neque uoluerunt meis consiliis intendere. Spreuerunt enim meas correptiones: ideoque edent uie sue fructus, et sua impietate satiabuntur.

Ad uos nunc mea exhortatio conuertitur, quos nolumus experiri talia precipitia ruinarum. Metuite quantum potestis eiusmodi casus exitia: et in ista subuersione, labentium uos experimenta perterreant. Nimium preceps est qui transire contendit, ubi alium conspexerit cecidisse: et uehementer infrenis est, cui non incutitur timor alio pereunte. Amator uero est salutis sue, qui euitat aliene mortis incursum. Et  ipse est prouidus, qui sollicitus fit cladibus ceterorum, sicut Salomon approbat, dicens: Astutus uidens malum puniri, uehementer erudietur. Et iterum: Cadentibus impiis iusti uehementer terrebuntur. Aduersaria est confidentia, que periculis uitam suam pro certo commendat. Et lubrica spes est, que inter fomenta peccati saluari se sperat. Incerta uictoria est, inter hostilia arma pugnare. Et impossibilis liberatio est, flammis circumdari, nec ardere. Quod Salomon non negat, dicens: Quis alligabit in sinu suo ignem, uestimenta autem sua non comburet? Aut qui ambulabit super carbones ignis: pedes uero non comburet? Sic qui introierit ad uxorem proximi sui, non erit immunis, neque omnis qui tangit eam. Credite, queso uos, credite diuine fidei, quinimo quam nostre:  quia omne quidquid pollicetur, non potest fallere, dicente Domino: Facilius est, inquit, celum et terram preterire, quam de lege unum apicem cadere. Et iterum: Celum et terra transibunt, uerba autem mea non preteribunt. Ipsi ergo nos fallimus, quotiens inordinaliter credimus, estimantes per fidem nostram  legis precepta mutari: ut inter masculos et feminas speremus passim castitatem immobilem custodiri.

Difficile quis uenenum bibet et uiuet. uerendum est dormienti in ripa, ne cadat, cum dicat Apostolus: Qui se putat stare, uideat ne cadat. In hac parte expedit plus bene timere, quam male fidere. Et utilius est infirmum se homo cognoscat, ut fortis existat; quam fortis uideri uelit, et infirmus emergat. De qua re presumptores obiurgat Apostolus, dicens: Si quis putat se aliquid esse, cum nichil sit, seipsum implanat. Pro certo implanator proprius suam animam decepit, qui non cauendo contraria, noxiis rebus semetipse commiserit. Ille autem tutius sibi consulit, qui circa malos semper infidus species quascumque noxias extimescit. Quorum distantiam Salomon disseruit, dicens:  Sapiens timendo declinabit ab omni malo: insipiens autem confidens sui miscetur iniquo. Magnum sapientie diuine consilium inuentum est, ubi timoris auxilio liberemur. Magna compendia prouidentie, ut aliquando fiat uirtus et uictoria per timorem. Magna remedia Dominus contulit ad salutem, ut habeat et timidus laudem, sicut Salomon repetit, dicens: Beatus uir qui ueretur omnia per metum. Inestimabilis Domini misericordia, que unicuique homini suam contulit gloriam: et incomprehensibilis pietas, que secundum pugnas dedit et palmas, ut confitendo masculorum seuitiam superemus, et timendo feminarum blandimenta uincamus; dummodo et de uirtute et de infirmitate super nos Dominus glorias operetur: ut in omnibus et per omnia omnipotentem  semetipse testetur, diuidens differentias triumphorum; ut tam consiliis quam uiribus a nobis bella uincantur, ne si uicerimus solius fidei fortitudine, contra Salomonem uacua essent opera sapientie. Nunc igitur sapientie arma gestanda, ubi feminei et uirilis sexus certamen indicitur. Unde Salomon sic instruit, dicens, Prudentiam, inquit, fac notam tibi, ut te seruet a muliere aliena et pessima. uidete nunc prudentiam in isto bello, non fidem nobis datam esse uictricem, que nos timiditatis remedio liberasset: et contemplamini que sunt modo arma sumenda, si uultis habere legis auxilia. Estote timidi, ut sitis intrepidi, et licet timor in certamine infirmitas esse uideatur; tamen secundum uerbum Apostoli, uirtus in infirmitate perficitur. Separamini deprecor, sepamini  contagione pestifera.

Quantumcumque fuerit unusquisque longius ab aduersis tantum non sentit aduersa. Minus uoluptatibus stimulatur, qui non est ubi frequentia est uoluptatum. Et minus auaritie molestias patitur, qui diuitias non uidet, si admittimus Apostolum pollicentem:  [2Kb] Qui uolunt, inquit, diuites fieri, incidunt in tentationem et in muscipulas, et desideria multa et inutila et noxia, que mergunt hominem in perditionem et in interitum. Non aliter tentationibus subiacet qui iunctus est femine; in qua nichil est aliud nisi quod feriat proximantem. Aculeus peccati facta est forma feminea; et mortis conditio non aliunde surrexit, nisi de muliebri substantia. Quod Salomon ad nostram sollicitudinem memorat, dicens: A muliere factum est initium peccati, propter hanc omnes morimur. Inde mortales tenemur, nec timemus. Quid si iam mortales essemus? Per mulierem liberauit nos equidem Christus, sed unde adhuc morimur formidare debemus. Tunc liberatio ipsa constabit in femina, si a nobis mors reuincatur, que per feminam  uenerat. Ceterum si adhuc per mulierem circa nos scandala dominantur, liberationis Christi fecimus pro certo dispendium. Siquidem in futurum spes ista libertatis manet, quam fidei nostre Christum credimus contulisse: ut tunc nobis omnino mulier non noceat, cum et ipsa mors fuerit euacuata. Nam si modo putamus nos intentabiles esse muliebribus iaculis; quid ergo restat celestibus regnis? Non immerito tales sensus Apostolus increpat, dicens: Iam satiati estis, iam diuites facti estis: sine nobis regnatis, et utinam regnetis. Tempus ergo luctaminis adhuc geritur, et mors per feminam adhuc usque grassatur. Mentior, si non uidemus exinde interitus plurimorum. Quanti et quales Episcopi et clerici simul et laici, post confessionum uictoriarumque calcata  certamina, post magnalia et signa uel mirabilia usquequaque monstrata, noscuntur cum his omnibus naufragasse, cum uolunt in naui fragili nauigare? Quantos leones domuit una muliebris infirmitas delicta, que cum sit uilis et misera, de magnis efficit predam? Quod Salomon loquitur, dicens: Pretium meretricis tantum est unius panis, mulier autem pretiosas animas capit.

Ante nos ista tractantur, et nullis terroribus cercemur, quid faceremus, si opinionibus tantummodo gestas historias audiremus? Sed hec est semper incredulitas humane duritie, ut non solum, audiendo, sed etiam uidendo non credat alteros interisse, nisi et se ipsam uiderit interire; nec sociorum mortibus quatitur, dum illos promeritos aut inualidos opinatur.  Se autem multum mereri, aut multum ualere fiducialiter putat, nesciens preberi cunctis exempla, cum fuerint quibusdam irrogata supplicia, sicut Dominus in Euangelio proponit et dicit: Putatis quod  hi Galilei pre omnibus Galileis fuerint peccatores, qui talia passi sunt? Non. Dico uobis: Nisi penitentiam habueritis, similiter perietis, sicut illi supra quos cecidit turris in Siloa, et occidit eos. Putatis quoniam et ipsi debitores fuerunt pre omnibus hominibus habitantibus in Hierusalem? Non. Dico uobis: Si non penitueritis, similiter perietis.

Miramur si Adam per Euam seductus est, quem nulla morientium exempla precesserant, et nisi iussio una constrinxerat, cum modo nos nec innumerabiles mortes, nec infinita iussa compescant. Quibus conuenienter dicitur secundum increpationem Domini: Si Adam uidisset mortes, que facte in uobis, olim in cilicio et cinere penitentiam egisset. Dico autem uobis, quoniam Ade tolerabilius erit in die  iudicii, quam uobis. Longe sit pestis illa, et lues, et clandestina pernicies. O quam inordinabilis femine propinquitas iaculatur, cuius uicina est delictorum latrocinium Non est in hac societate sinceritas approbabilis, que collisiones habet uelut quibusdam fluctibus turbulentas. In hac familiaritate non habitat amica concordia, quoniam non nisi discordantes inimicitias creat. Fecit equidem uiro Dominus mulierem adiutricem, sed serpentis inuidia personam sumpsit hostilem. Quod si illa de uiro suo nata, usque hodie ipsum cui iungitur, tentat: quanto magis illa que copulatur, nulla lege coniuncta? Et si illi qui duo sunt in carne una concreti, tentationibus mutuis inuicem pungunt, quid facient hi qui in una carne nec nati nec iuncti sunt? Presertim quia nec  Deum iam inuocare permittitur, qui caritate alterius auocatur, nec sinitur cogitare diuina, qui sibi quesiuit cui exiberet domesticam curam. Propter quod sic Apostolus consulit, dicens: uolo uos sine sollicitudine esse. Qui sine uxore est, sollicitus est quomodo placeat Deo: qui autem habet uxorem, cogitat que sunt huius mundi, quomodo placeat uxori. Quid est nunc quod in hac coniunctione delectet, in qua sunt sole pugne? aut que utilitas fauet, ubi non sunt officia coniugalia, quando nec ipsa possunt esse secura.

Causale est omne quod femine est: et copulatio eius semper infesta est. Federe suo magnas molestias prestat; et cui adheserit contra fas, insanabilem ingerit plagam. De carbonibus scintille dissiliunt,  de ferro rubigo nutritur, morbos aspides sibilant, et mulier fundit concupiscentie pestilentiam, quam Salomon sic comparat, dicens: De uestimentis procedit tinea, et a muliere iniquitas uiri. uolo  [1Kb] scire que sit affectio ista communis, que morbi dissensio semper ambigua, que propositum suum nutantibus consiliis impugnando conturbat. Ut quid sibi adhibuit mulierem qui ducere contempsit uxorem? Omnis qui non manducauerit carnem, ut quid habitationem suam carnis apparatibus replet? Et qui non biberit uinum, quid uidendi oblectatione perfruitur? Quasi non aliquoties uidendo nec gustando copia esculentorum animus pascitur, et uini odoriferi sola fragrantia suscitatur sepius animus. Quid per hypocrisin uult ab hominibus abstinens dici, et in secreto carnibus et ebrietate distendi? Habent multi diuitias quas suis usibus negant, sed pro cupiditate conseruant; quibus si nulla cupiditas inhesisset, nec cupiditatis insignia possiderent. At uero quia cupiditate  possessi sunt perfruuntur animo quod usu non tangunt. Ita is qui despexit uinculum nuptiarum, et aliter uinculis femineis obligatur; quamuis nullo concubitu misceatur, desiderio tamen, uisu, colloquio, coniunctione semper oblectatur. Nam si desiderium femine non haberet, numquam feminam suis oblectamentis assumeret.

Immo uero insuper mihi suspectum placitum dedit: qui non legitimam duxit, et legitimam recusauit: nisi fallor, in publico argumentatus est hominibus promittere sanctitatem, et in occulto sine uxore non esse. Duo argumenta sanctitatis et libidinis hinc et inde miranda sunt, que utraque inuicem tegunt, et utraque inuicem produnt. Ingeniosus eunuchus et mechus inuidet sibi dum consulit, et dum querit  utrumque, neutrum facit; ut sanctus minime deputetur, qui non uera coniunctione perfruatur, cum Paulus apostolus dicat: Alligatus es uxori? ne quesieris solutionem. Solutus es ab uxore? ne quesieris uxorem. Sed consentio non esse castitatis huius pudicitiam uiolatam: suspiciosis tamen malam porrigit famam; et pudicitie bonum frustra intrinsecus laborioso agone custodit; qui illud forinsecus efficit infamari, destruens magisterium Pauli prouidentis pariter et monentis: Ut quid, inquit, libertas mea iudicatur ab infideli conscientia? Si ergo gratie participo: ut quid blasphemor pro eo quod gratias ago? Peius est quam mechia, continentiam ducere criminosam, et infamem facere sanctimoniam. Blasphemiam ingerit religioni quam colit,  qui quod confitetur, non ante omnes impleuerit; ne Christianitas credatur esse fallacia, et mechatio uideatur esse sanctitatis uelamento uestita. Propter quod Dominus in Euangelio sic premonet, dicens: Sic luceat lumen uestrum coram hominibus, ut uidentes  opera uestra bona, magnificent Patrem uestrum qui in celis est. Hoc sequitur et Paulus apostolus, dicens: Non ergo blasphemetur bonum uestrum. Et iterum: Prouidentes bona non tantum coram Deo, sed etiam coram hominibus. Et alio loco: Siue ergo manducatis, siue bibitis, siue aliud quid facitis, omnia in gloriam Dei facite. Et estote sine scandalo Iudeis, et Grecis, et Ecclesie Dei, sicut et ego per omnia omnibus placeo.

Sed opponitur forsan, quid est quod ipse iterum dixerit? Si hominibus placere uellem, Christi seruus non essem. Numquam se quecumque dicta legis excludunt, sed certis locis responsa uniuersa defixa sunt. Illic placere hominibus non licet, ubi uoluntas hominum non capit Domini uoluntatem. Ubi uero acceptant  homines quod ad gloriam proficit Dei; innotescere omnibus ipse Paulus apostolus precepit. Unusquisque, inquit, nostrum, proximo suo placeat ad bonam edificationem. Quale ergo premium sanctitatis exspectat, qui non solum blasphemiam sanctitatis ab infidelibus prouocat, sed etiam fidelibus perniciosum prebet exemplar; ut infirmi sub pretextu dilectionis subtiliter fornicentur, et pudicus impudicisime castitatis prebeat magisterium, destruens quod Paulus apostolus comminatur: Periit, inquit, frater infirmus in tua conscientia, propter quem Christus passus est? Sic autem peccantes in fratres, et percutientes conscientiam eorum infirmam, in Christum peccatis. Et quidem non hoc iuuenibus tantum, sed et senibus congruit, fratrum imbecillitati consulere; ne senectus  perire prouocet iuuentutem, ex qua debent omnia salutaria documenta procedere: sicut Eleazarus in libro Machabeorum profitetur et dicit: Premitti malo in infernum, quam patrias leges deserere. Non enim etate nostra dignum est fingere; ut multi adolescentium arbitrati Eleazarum nonaginta annorum, transisse ad uitam alienigenarum, et ipsi propter meam simulationem, et propter modicum et corruptibile tempus uite, per me seducantur, et odium ac maculam senectuti mee acquiram. Ille maluit uitam suam tormentis obiicere, quam cuiquam magister perditionis existere: et nos ubi nulla tormenta sunt, fluxibus solis, nolumus saluandos fratres anteponere: nec contenti sumus sine ullis cruciatibus tam nobis prodesse quam ceteris, cum ille noluit uiuere moriturus:  sicut inferius prosecutus est; dicens: Quamobrem fortiter uita excedens, senectute dignus apparebo, adolescentibus quidem exemplum forte relinquam, ut prompto animo ac fortiter pro grauibus et sanctis legibus honeste morti succedant. Cum  [1Kb] hoc etiam laicos deceat, ne aut extraneis occasionem blasphemandi, aut fraternitati opportunitatem fornicationis opponant; tum maxime clericos uehementer necessitas ista constringit; quibus aut religio blasphemata, aut fraternitas perdita penas duplices irrogabit. Nec inuenient in iudicio Domini ullum omnino solatium, qui alienigenis et fratribus peccandi fomitem ministrarunt. Propter quod sic Paulus apostolus Titum instruit, dicens: Teipsum bonorum factorum prebens exemplum in doctrina, in integritate, in grauitate, in uerbo sano atque irreprehensibili: ut aduersarius reuereatur, nichil habens de nobis dicere mali. Et iterum: Omnibus, inquit, fidem bonam ostende, ut bonam doctrinam Saluatoris Domini nostri preferant in omnibus. Sic et ad Timotheum  scribit, dicens: Forma esto fidelibus in sermone, in conuersatione, in caritate, in fide, in castitate. Quod et Petrus apostolus hortatur, dicens: Conuersatio, inquit, uestra in gentibus bona sit, ut in eo quod detrahunt de uobis tamquam de malefactoribus, de bonis operibus uestris glorificent Deum. Et iterum: Quoniam sic est, inquit, uoluntas Dei, ut benefacientes obmutescere faciatis stultorum hominum ignorantiam.

Nec quisquam sibi proponat et dicat: Habere uolo quod uincam: hoc est enim dicere, uiuere desidero sub ruina. Quis tam stultus qui arctari cupiat ad laborem, cui offertur delicatus triumphus? Neque enim duplex triumphus est sub femine presentia probari uictorem, quam est in singularitate seruare integram sponsionem sanctimonie. Et cum sit unus  titulus gloriarum, hoc loco unus fortis est, qui satis laborat; et cum illo qui parum laborando uicerit, pariter muneratur. Quid quod ille quinimmo consummatus adscribitur, qui se omni tempore femineis affectibus ostentat abscissum? quia eum Dominus in Euangelio perfectum uocat, qui totum suis usibus amputauerit patrimonium. Certe etiam soli cuicumque, quotidiani triumphi pro castitate non desunt; quia numquam desideriis carnalibus spiritum cessat infestare corpus humanum, quod Apostolus affirmat, dicens: Caro, inquit, concupiscit aduersus spiritum, spiritus autem aduersus carnem: hec enim inuicem aduersantur sibi, ut non quecumque uultis illa faciatis. Habes nunc carnem tuam, quam superes semper: quid tibi uis alteram uel conducere?  Nemo super unam febrem cupit adhibere peiorem; ne incipiat hemitriteo insanabili laborare, cui nullus ualeat medicus subuenire. Neque aliquis super onus proprium tollit insuper alienum; ne oneribus duobus oppressus, usque ad inferos demergatur. Unde sic Hieremias propheta docet sanctitatis pondus singulariter sustinendum. Bonum est, inquit, uiro cum  portauerit iugum graue in iuuentute sua; sedebit singulariter et silebit, quoniam tulit super se iugum graue.

Sed quisquam malignus obsecutor ad dictum apostoli Pauli confugiet dicentis: Onera uestra sustinete inuicem, et sic implebitis legem Christi: Non hec sunt onera, que Paulus apostolus imperat subuehenda; sed ut tolerantes nosmetipsos discordia nulla discernat; et in tentationibus constitutis fratribus prebeamus auxilia: non ut ipsi nobis tentamenta per feminas procuremus, sed ut tentamentorum magis pondera subleuemus; cum sciat quale sit sanctitatis iugum, quod uix singulare portetur. De quo non solum ipse, sed et Dominus noluit certum definire preceptum, dicens: Non omnes capiunt uerbum  istud, sed quibus datum est. Et iterum: Qui potest capere, capiat. Si ergo difficile singulariter magnitudo istius ponderis toleratur; quomodo tolerabitur, si geminatis ponderibus pregrauetur? Et si singulares pene omnes uix durant carnales insidias sustinere; quid faciunt illi qui ex utroque latere gladiis impendentibus non cunctantur incumbere? Plus dico. Si mariti et uxores desideria coniugalia quotidie gerentes, sibi non sufficiunt; quid agunt illi qui ad augendas impugnationes feminis sociantur? Ex improuiso uel transeunter ad horam femineus aspectus occurrens, uelut sagittas alienis oculis iactat. Quando libera non est simplex reuerentia; quid illic geritur, ubi libertatis sumit mulier in contubernalitate constantiam? quando in domesticis negotiis nunc lacertos  ac femora lanificis operibus nudat, nunc estuans detegit membra, nunc fatigata iactatur, aut in usu aliquando dissoluitur, nunc blanditias exhibet, et quod est uenenosius super cuncta psallere delectatur, aut canere? Cuius cantu tolerabilius est audire basiliscum sibilantem. Contra quam Salomon sic nos cautos efficit, dicens: Cum cantatrice noli assiduus esse, nec audias illam, ne forte dispereas in efficacia eius. Taceo reliqua, que magis pudenda sunt quam dicenda: solum hoc dico, in dolore uel in ira mulierem frangi conspicere, iam non est sine mulcedine. Quid dicimus si uideas iucundantem, aut quod est deterius blandientem? Semel dixerim, omnis inconueniens sodalitas mulierum, gluten est delictorum, et uiscum toxicatum, quo diabolus aucupatur. Incongrua  est sodalitas feminarum, quarum sodalitatem ita nos rursum Salomon docet in omnibus precauere: Cum aliena, inquit, muliere ne sedeas omnino, et ne alterceris cum illa in uino, ne forte declinet cor tuum in illam, et sanguine tuo labaris in perditionem.

Postremo si animum nostrum confidimus in hac  [1Kb] communitate durare semper, uel illud apud nos debet esse suspectum; ne ipse que nobiscum conueniunt, in nos ipsos forsitan moueantur, aut in alteros amores pre rapida etate incitamentis furialibus stimulentur, et erit nobis causa aut quod peius est, sine causa ut fornicatio nos maculet aliena, apud quos suggeritur ceteris occasio lupanaris; et crimine alieni reatus absorbebimur, cui nos ipsi subornamus immunditie lenocinium. Propter quod apostolus Paulus de similibus ita nos instruit, dicens: Si propter escam frater tuus scandalizatur, iam non in caritate ambulas. Noli esca tua illum perdere, propter quem Christus mortuus est. Et iterum: Bonum est non manducare carnem, neque bibere uinum, neque ostendere in quo frater tuus  offenditur, aut scandalizatur, aut infirmatur. Et alio loco: Hoc, inquit, iudicare magis, ne ponatis offendiculum aut scandalum fratri. Et de semetipso sic ait: Propter quod si cibus scandalizat fratrem meum, iam non manducabo carnem in eternum, ne fratrem scandalizem. Cum ergo nos pulsat coniunctionis huius molestia detestabilis; et si adulteros non potest facere, facit tamen peiores adulteris et incestis. Quis enim cordis alterius scrutator qualitatem uniuscuiusque perpendat; et pro altera persona contra Satanam repugnator, circa Deum uero idoneus fideiussor esse presumat? De semetipso demens est, qui aliquid pollicetur, ne dicam si etiam pro femina sponsionem ponere uideatur; cum Paulus apostolus sic de se pronuntiet, dicens: Non quia iam accepi, aut  iam iustificatus sum, aut iam perfectus sum: sequor autem si quomodo comprehendam, in quo et comprehensus sum a Christo. Fratres ego me non arbitror comprehendisse: unum tamen, posteriora quidem obliuiscens, ad ea que sunt ante pedes, ad regulam sequor, ad palmam superne uocationis Domini nostri Iesu Christi. Quicumque ergo perfecti sumus, hoc sentiamus. Mihi, inquit, pro minimo est, ut a uobis iudicer, aut ab humano die: sed neque meipsum iudico, qui autem iudicat me, Dominus est. Et alio loco: Beatus, inquit, qui non iudicat semetipsum, in quo probat alium. Quamuis ergo nos nec de nostra stabilitate certum aliquid habeamus, qui sine cessatione concutimur, inter fluctus seculi sustinentes procellosos incursus; tamen si alicui tanta  fiducia est de immobilitate proprie firmitatis; saltem sollicitus reformidet, ne ipse sit scandalum uisibus alienis, sed terreatur uoce Domini comminantis: ue, inquit, huic mundo ab scandalis: uerumtamen ue homini illi per quem scandalum uenit. Si has Domini comminationes religioso corde metuimus et ueremur, plus de aliis quam de nobis extimescamus periculum nostrum, qui mutuis  utilitatibus obligamur: Non que sua sunt, inquit,  singuli cogitantes, sed que aliorum. Et iterum: Nemo quod suum est querat, sed quod alterius.

Sed aliquis arripiens de ipso Paulo quod opponat: Unusquisque, inquit, uestrum pro se rationem reddet Deo: et unusquisque suam sarcinam portabit. Qui non uult ergo pro altero reddere rationem, nec causis eius, nec negotiis debet particeps illicitus interesse: et qui liber uel immunis circa sarcinas alienas conatur existere, nichil alienum contraria conditione teneat infra se. Nam necesse est ut rationi alterius subiiciatur, qui negotium tractauerit alienum. Oportet eum damno perstringi uel dispendio sarcinarum, apud quem sub intuta custodia fratris sarcine perierunt; quia quicquid in domo nostra sub minus idonea tutela perditum fuerit, aut latrones  effregerint, nostrum est, et a nobis exigetur quicquid per inertiam nostram male commissum custoditur. Tunc uero ab inuicem liberi sumus, si nichil apud nos de re alterius reseruetur.

Forsitan aliquis dicat: Ergo nec ad domum orationis debemus pariter conuenire, ne aliquis aliquem scandalizet. Heretice professionis est ista contradictio calumniosa, que de bonis prescribit, ut asserat mala; et de sanctitate preiudicat, ut immunditiam subtiliter introducat; de licito calumnias facit, ut obtinere illicitum possit. Propter quod apostolus Paulus heresi huic ante prescribit, dicens: uerumtamen neque mulier sine uiro, neque uir sine muliere in Domino. Absit, absit, ut ubique femine prescribantur, aut ubique permissio tribuatur. Habent  loca sua circa maritum, circa filios, circa fratres, circa parentes, circa seruos; et in domo orationis tantummodo iuxta cunctos clericos. In mansione autem una, sine cognatione competenter non habent socios. Hec est libera que stat. Stare uero non potest quicquid inclinauerit libera, dicente Scriptura: Non declinabis in dextram, neque in sinistram. Et Dominus in Euangelio: Quod amplius est, a malo est. Disce nunc temperantie modum, qui per licentiam queris excessum. Ama feminas inter sacra solemnia, et odio habe in communione priuata; si uis Salomonis tenere doctrinam: Tempus, inquit, amandi, et tempus odiendi.

Tunc ergo cauenda sunt femine participia, quando geritur carnalium curarum continua unanimiter frequentia:  quoniam inter curas suas caro semper incitamenta cupidinis prouocat; et illic parit fomenta peccandi, ubi pertractans commoda sua temporalis uite cogitationibus senserit paululum relaxari; sicut Salomon asserit, dicens: Deprimit terrena cogitatio sensum multa cogitantem. In conuentu uero sacrorum, ubi spiritus dominatur, ancilla semetipsam cognoscens perdit sue uoluptatis usum; perdit et luxum dum tractantur celestia, dum celebrantur sancta  [1Kb] mysteria; tota humanitas occupatur, ubi non humana, sed diuina sunt omnia: ubi ueneratio uel tremor et terror incutitur; animis uniuersis sepulta est perfecta substantia carnalis. Inter ipsa fere carnis mercimonia multi uoluptatem corporis negligunt, scilicet quando a legionibus exercitia meditantur armorum, aut crepat litibus forum, aut resonant litteris auditoria, aut negotiatores commerciis instanter incumbunt, aut artifices in artificia ipsa propensi sunt: quanto magis ubi non carnale opus hominum; sed spiritale geritur Angelorum? Nihil illic impugnationes possunt, ubi et ipsi demones cedunt; et nulla sexus alicuius permittitur considerari distantia, ubi nec etas, nec dignitas, sed sola equalitas regnat: atque ut plenius dicam, omnes illic  tales sensus accipiunt; ut et ipsa coniugalitas ignoretur, ubi Christus loquitur, auditur, attenditur, et per omnia et in omnibus solus est totum, testante Apostolo et dicente: Ubi non est, inquit, Iudeus et Grecus, circumcisio et preputium, Barbarus et Scytha, masculus et femina, seruus et liber, sed omnia et in omnibus Christus. Hunc plane conuentum gloria est celebrare cum feminis, in quo nulla est discretio qualitatis, ubi tantum licet omnes equare sine aliqua differentia: ut nec in ipso Baptismate cuiusquam nuditas erubescat, ubi Ade et Eue renouatur infantia: nec exponit, sed potius accipit tunicam.

Quod si et illic sit aliquis diabolo peior, qui feminarum aspectibus feriatur, de nullo tamen congregatio  uestra culpatur, que propter celestia, non propter terrena colligitur. uerumtamen si quis illic luxuriosis obtutibus fuerit, nullo modo aiterum ledit, qui non ad hominem, sed ad Christum pro salute processit. Quinetiam de suis contradictionibus contradictores excludam, ut non meis, sed suis propositionibus cedant. Si inter festa sancta potest communis conuentio scandalizari, ubi tentator ipse diabolus tremuit; quis illic stabilem se esse promittit, ubi tentator audenter occurrit? et si illic periclitamur, ubi Dei precepta nos congregant, quid agimus ubi Dei iussa nos separant? et si turbamur illic, ubi Dei uoluntate munimur; quanto magis ubi non solum diabolum, sed etiam Dominum habemus aduersum? Cum sacrosanctis enim iussis nobis  diuina protectio ministratur, sicut Esaias ait: Legem, inquit, in adiutorium dedit; sine iussionibus uero diuinis nullum potest esse presidium.

Aliud est quod Deus imperat facere, et aliud uoluntati eius obsistere: cuius ita sunt mandata seruanda, ut si aliquid iusserit quod secundum homines iniustum esse uideatur, iustum credatur et fiat; et si iustum iusserit, iustum reputetur et fiat: cum sine  iustitia non potest esse quod mandat, qui potens est iniustitiam iustificando uocare iustitiam, et iustitiam reprobando iniustitiam probare transuersam, cuius uoluntas est sola et uera iustitia. Si enim totum quod gerimus, ad hoc tantummodo gerimus, ut Domino placeamus; profecto hoc solum erit iustum quicquid uoluerit, et iusserit, et probauerit Deus cui placere gestimus. Nam cum serui non possint a semetipsis scire quid suis dominis placeat, nisi dominorum sequantur imperia; et utique homines hominum similium sibi non ualeant uoluntates agnoscere, nisi acceperint quod obseruent: multo magis mortales nesciunt immortalis Dei iustitiam comprehendere, nisi ipse iustitiarum suarum dignetur indicia demonstrare, sicut Salomon approbat, dicens: Quis enim  hominum poterit scire consilium Dei? aut quis poterit cogitare quid uelit Deus? Cogitationes enim mortalium timide, et incerte prouidentie nostre. Corpus enim quod corrumpitur, aggrauat animam: et deprimit terrena inhabitatio sensum multa cogitantem. Difficile estimamus que in terra sunt, et que in prospectu sunt inuenimus cum labore: que in celis autem sunt, quis inuestigabit? Sensum autem tuum quis scit, nisi tu dederis ei sapientiam, et miseris Spiritum sanctum de altissimis? Et si correcte sunt semite eorum qui in terra sunt, et que tibi placent didicerint homines, et per sapientiam sanati sunt: ambulantes in tenebris sibimetipsis lumen non possunt ostendere, nisi ultroneum seipsum non uidentibus offerat lumen. Ita humana cecitas ad  Deum non dirigit uiam, nisi ipse lucernam legis ostendat. Unde Dauid sic loquitur, dicens: Lucerna est, inquit, pedibus meis uerbum tuum, et lux semitis meis. Et iterum: Preceptum Domini lucidum illuminans oculos. Hoc est ergo luciferum quodcumque fuerit a Deo intimatum: et hoc Deo dignum, quod ipse Deus uoluntati sue fatetur acceptum, ut exerceat per omnia dominatum. Alioqui nec nos serui adscriberemur, nec ipse Dominus haberetur; si secundum uoluntatem nostram permitteremur impendere seruitutem, et arbitrio nostro non Dei eligeremus exercitamenta iustitie. Tales Paulus apostolus uanificat; dicens: Ignorantes, inquit, Dei iustitiam, et suam uolentes statuere, iustitie Dei non sunt subiecti. Tollantur nunc e medio ambages iste tam uane,  et querimonie inaniter calumniose. Ad spiritales actus cum feminis, Deo iuuante, non metuimus adunari, qui per Dei iussionem iustitiam nos credimus operari, ex qua nobis scimus munimenta supponi. Priuatim uero, continentibus quamplurimum clericis et uirginibus, hospitia separanda sunt, quia quod Deus iniquum iudicat, iustum esse non potest. Contubernium tamen etsi nulla in ipso contubernio  [2Kb] turpis consuetudo noscatur, accendit; quia impossibile est integritatem ad uictoriam peruenire, que contendit contra Dei iussa pugnare. Quantum enim lex obedientibus suggerit adiutorium, tantum inobedientibus incitat peccatum, dicente Apostolo: uirtus, inquit, peccati, lex. Qui nos ergo iussit ut in sacris suis cum feminis triumphemus, ipse iubet ut priuatim pugnas femineas caueamus.

Sunt equidem necessitates alie, que nos quoque priuatim feminas uidere compellant, sed etiam ipse diuini operis uel precepti imperant efficaciam, ut uisitemus, ut solatia prebeamus, ut hortamenta uitalia salubriter intimemus: nec tamen et in his officiis minor cura agenda est pro moribus nostris, ut clarescant in nostra operatione indicia puritatis. Seueritas  non desit, que sub clerico feminam possit astringere, ut ipsam consolationem nostram suscipiat cum tremore, et ita sentiat uisitationis affectum, ut clericum ueneretur. Ac ne tardius sit euagari per singula, tecum quicquid agimus, honestum esse potest, si semper in nobis signa honestatis eluceant: sicut Paulus apostolus uniuersa complexus est, dicens: Omnia uestra honeste fiant. Et iterum: Sicut precepimus, inquit, uobis, ut honeste ambuletis. Non bene succedit quidquid agitur passim: et sanctum non est quod geritur sanctum, nisi sancte quod sanctum est peragatur, sicut Salomon asserit, dicens: Qui enim custodierint iuste iusta, iustificabuntur. Sinceriter ergo sinceritas ipsa seruanda est; et omne quod uoti est, etiam in actu signandum, ne aliud  uota commendent, et aliud actus insinuent. Undique probanda est institutio uoluntatis, et undique consummandus est cursus uniuscuiusque certaminis; ne minus sit aliquid ad triumphum, si non plenius dimicetur. Hinc Paulus apostolus introducit documenta certaminum: Sed et qui in agone, inquit, certat, non coronabitur, nisi qui legitime certauerit. Et iterum: Nescitis, inquit, quoniam qui in stadio currunt, omnes quidem currunt, sed unus accepit brauium. Sic currite, ut comprehendatis. Omnis enim qui in agone contendit, ab omnibus se abstinet: et illi quidem ut corruptibilem coronam accipiant, uos autem incorruptam. Plenitudo est ergo sanctitatis, et palma perfecta, ut ex omni parte secum non habeat quod recuset; ne quod profitetur odisse, tenendo uideatur amare.

 Quod si aliquis dicit: Captiuum teneo aduersarium meum, cui semper insultem, uideat ne forte  aduersus eum captiuus incipiat preualere. Numquam securus cum thesauro latro tenetur inclusus: nec intra unam caueam habitans cum lupo tutus est agnus. Ipse se uoluit superari, qui hostem proprium in suas portas induxit; et intestinum gladium sibi ipse supposuit, qui locum habitationis sue aduersarii ingressibus reserauit; et qui fretus est conuersari cum scandalo, sine causa dicit: Pacatus esse uolo cum diabolo; contra Apostolum dicentem: Nolite locum dare diabolo. Omni ergo modo muniendus est locus, ubi fuerit thesaurus absconditus, ne per unam cauernam totum parietem latro suffodiat. Nam si deforis expugnans uix muris expellitur, quantum ualebit si intra muros acceperit habitaculum? Et si illi qui contra eum claudunt, aliquotiens ab eodem capiuntur;  quanto magis ille, qui ultroneus illi patefecerit ingressum, decipitur? Cum dicat Salomon: Si iustus uix saluus fit, iniustus ubi parebit? Omnes ergo rime, ne dicam porte, claudende sunt, ne per unum foramen castra omnia penetrentur: et uniuersa componenda sunt munimenta, ne per modicum non munitum tota ciuitas ruat, sicut Salomon repetit, dicens: Qui spernit modica, paulatim cadet.

Fit studio autem huius peruersitatis arbitror, ut a clericis ad communitatem femina magis quam masculus eligatur. Numquid tantum mulier utilior est commodis clerici, quantum prodest masculus contineus, uel puer masculo continenti? Aut ipsa erit decens utilitas, quam indecens communitas facit? Et ubi erit quod Salomon ait: Omne animal diligit simile  sibi? Et iterum: uolatilia ad sibi similia conueniunt. Sed et si femina utilior existimatur, non oportebat carnalia emolumenta preponere utilitatibus spiritalium commodorum: et expediebat qualemcumque uirum inutilem sustinere pro existimatione munienda, quam bonos effectus mulieris cum existimatione turpissima. Quod Salomon comparat, dicens: Melior est, inquit, iniquitas uiri, quam benefaciens mulier. Artificialia sunt itaque semper diaboli ueneficia, quibus ingenium sue calliditatis exercens, sanctimonie deditos dolosis commoditatibus iuuat ut perdat: et inter continentes quasi necessaria emolumenta mutuis adiuuaminibus subministrans, agit prius masculum et feminam pariter conuersari; ut postquam inseparabiles fecerit per alterutra solatia,  possit occidere dantes simplices animos ad castitatis uota seruanda: et impugnationis sue arma subducens interim, quasi placidus fautor suggerit  [2Kb] sanctitatis argumenta, donec diutius inter ambos inimicam nutriat concordiam. Facit affabiles sibi inuicem et deseruire, et assentator infestus impedimenta remouens uniuersa, commodis eorum gaudet efficaciam commodare; ut tota eos sibimetipsis necessitate commendans, exhibere eos possit in alterutrum solita consolatione pendere. Non uult eos in aliquo impedire, ne separet tam spiritaliter quam carnaliter. Inconcussos efficit uiuere, ne ipsa societatis initia immaturo tempore federa cepta conturbent. Usque adeo illos, uidentibus cunctis, ad perfectum sanctitatis inuitat, fouet, subleuat: ut Dei esse computent beneficia ipsa contraria, quibus inducuntur ut pereant; nescientes numquam Deum iuuare quod uetat. Quibus in tantum diabolus blandiens securitatem  preparat sanctimonie, ut coniunctos se magis estiment quam disiunctos, immobiles circa libidinem perdurare: quos cum omni tranquillitate deducens, nullis procellis aut fluctibus inquietat; et uelut in medio mari minus cautos inducit relaxare uela, nec querere gubernacula, ut subita tempestate concitatos, naufragos ex insperata commotione submergat. Hanc primo exhibet lenitatem, ut duas naues oblectet ad inuicem conuenire; quas cum fecerit iunctas, repentinis turbinibus in semetipsas elidere possit et frangere: et his utitur blandimentis, ut subtractis omnibus iaculis compescens aduersa, suggerens prospera, tamdiu sopitum ignem sine ullis flammis occultet, donec duas faculas iungens, simul ambas accendat: et tamdiu cessat seuitie sue tela  supponere, donec sicut peritus uenator quos occisurus est laquei sui uinculis alliget. At ubi indissolubili catena deuinctos adstrinxerit; uelut lanista protinus duos gladiatores aduersus inuicem compellit armari; et subinde stimulans membra, statim gladios aptat, statim succendit insaniam, et uulnificos amplexus impingens, utrumque simul uno ictu mortificat. Sic explicat quod ante prestare uidetur, sic de simplici caritate amorem conflat illicitum, sic per sanctitatem sibi inducit interitum; dum contentus est cedere, sic ualet fortius occupare; et dum summissus patitur semetipsum prebere deuictum, sic plenius deuincere gloriatur. Cuius uersutias Paulus apostolus sic intelligit, dicens: Non enim ignoramus, inquit, astutias eius. Male itaque in hac participatione  pacati sunt, qui ad bella pacificante diabolo perducuntur, et non bene in sanctitate proficiunt, quibus ad detrimentum profectus ipse inimici artificio subornatur; nec recto cursu moliuntur continentie scalas  ascendere, quos ut de alto precipitet, elaborat ad culmen aduersarius protelare. Sed necesse est caducis lapsibus elidantur, qui uiam lubricam tenuerunt, de qua Salomon sic predicat, dicens: Est uia que uidetur apud homines recta esse; nouissima autem eius ueniunt in profundum infernorum.

Sed aiunt: Si de hac coniunctione clerici denotantur, notandi sunt etiam sancti plerique nobiscum. Sicut Helias, qui mansit apud uiduam: siue Apostoli, qui mulieres secum comites circumducebant: ut Ioannes, qui matrem Domini assumpsit, eodem Domino delegante; aut ipse Dominus, cui de suis facultatibus alimenta prestabant alique mulieres religiose, cui etiam Martha ministrabat ad mensam, et qui singulariter locutus est ad puteum sedens cum alienigena  muliere Samaritana, uel cui recumbenti femina lacrymis pedes lauit, et capillis extersit. Callidi argumentatores et iurisperiti fallaces: qui dum cupiunt preuaricari controuersias actionesque causarum, etiam ipsa iura transuertunt; et cum nolunt competentibus cerceri iussionibus legum, ad illudendos iudices inconuenientibus exemplis uelut similes coniecturas iuris obiiciunt: qui per Salomonem ipsius legis sagacitate produntur: Peccator, inquit, homo euitat correptionem, et ad uoluntatem suam inuenit comparationem. Tales ergo non per orationem, sed per correctionem potius reuincendi sunt, ut non ante interpretatis orationibus instruantur, quam admiserint quod ad defensionis solatium repererunt; sicut nos aduersus huiusmodi homines Salomon  edocet, dicens: Noli, inquit, respondere insipienti ad ipsius insipientiam, ne similis fias illi; sed responde insipienti contra ipsius insipientiam, ut non uideatur sibi sapiens esse.

Reuera magni homines qui se comparant sanctis, et eximia conuersatio nostra, que Prophetis uel Apostolis uideatur equalis. Ad occasionem luxurie nostre in peruersum sanctos uolumus imitari; et in ceteros actus uestigia iustorum nolumus sequi. In quibusdam infirmos nos excusamus ad imitande facta maiorum; et in aliis nos equales maioribus protestamur: cum Helias ipse in angustia constitutus, imparem se patribus suis ante Deum fateatur. Numquid, inquit, melior sum patribus meis? Hoc Helias de antecessoribus suis in infirmitate sua cogitur exclamare:  et nos Helie uel Prophetis, et Apostolis, et Domino uirtutem nostram non dubitamus equare? uideo plane sic apud uos calcari auaritiam, sicut Apostoli propria cuncta dimiserunt. uideo crapulam  [1Kb] et ebrietatem sic uestris conuiuiis abesse, sicut Apostoli nichil habentes frequenter coacti sunt esurire. Cognosco taliter in nobis ieiunia, sitim, famem, nuditatem propter instantiam doctrine solius ubique pollere, sicut in Apostolis legimus triumphasse; et approbantur apud nos eadem exercitia feruere uirtutum, quibus Apostoli omnia uitia tremuerunt. Plane quadraginta dierum ieiunium Domini meditamur, et orationes excubiasque quibus ille per solitudines etiam nocturna silentia rumpebat. Numquid similes agones frequentamus contra luctamina uitiorum, et sic agimus rigore, austeritate, uigiliis, passionibus, labore, necessitate, afflictione, abstinentia, quibus peccata calcantur, ut nemo de nobis mali aliquid suspicetur? Per que Paulus apostolus conscientiam  suam innotuisse omnibus gloriatur: In omnibus, inquit, commendantes nosmetipsos quasi Dei ministros, in sustentatione multa, in pressuris, in tentationibus, in tribulationibus, in angustiis, in plagis, in custodiis, in carceribus, in seditionibus, in inuocationibus, in laboribus, in uigiliis, in ieiuniis, in castitate, in scientia, in longanimitate, in bonitate, in Spiritu sancto, in caritate non ficta, in uerbo ueritatis, in uirtute Dei, per arma iustitie a dextris et a sinistris. Ad has imitationes infirmi sumus; et ad mulieres circumducendas possibilitatem nobis comparande imitationis adsciscimus: quod si etiam cuncta illorum quisquam se implere iactasset; me tamen nullius suadela poterat inclinare, ut alios nunc Apostolos crederem, contra apostoli Pauli professionem: Numquid,  inquit, omnes Apostoli? Numquid omnes Prophete? Si Christus seipsum comparare ausus est Deo, qui ait: Pater maior me est: aut si Apostoli cequare semetipsos ausi sunt Christo: nos hodie Apostolis equales facit consimilis fortitudo. Misera humanitas in hac equalitate non times fulminari, que de Filio Dei, aut de filiis tonitrui, non cunctaris peccatis tuis exempla uelut similia mutuare? Cum superbie sit elata iactantia, etiam minimis Ecclesie quemquam comparabilem uelle conscribit, cum Paulus moneat et dicat: Alter alterum superiorem sibi existimantes. Et inferius addidit, dicens: Hoc sentite de uobis quod et in Christo Iesu, qui cum in forma Dei esset constitutus, non rapinam arbitratus est esse se equalem Deo, sed semetipsum exinaniuit,  formam serui accipiens.

Minus itaque de nostris uiribus sentiendum est, nec fortitudini sanctorum nostra infirmitas comparanda est, sicut nobis apostolus Paulus de semetipso magisterium proponit, et dicit: Non enim audemus, inquit, comparare nos aut conferre quibusdam qui seipsos commendant, sed ipsi in nobis ipsis nosmetipsos nobis commendantes: non supra mensuram  gloriantes, sed ad mensuram gratie, quam nobis mensus est Deus. Etenim contemplamur quod iterum dixit: Plus ab illis omnibus laboraui, nichil melius, nichil aptius mihi proponitur, unde uincam, nisi ut de ipso de quo mihi prescribitur, ego ipse prescribam. Certe plus omnibus ipse laborauit, et tamen ad mulieres circumducendas collegas suos imitari contremuit, ne se ad interitum subiiceret tentationi carnali. Unde ipse rationem sic reddidit, dicens: Ego, inquit, sic curro, non quasi in incertum: sic pugno, non quasi erem cedens, sed affligo corpus meum et in seruitutem redigo, ne forte aliis predicans, ipse reprobus inueniar. Huic ergo te compara, qui Apostolum iactas; et ex ipso disce quid metuas, qui clamat et dicit: Oro uos, imitatores mei estote. Noluit  itaque de mulieribus circumducendis habere fiduciam; qui non ignorabat quantum alie uirtutes ab aliis uirtutibus differant, et aliam claritatem solis, et aliam lune, aliam uero stellarum, de carismatibus Ecclesiasticis similitudinem comparans intimauerat. Sed nos contra de apostolica nobis cequatione blandimur, non intendentes penitus quid Apostoli et sancti omnes inuicta uirtute gesserunt, et difficilem rumpere querimus uiam, cum per facilia planior sit nobis apposita; contra Salomonem dicentem: Non te credas, inquit, uie laboriose, ne ponas anime tue scandalum. Nec ullus considerat, quoniam unus securus in lubrico graditur, et alius qui impar est, labitur: unus per rupes cursu montes ascendit, alius si se coarctauit, cadit. Uni contingit per tempestates  nauigia feliciter explicare, et alteri talis felicitas non potest euenire; quod Paulus apostolus decernit, dicens: Unusquisque, inquit, proprium donum habet ex Deo, unus quidem sic, alius uero sic.

Sed qui mihi de sanctorum exemplo preiudicant, quid aliud exemplum nolunt contemplari, quod metuant: et qui Apostolis cequari contendit, quare non magis presbyteros adulteros apud Danielem ad formidinem sibimetipse proponit? Hec autem non ideo propono, ut quasi Apostolorum imitatoribus contradicam, sed ut illos confundam, qui se sanctis exequent. Nec nego ipsos esse sectandos, quos doctores accepimus cuncti; sed aduersus eos contendo, qui cupientes ad mala sua bonorum historias deprauare,  legem Dei sibi estimant suffragari; sicut omnes qui perire festinant, et sub obtentu sanctorum dedecora sua uolunt esse celata, ut sub imitatione maiorum contraria queque committant; quos apostolus Paulus prodit et publicat, dicens: Quod autem facio, et facturus sum, ut amputem occasionem; eorum qui uolunt occasionem; ut in eo in quo gloriantur, tales inueniantur quales et nos sumus. Nam et huius  [1Kb] modi pseudo-apostoli sunt operarii dolosi, transfigurantes se in Apostolos Christi. Hoc addunt ad cumulum perditionis cumulandum, ut bonos infament, quorum exemplo utuntur ad malum; quibus utile esset satis et salubre, si cuiuscumque historie seipsos magis crederent non intellexisse rationem, quam aliquid inhonestum arbitrarentur in lege: quos apostolus Paulus corripit et confundit, dicens: Non intelligentes neque que loquuntur neque de quibus affirmant. Et iterum: Si quis putat se scire aliquid, necdum cognouit quemamodum eum oporteat scire. uacant itaque preiudicia petulantium, quos ingenia sue peruersitatis errabunda transducunt; et querunt competentes suis sensibus historias quas exponant, qui male agentes mutuant legalia patrocinia.  Bene agentibus bona sunt omnia, quecumque scripta sunt, qui benedicta bene suscipiunt; sicut Paulus apostolus pollicetur: Scimus quoniam bona est lex, si quis ea legitime utatur.

Obtinuimus confundendo contradictores. Conuertamur subinde eosdem quos uicimus insuper erudire, ne aut ut sanctos remanere patiamur in crimine, aut ignari deputemur in reddendo rationem, ut publice uicti penitentiam gerant: aut si noluerint, nos expunximus quod ad nostram pertinet diligentiam; ut quomodo satisfecimus supra dicte sententie Salomonis, ita satisfaciamus Paulo apostolo concionanti: Seruum, inquit, Domini non oportet litigare, sed mitem esse ad omnes, docibilem, patientem, cum omni modestia corripientem eos qui resistunt ueritati; ne  forte det illis Deus penitentiam ad cognoscendam ueritatem, et resipiscant a diaboli laqueis, a quo captiui tenentur secundum eius uoluntatem.

Omne quidquid ab auctoribus nostris gestum est, rationabiliter gerebatur: ut posteris nobis aduersus preuaricatores munita undique auctoritas traderetur, propter heresin amputandam quam superius taxauimus, de assumendis feminis; quam siue per semetipsum, siue per seruos suos Dominus paululum relaxauit, ne nimio rigore in totum Domini fabrica damnaretur; preuidebantur a Domino heretici qui nuptias auferunt; et quos Dominus iunxit, contra nature principium, et contra Euangelium separare contendunt. Quibus interdicens iam tunc auctoritas parabatur, ne maritate mulieres accidere uetarentur  ad Christum, qui in presentia seruierunt. Sed non sine moderamine fuit etiam ipsa permissio procurata, que non sibi operabatur quod gerebat, sed ceteris. Nam sic allocutus Dominus Samaritanam, ad horam docuit et recessit, nec defensionem continuandis excessibus fecit. Ad horam quoque Martham passus est ministrantem. Sed quid erat aliud Domino, nisi regni  celestis prandia ministrare? Numquid sub Domino non fuere conuiuia? Aut sub maiestate eius erat alius cibus aut potus, quam disciplina tantummodo que pascebat? Testante ipso Domino ac dicente: Meus cibus est, ut faciam uoluntatem eius qui misit me. Sic Apostolos mulierum comitatus decebat non ut perderent, sed ut discerent reuerentiam, et propter humanitatis exhibendum ministerium sequebantur, sicut in Euangelio de Domino et de ipsis pariter memoratur: Et factum est, inquit, post hec et ipse iter faciebat per ciuitates et castella euangelizans regnum Dei, et duodecim cum illo, et mulieres que erant curate a spiritibus immundis et infirmitatibus, Maria que uocatur Magdalene, de qua demonia septem exierant, et Ioanna, uxor Chuze procuratoris Herodis,  et Susanna, et alie multe que et ministrabant ei de facultatibus suis.

Numquid adherebant singularibus singule, aut indisciplinate commorantes, perseuerabant illecebroso consortio conuersantes? Ubi tota Ecclesia propemodum uidebitur, ut non ad conuiuationes improbas, sed ad discenda bone conuersationis studia sequerentur. Ideo non inde scribitur, quod nostris conuiuationibus cequetur, non risus, non iocus dicitur affuisse. Nec sicut apud quosdam nunc usque assolet fieri, chorus psallentium uirginum aures uenenosis cantibus asseritur demulsisse. Et ut de Apostolis breuiter probem, quantum illis fluxa familiaritas potuit displicere, qui compulsi sunt et de ipso Domino loquente cum femina dubitare, nisi eos maiestatis  notitia probata compesceret, sicut Euangelista refert, dicens: Inter hec, inquit, uenerunt discipuli eius, et mirabantur quod cum muliere loqueretur. Nemo tamen dixit illi: Quid queris, aut quid loqueris cum ea? Quid autem loquar accessum femine ad pedes Domini prouolute, cuius luctus et planctus ad defensionem lasciuie sue non erubescunt improbi flagitare? Usque adeo illos propria cecitas rapit, ut nec de similibus causis audeant reluctari, de quibus Salomon: Excecauit, inquit, eos malitia eorum, ut nescirent sacramenta Dei. Ioannes autem matrem Domini suscepisse uidetur, sed matrem cuius mores maternum indicat nomen. Tamen non possum et alias Christi matres admittere, nec equanda est mulieribus cunctis, que genuit Maiestatem. Helias quoque  iussus est a Domino relinquere solitudinem et ingredi tabernaculum uidue. Pro imperio Domini laborauit ut in domo mansisset, cui solitudo solatium prestabat et requiem; occasionem illi Dominus obtulit ad magnalia facienda, ut magis famis tempore tam ipsi uidue quam pupillis eius sufficientia tribueret alimenta, qui ieiuniis usquequaque afflictus tolerauerat  [1Kb] indigentiam; et qui missus uenerat pasci, pastus quinimo conferens miseris, miserias egestatis fecit excludi. Et hoc non potest cuiusquam fauere luxurie; cum nulla fuerit opportunitas scandali ubi transeunter quod peius est egestosam habuerit mansionem, quam quicumque hospes effugeret. At hic apud quos hospitatus est, impleuit et rediit; qui etiamsi moraretur, suspectus esse non potuit. Qualis illic fuit communitatis effectus, ubi non erat uictus? Et qualem ad uiduam habuit Helias introitum, cui fames dedit hospitium? Quisquis es qui te uis Helie de commoratione uidue uocari discipulum, prius solitudinis afflictiones, et quadraginta dierum tolera ieiunii exitum, et aut non queres feminam, aut non erit qui cum femina commoretur, et tamen si ualueris  tibi serua. Nobis autem in spiritu et uirtute Helie non alium quam Ioannem solum Angelus, et Dominus Christus insinuat.

Proh dolor! dolere cogimur quod docemus: qui usque ad hoc uenimus, ut in comparatione fluxorum, de sanctorum tremendis uirtutibus disputemus. Parce, iam parce, proteruitas. Numquam tibi sancti consentiunt; qui religiosa, modesta, ueneranda, pudica, pudorata cum feminis negotia peregerunt. Aut si adhuc per sanctos cauillationis anfractus contendis exquirere; nos tamen amicos Dei non nouimus, nisi ad uenerationem tantummodo memorari, quod Dauid docuit, dicens: Mihi autem uehementer honorificati sunt amici tui, Deus. Eant nunc predones pudoris, et plagiarii castitatis, mulierculis suis exponere molestias  querelarum. Apud sanctos nostros non habent omnino suffugium, quibus misceri Ecclesie auctoritate Pauli apostoli prohibetur: Et hos, inquit, deuita; ex his enim sunt qui repunt in domos, et captiuas ducunt mulierculas oneratas peccatis, que ducuntur uariis desideriis.

Post hoc edictum utinam confidant sibi Angelorum exempla conducere. Nos iam non ualent flectere, qui nouimus et Angelos cum feminis cecidisse. Ab ipsis equidem bene patrocinia mutuantur, sed nos nullum Angelum audimus contra Paulum apostolum: Etsi, inquit, ego aut Angelus Dei aliter euangelizauerit uobis, preterquam quod euangelizauimus uobis, anathema sit. Insaniunt prorsus, ardent desiderio feminarum, quotquot huic interdictioni non cedunt;  et obscenitatibus inhiantes, malunt mori, quam contenti sint a lateribus mulierum aliqua disiunctione diuelli: ut ad explendam sue auiditatis ingluuiem etiam puncto temporis non sint sine femine uoluptate: et hunc habent in mulieribus fructum, ut in illis semper defixa intentione, desideria satient oculorum,  ne uel momentum aliquod transeat, quando indigeant quod affectant. Sic inter eos integritas emoritur; ubi omnis commoratio, siue conuiuendo, siue commanendo corruptis affectionibus inquinatur. Quos sanctus Petrus apostolus designauit, dicens: In conuiuiis suis luxuriantes, oculos habentes plenos mechationibus, et incessabilibus delictis, capientes animas infirmas. Hos etiam ita Salomon denotat: Abominatio est, inquit, coram Domino defigens oculum. Plane contra, purum oculum testatur se habere Iob, qui ait: Et si oculis consensit cor meum. uerum enimuero ille potest suis oculis obnoxius non teneri; cui nolenti repentinus occursus mulieris scandalum mouerit, quod protinus meus quod nolebat expellit. Ille autem commotionem sui uisus non meretur euadere,  qui apud se scandali materiam tenet, qui uult intentionis sue affectibus frui, qui affectat habere quod oculis offensionem ingerat, quorum auiditas inexplebilis inter offendicula continua nullo modo potest omnino compesci; quod Salomon approbat, dicens: Infernus et interitus non satiantur, similiter oculi hominum insatiabiles sunt. Et in alio loco: Non satiatur oculus uidendo, Et iterum: Nequius oculo quid creatum est?

Hac castigatione non compuncti, diuina interdicta nefande familiaritatis obstinatione contemnunt, et adhuc insuper de caritate causantur, qui secundum uerbum Esaie amaritudinem pro dulcedine deuorantes, nudam feditatem uelamento boni nominis tegunt; dum apud eos sub falsa dilectione, uera dilectio uiolatur.  Sed exclamat caritas et appellat, tales ego non iunxi, falsa altera est que me simulando confinxit. Numquam Dei preceptis obsisto, numquam fluxis faueo, per me sanctitatem non opto culpari. Calumnias mihi auersa germanitas facit, pericula et ego inter falsos fratres incurri. Succurre, meus preco, succurre, Paule apostole, dic testimonium meum, ne quod de me annuntias peruertatur. Finis autem precepti est caritas de corde puro, et conscientia bona, et fide non ficta. Dilectio deputabitur, per quam sanctitatis iniuria criminationibus appetitur? Aut illorum erit sincera fraternitas estimanda, de quibus filie matris Ecclesie perducuntur in culpam? Si talis Christiana caritas annotatur; indubitanter odia meliora sunt, que dum separant, neminem maculant.  Hec autem parricidalis dilectio fratres persecutores adunare consueuit, qui libenter patiuntur de suo consortio filias Ecclesie fornicarias diffamari, contra caritatem quam Paulus apostolus docuit, dicens: Dilectio proximi malum non operatur. Egregia probatio caritatis, que non tantum noxia germanitate  [2Kb] officit proximo, sed etiam subiecta non uult esse prescriptionibus Apostolice iussionis. Confundantur assertores dilectionis huiuscemodi, quos iudicant illi, qui pro communibus commodis etiam consanguineam deserunt caritatem.

In omni mundo pene totum iunctum est genus humanum, et ubique cognatio naturalis alterna peregrinatione discernitur. Possunt parentes, possunt filii, possunt fratres, possunt et ipsi, quod plus est, coniuges a Deo concessa sibi nature uincula disrumpere; et clerici Deo non concedente, insuper prohibente, mulierum nexibus ancillatam non ualent recusare caritatem? Optanda semper cognatis absentatur affinitas proximorum; et peregrinari ab extraneis feminis clerici reluctantur? quibus faciendum fuerat,  etiam si peculiare aliquid uel inconsuetum Dominus imperasset; qui ad explicanda impossibilia habent Spiritum sanctum, quem mundani homines non habent. Unde Ioannes apostolus sic admonet, dicens: Filioli, uincite illos, quoniam maior est qui in uobis est, quam qui in hoc mundo. Nunc uero possibile etiam gentibus  et leue prospicitur, et apud clericos sine ullis effectibus euacuatur; ut parum sit eis Dei mandata despicere, nisi aliud dedecus habeant quod nec sectantur, non dicam uincunt omnium gentium consuetudinem: quibus Dominus per Ezechielem exprobrat et dicit: In legalibus meis non ambulastis, et iustificationes meas non fecistis. Sed neque secundum iustificationes gentium, que sunt in circuitu uestro, fecistis. Pudendum nescio quid dilectio  ista significat, que extorqueri contra naturam putatur.

Adhuc habeo quid mirari: Cum uideam de Christianis plerosque maritos pariter et uxores continentiam destinantes, domicilia singularia magis eligere, ut consensu communium uotorum sine irritatione presentie et concordante secessu ualeant obtinere: et eunuchi nostri non durant sine femine sodalitate dormire? Apud illos amor coniugalis continentie amore pensatur; et apud spadones cohabitatio femine numquam potest habere fastidium. Dicat eunuchorum caritas, dicat, ne forte in hac secessione magis coniugalis caritas peccet: ut apostoli Pauli consilium uideatur coniugibus insinuasse diuortium: Tempus, inquit, quod restat, breue est. Reliquum  est ut et qui habent uxores, sic quasi non habentes esse nitantur, et qui non habent, quasi habentes esse glorientur. De his ipse Apostolus ait: Gloria in turpitudine ipsorum.

 Dilectio est, inquiunt. O dilectio que inuidet sibi! O caritas que cupit se in uituperatione laudari! Grande miraculum, ut uirginum caritas uirgines faciat uelut coniuges credi: et coniugum caritas coniuges faciat uelut uirgines estimari. Ecce uera dilectio, que in coniugalitate diuidit, ut in castitate coniungat. Ecce sancta dilectio, que coniugalibus ad communem laudem inducit absentiam. Hi pro certo sese inseparabiliter diligunt, qui ut triumphos sibi inferant, a seipsis discedunt; quibus nec crimen, nec natura, nec lex, nec Dominus, nec Apostolus potestatem unius interdixit aut tulit, sed pro tuendis paribus uotis, semota unanimitate absentari caritas quam uouerunt, qui nec crimini, nec nature, nec legi, nec Domino, nec Apostolo, nec ipsi coniugalitati succumbunt;  quos tantum uirginitas probrosa condemnat, quantum illos coniugalitas castrata glorificat, quibus sufficiat ad supplicium dedecorosum, quod spadones a coniugibus iudicantur. Ad quorum increpationem non tacendi sunt etiam filii Isrel, qui apud Esdram uxores et filios contra diuina iura susceptos non cunctati depellere, nec contra Domini caritatem conati sunt excusare. uerum fatear, si permittor. Qui nunc pro dimittendis feminis, alienis adherent: quid facerent si liberos et uxores proiicere iubeantur? Aut quando ualebunt pro Christo renuntiare cognatis, qui mulierculas non suas preponunt Christi preceptis? Dico eos facilius pro iisdem mulierculis parentes proprios abnegare, quam propter Christum ipsas mulierculas relinquere posse; despicientes quod in  Euangelio ipse Dominus dixit: Si quis uenit ad me et non odit patrem suum, aut matrem, aut uxorem, aut filios, aut fratres, et sorores, et animam suam, non potest meus esse discipulus.

Si de abiiciendis parentibus dubitantes, indigni sunt Christo, quid sibi promittunt, quos contemptores exhibet Christo non parentalis affectio? Ac per hoc illorum meritis euacuantur, quos uident contemplatione Christi nullas personas excipere cognatorum. Nec minus eos, sed peius etiam illi confundunt, qui metuentes non tantum cum aliena, sed etiam cum sua carne luctari amputatis genitalibus abscedunt. De quibus modo examinationis suspendo sententiam, relinquens alia disputatione promendam. Secundum confusionem spadonum, non dubito meliores asserere,  qui nec sibi parcunt quidem, dicam feminis audent tentamenta porrigere. Respondeant spiritales eunuchi, quis furor in dilectione mulierum, uel quod sit in contubernalitate femine mysterium, ut in perniciem  [1Kb] suam alienis membris indulgeant, cum illi sua quoque incunctanter abscindant? Hi confirmatos in se artus abiiciunt; et illi aduersariis artubus glutinantur. Hi pro integritate spiritali cum tormento non integri corporis dimicare non dubitant; et illi sine tormento, integri esse sine feminarum dimidietate detrectant. Sed aduersus illos comparatio nulla est facienda de nostris; ne consolentur addicti quibuscumque iudiciis Christianis. Peiores sunt et aliqui memorandi, ut maior pena sit a detruncato damnari. Iudeos considerent usque hodie pro legis imperio carnis sue partem circumcisione truncare; et sciant quid mereantur, qui, Euangelio iubente, dissimulant circumcisi mulierum presentia peragere Domini uoluntatem, non intelligentes quod ipse Dominus dixerit: Nisi abundauerit  iustitia uestra plus quam Scribarum et Phariseorum, non intrabitis in regnum celorum. Puto etiam de Gallis suis nobis idololatre exprobranter insultent, qui abscindentes semetipsos libenter excruciant, dummodo cum damno status sui, simulacrorum dissimulationibus pareant. Clerici autem nostri, ad lucrum magis corporis proprii, damnum uolunt mulierum secum commorantium sustinere; quas etiam de substantia propria euellere oportebat, si cum illis nasci contingeret, ne comparati idololatris et sacrilegis, erubescerent. De quibus et Dominus contemptores arguit, dicens: Prudentiores sunt filii seculi huius filiis lucis. Ergo nostris clericis talium profana deuotio est preponenda, quibus cum tantis exitiis amabilia sunt turpia sacerdotia. Clerici uero pro dignitate sacerdotii  celestis non sanguinem fundunt, non tolerant ferrum, non est aliquod uulnus, non est aliquis cruciatus; sed solus contra Dominum femine tenet aspectus. Sic in feminas ruunt, sic feminas amant, ut non sperent manifestari dilectionis sue quandoque posse impura mysteria; sicut per consimiles eorum turpiter publicata sunt et detecta; quos Paulus apostolus preuiderat, iam tunc, dicens: Quorumdam hominum peccata manifesta sunt precedentia ad iudicium, quosdam autem et sua subsequuntur. Similiter autem et facta bona manifesta sunt, et quecumque aliter se habent abscondi non possunt.

At contra et ipsi dicunt: Nonnulli de contemptoribus nostris similiter feminas habentes in domibus, martyrium consecuti sunt, ut illorum innocens conscientia  probaretur. Nolo mihi martyrio quisquam moueat actionem; quia sepius et mechi, et sanguinarii, et ebriosi, et omnium scelerum rei, reperta pugne occasione conuersi, meruerunt ad martyrii ueniam peruenire. Ideo enim martyrium appellatur tam corona, quam baptisma; quia baptizat pariter et coronat. Auge nunc, si licuerit quibusdam inuiolata feminarum societate martyrium promereri; sine indulgentia quoque illis martyrium ipsum non fuit, quos  reatus prohibite contubernalitatis non absoluii. Nec innocentes in ipsa innocentia potuit approbare; quibus contemptum legis et conuersationis illicite feditatem, et, quod est grauius super omnia, crimea Ecclesie cernitur ignouisse. Etenim noxia est innocentia, que sponse Christi officit fame. Et cum Christus agnus innocens, immo ipse celestis innocentia, quod est uerius, totum se contempserit pro Ecclesia, ut eam sine macula ulla uel ruga redderet illibatam; qualis est clericus cui ad hoc sponsa Christi committitur, ut pro unius femine amore culpari totam Ecclesiam patiatur. Audemus dicere: A Deo patre missus est Filius de sinu Patris, et regno absens esse durauit, ut Ecclesiam faceret innocentem, et clericus mulieris latus deserere non potest, ne Christi Ecclesiam  reddat infamem?

Sed aiunt: In martyrio ignoscitur nobis, sicut indultum est parentibus. Hoc ergo et nos omnes de peccatis nostris confidamus; ut qui agere bene laboramus, inter luxurias euagemur, et discurramus per semitas peccatorum, retinacula dimittamus, et frena laxemus: Eamus nos quacumque mundus abstulerit, et ubicumque nos diabolus inuitauerit, libere fornicemur, inuideamus, rapiamus, fraudemus, omnia mala securi committamus; martyrium subueniet et euademus. Sic enim Paulus apostolus pollicetur: Faciamus mala ut ueniant bona: quorum damnatio iusta est. Huic martyrio spem tradant, quos mathematici docuerunt habere de crastino prescientiam; has coronas exspectent, qui super Angelos et Christum  per astrologos didicerunt scire tempora, que Pater in sua posuit potestate, ut uel tunc recordentur, ante martyrii tempus bene agere debuisse, cum diem Domini senserint sicut furem. Sed credamus super illos martyrium iam iamque pendere. Interim priusquam martyres fiant, legibus subiacent; ut iudicio subiiciantur, nisi armis exarmentur. Audacie nefas est, illis aduersus auctoritatem Domini parentum personas obiicere, quibus ipse Dominus contradictionis huius abstulit uocem. In legalibus, inquit, patrum uestrorum nolite ambulare, et iustificationes eorum nolite custodire; et studiis eorum nolite commisceri, et nolite inquinari. Ego Dominus Deus uester, in preceptis meis ambulate, et iustificationes meas custodite.

 Sciant nunc adempta sibi esse parentalia patrocinia, qui huc atque, illuc recurrentes contradictionum latebras querunt, ne unquam feminis careant: et quia undique defensionis suffragio deseruntur, nouissimis cunctis argumentis exhaustis, sententiam Pauli apostoli opitulari sibi opinantur, et dicunt: Tu qui es, qui de seruo alieno iudices? Agnoscit equidem Paulus apostolus constitutionis sue uerba prolata; sed constitutionarios et prolatores ipsos ignorat.  [12Kb] Illis enim contulit defensionem, qui nullam partem legis impugnant; et ipsis tribuit patrocinium, qui ex uoto suo aliquid faciunt, nec quidquam Ecclesiasticis iuris impediunt. Ius tractat uiuendi, et non edendi; arbitrium uniuscuiusque confirmans. De similibus neminem iussit iudicari, que uoluntati singulorum auctoritas diuina concedens, in utraque parte faciendi et non faciendi clementer indulsit. Illos autem Ecclesiasticis tribunalibus subdidit, quos transgressores ordinarie transgressionis nulla impunitas excusauit; ut qui passim  aduersus nos ueluti libellum contradictorium proferant, rationabile simul et certum recognoscant quod accipimus ab eodem Paulo apostolo repulsorium: Precipimus, inquit, uobis fratres  in nomine Domini nostri Iesu Christi, ut separetis uos a fratribus ambulantibus inordinate, et non secundum traditionem quam accepistis a uobis.

Euasimus, opinor, tanta ligamina questionum, quibus amatores eunuchos amplexus feminei ligauerunt: qui peruersis interpretationibus decreta legalia demutare coguntur; et malunt audiri proponentes uana et fabulosa commenta, quam ipsi que uera sunt audiant: quos Paulus apostolus annuntiat, dicens: A ueritate quidem auditum auertent, ad fabulas autem conuertentur. Quiquid uolunt adhuc exquirant, ut obsistant pro mulieribus ueritati. uictoriam non habent, apud quos contra Esdram mulier potius quam ueritas uicit. uos autem, filii karissimi, non tantum persuasione, sed potestate conuenio. Tale  deliramentum despicite; quorum questiones Paulum apostolum scitis ubique damnasse, sicut ad Romanos scripsit, dicens: Rogo uos, fratres, diligenter obseruare eos qui dissensiones et offendicula preter doctrinam quam uos didicistis, aut dicunt, aut faciunt, et declinate ab ipsis. Sic et Timotheo delegat: Noli, inquit, uerbis contendere; nichil enim utile est, nisi in subuersionem audientium. Sollicite cura teipsum probabilem exhibere Deo, operarium irreprehensibilem, recte tractantem uerbum ueritatis. Stulta autem et inania eloquia deuita: multum enim proficiunt ad impietatem, et sermo eorum sicut cancer serpit. Atque ut ostenderet clericis disponendis ad euacuandas questiones que sit doctrina conueniens, etiam Tito sic insinuat, dicens: Tu autem loquere  que conueniunt sane doctrine: maiores natu sobrios esse, prudentes, sanos in fide, in caritate, in patientia sincera. Ergo auditiones simplices obedientia  uestra suscipiet, et uersipellem contradictionum uitate fallaciam. Purum iter uestris gressibus mundate, et super spinas et tribulos nolite seminare uel calcare, ne bonum semen non possit uobis propter spine frutices sanctitatis fructus afferre. Unde propheta Hieremias sic hortatur et docet, dicens: Nolite, inquit, serere in spinis. Circumcidite uos Deo uestro, circumcidite preputium cordis uestri. Abscindenda sunt ergo de agro nostro cuncta que pungere et lacerare consueuerunt; ne animus agricultoris in possessione sua malignis sentibus inseratur. Et amputanda sunt omnia nobis, quecumque igniferi fomitis sulphurantibus flammis scatens fornax ebullientis carnis exestuat; ne uel tenuis quidem scintilla seruata maiora conflet incendia. Quod Salomon  manifestat, dicens: Ab scintilla una augetur ignis. Auertite occasiones impuras, quibus interiora pectoris penetrantur, ut liquida in uobis perspicuitas honoretur. Contenti estote singularitatem laboriosam pro pudore seruando potius sustinere, quam sine labore ad dedecus peruenire.

Contemplamini quid sit populo sancto preesse, et considerate quale sit diuinis sacramentis insistere. Alteris placere debent, qui alteris uiuunt, et talis conuenit cura sinceritatis sacratis, qualia sunt sacra ipsa quibus exhibent officia seruitutis; ne circa Dominum offendant ipsi quod tractant, aut circa populum incipiant impedire quod predicant. Propter quod Paulus apostolus sic testificatur: Et omnia, inquit, sustinemus, ne quod impedimentum demus Euangelio  Christi. Et iterum: Nemini dantes ullam offensionem, ut non uituperetur ministerium nostrum. Hac igitur institutione uobis quam plurimum laborandum est, de iis quibus ad manifestandam grauitatem singularitas magis quam pluralitas testis uera est. Respicite quanta mala conuersatio huius acquirat; que non nisi corruptionem seminat, pullulat uitia, cupiditatem concipit, ignominiam parit, rabiem concitat, porrigit furiam, lasciuiam pascit, petulantiam nutrit, casus exaltat, ruinas edificat, ripas eripit, precipitia instruit, periculis nauigat, naufragiis uelificat, perditione gaudet, interitum fouet, confusionem mercatur, thesaurizat opprobrium, criminationes exaggerat, accusationes inflammat, et cateruatim semel in fascem glomerans numerosas indagines  captionum, per infinita dedecorum, multiplices mortes inuehit in perniciem perditorum.

Tot itaque et tantas strages calamitatis et pessime  [4Kb] conuersationis nemo prosternit, nemo calcat, nemo funestat, nisi singularis castitas sola: que munimen inuictum est sanctimonie, et expugnatio fortis infamie; fortitudinis firmitas, et lasciuie petulantis infirmitas; probitatis presidium, et improbitatis excidium; anime uictoria, et corporis preda; ubertas gloriarum, et sterilitas criminum; pronuba sanctitatis, et repudium turpitudinis; sinceritatis indicium, et abolitio scandalorum; exercitium continentie, et euacuatio tota luxurie; pax secura uirtutum, et debellatio quieta bellorum; puritatis culmen, et libidinis carcer; honestatis portus, et ignominie naufragalis locus: uirginitatis mater, et hostis immunditie; lorica pudoris, et spolium probrositatis; corruptionis exitium, murus rigoris et destructio uulgaritatis; seueritatis  gladius, triumphator et occisor dissolutionis; armatura uirium, et exarmatura fluxorum; integritatis dignitas; et fornicationis addictio; claritatis fastigium, et dedecoris precipitium; uoluntas bonorum operum, et afflictio uitiorum; refrigerium pudicitie, pena petulantie; acquisitio triumphorum, et facinorum detrimentum; requies salutis, et perditionis exilium; uita spiritus, et carnis interitus; status qualitatis angelice, funus humane substantie. Huius retinaculis omnis obscenitas frenatur, et compedibus eius calces furentis libidinis statuuntur. In hanc uelut in scopulos franguntur impetus qualescumque sanguinis inundantis; et in illa sedatur spumans humoris insania corporalis. Que dum sibi subtrahit adminicula concupiscentie, mortua membra sua cognoscitur baiulare:  de quibus apostolus Paulus premonet, dicens: Mortificate ergo membra, que sunt super terram; fornicationem, immunditiam, libidinem, concupiscentiam malam, et auaritiam, que est idolorum seruitus, propter que uenit ira Dei.

Ab his omnibus non nisi splendido singularitatis cultro castratur humana natura, ut illibatos spadones ad conuiuium sanctitatis dispensante circumcisione introducat. Cui sanctitas ita promisit annuli sui nuptiale signaculum, ut sine ipsa uirginitas resignetur, que se sola contenta cupidinem domat, mentemque rectificat, concupiscentiam subigit, desideria ardoris extinguit, artus debilitat, corpus ancillat: et ita carnalia crucifigit, ut tam masculus quam femina uideatur in conuersatione mentiri, dum illos utriusque  sexus operatiose abscidit: aut neutrum faciens de duobus, tertiam formam conferre gloriatur ambobus, ut ante resurrectionem resurrectionis imaginem, ad instar Angelorum meditari noscatur. Quod promittens Dominus futurum: Qui digni, inquit, habentur seculi illius et resurrectionis a mortuis, non  nubent, neque nubentur, neque enim morientur. Nam sunt similes Angelis Dei: quia resurrectionis filii sunt. Hoc exigit sancta singularitas clericorum, ut antequam transfiguretur, iam transfigurata cernatur in Angelice claritatis aspectum, que omnia sibi amputans concupiscentie certamina depredatur: cuius laudes Salomon exequitur, dicens: Melius est esse sine filiis cum claritate. Immortalitas est enim in memoria illius; quia et apud Deum nota est, et apud homines. Cum presens est, imitantur illam, et desiderant eam, cum se abduxerit; et in perpetuum coronata triumphat, incoinquinatorum certaminum prelium uincens.

Non est sine filiis cum claritate, nisi singularitas sola, quam non solum conscientia sua nullis sordibus  maculat, sed etiam nulle opiniones suspecte pluralitatis infamant. Nam si castitas, quod est difficile, masculum et feminam pariter in uirginitate conseruet, non habet claritatem; quam communitas ipsa non potest nisi quibusdam probrositatum tenebris obscurare. Singularitas uero ita clara est omnibus et exerta, ut cunctis splendore sui candoris pura manifestetur et lucida. Unde sic nos Apostolus edocet, dicens: Sicut filii lucis ambulate: fructus enim luminis est in omni bonitate, et iustitia, et ueritate, probantes quod beneplacitum sit Deo. Et iterum: Omnia, inquit, facite sine murmuratione et hesitatione, et sitis irreprehensibiles et simplices sicut filii Dei immaculati in medio nationis praue et peruerse, inter quos lucetis sicut luminaria in mundo. Sic  ubique singularitas splendet, ut omnes pro illa splendere non dubitent: et ita sanctitatem in semetipsa clarificat, ut laudem sibi ab ipsis quoque inimicis extorqueat. Quod maxime de preposito quocumque Paulus apostolus mandat, dicens: Oportet autem eum et testimonium habere bonum ab his qui foris sunt, ut non in opprobrium incidat et laqueum diaboli. Hanc igitur amate, hanc tenete, que sola potest feminas debellare: cum adhuc concupiscentia nulla pectus impulsat, et dum adhuc simplicitas incorrupta permanet uel quieta, ad secrete singularitatis tutelam cito concurrite, ne postmodum non ualeatis effugere.

Preoccupandus estaditus cunctis insidiis, ne hostilitas prior obrepens occurrat improuidis. Salutare  remedium est preuenire potius quam preueniri: et anticipare potius quam anticipari, uiribus fortibus congruit. Ubicumque fuerit prouidentia, frustrantur uniuersa contraria; ubi autem prouidentia negligitur, omnia contraria dominantur. Ante famem certamus, ante inopiam laborando fatigamus. Sic per omnia calamitatibus  [2Kb] cunctis tollimus locum, dum gerimus prouidentiam temporum futurorum. Quanto magis ante preuenienda est omni prouisione calamitas feminarum; cuius cupido si admittitur incipere, numquam prorsus accipit finem? Cuius comparationem Salomon explicat, dicens: Infernus, et amor mulieris, et terra que non satiatur aqua, et ignis non dicit: sufficit. Unusquisque itaque qui securus est quia necdum tentatur, timeat; quia nichil de eo dicitur, prospiciat ne dicatur: Homines sumus, fragilitatem nostram carne portamus. Sic iam undique nos circumspecta uiuacitate circumdare debemus et cingere, ut non sit pars aliqua que uacillet. Accipimus quidem fortitudinem spiritalem, per quam substantie nostre fragilitas roboretur. Sed ita nobis spiritalis fortitudo collata est;  ut prouidos non ut precipites tueatur: ut illos muniat qui renuntiant importunitatibus delictorum, non eos qui se magis importunis delictis immergunt. Custos nobis datus est spiritus, sed ut contraria declinantibus assistendo subueniat, non ut contraria eligentibus faueat; nec ut uoluntarios et pronos in aduersa confortet, sed ut ab aduersis nitentes separari confirmet. Nam quicumque perniciosis conatibus audet exercere uirtutem, iuuamen non habet Spiritus sancti, qui neminem uult ultroneum uirum fortem ad fraudulentas uictorias coarctari: nec protegit illum, quinimino sed deserit, quem periculis irruentem per illicitos euentus exquirere triumphos agnouerit; sicut ipse iam tunc per Salomonem locutus est, dicens: Amans periculum, in ipso peribit.

 Ordine suo igitur, non nostro arbitrio uirtus sancti Spiritus ministratur, et secundum institutum eius prelia prosperantur. Numquam nisi precipitatus exercitus cecidit, qui auidus fortiter facere ducis uel imperatoris sui dispositiones irrupit; multo magis perperam erogat fortitudinem, qui sine armis doctrine magistri Spiritus presumpserit triumphare: cum dicat: ue qui per presumptionem suam aliquid faciunt, non per Deum.

Si qua igitur in uobis est fiducia uirium spiritalium, quid spiritales deceat recordemini: et si creditis uos spiritaliter militare, agnoscite quod docemus non esse carnale, sicut Paulus apostolus loquitur, dicens: Si quis putat se prophetam esse, aut spiritalem, cognoscat que scribo uobis. Non est quod uobis in hac persuasione  deceptoria blandiamini, ut quia spiritales estis, uelitis inter flagitiosorum armamenta uersari, nec uos inhabiles esse pro clericatus dignitate: quia maiores maioribus consueuerunt conflictiones occurrere. Acrius diuitibus quam pauperibus inuidetur, et non inopes, sed locupletes inquietat infestatio seua  latronum. Plus duces et principes quam milites ab hostibus appetuntur in pugna: et uiolentibus propulsantur uentis et turbinibus culmina, quecumque sunt altiora. Ideo magis magisque quo plus ceteris unusquisque potest, sciat esse sibi metuendum ne in aliquo minoretur, propter quod Salomon sic admonet, dicens: Qui gloriatur, inquit in diuitiis, paupertatem uereatur. Rogo uos quantum ualeo, et ultra quam ualeo, hec sint studia omnium clericorum, ut singularitatis inaccusabilis secessione fungantur: ne aut ipsi per feminas, aut femine per illos ad ignominiosa ludibria prouocentur. Si quis habet matrem, uel filiam, uel sororem, uel coniugem, uel cognatam, sic habeat, ut nulla ancilla intersit, neque aliqua ingrediatur extranea; ne ad hoc uideatur tenere proximas suas, ut  ipsarum causa libere sibi adhibeat alienas: quod si non possint ipse que sunt proxime sine famularum ministerio, uel sine amicarum esse solatio; expedit ut migrent ad aliud domicilium, quam propter illas persone contrarie teneantur. Humanum est enim, ut nec clericus illas necessariis feminis fraudet, nec ipse clericum per importunas feminas sordident. Assignari possunt sanctis mulieribus, cum quibus uiuant, dummodo cum clerico femina nulla commaneat. Non despecta, non uetula, sine affinitate, peculiariter suscipienda ad domesticum obsequium: quia magis illicito delinquitur, ubi sine suspicione securum potest esse delictum; maxime quia cupidini nulla deformitas, nulla despectio fastidii, uel uilis existit, sed diabolus pingens speciosum efficit quidquid fedum uel horridum  fuerit.

Si quis autem modo profectione cogente apud fratres, uel apud extraneos hospitatur, ubi mulieres intersunt; omnino se arctet, ne passibilitate aliqua uitietur. Semotus ac secretus Deo uacet et sibi, ne intus capiatur a diabolo; et qui foris capi non potuit, apud suos cadat. Qui hostes effugit, ad tempus pro salutaribus causis procedat ad faciem, et iterum cito discedere de conspectu festinet. Ubique gustanda est cum mulieribus, non continuanda presentia, sed quasi transeunter feminis exhibenda est accessio quodammodo fugitiua. Proteruitatis enim iam cepta sunt representari semper in medium; et perditionis meditatio est frequentatiuum inter mulieres celebrare processum. De qua re nobis Salomon moderamen imposuit,  dicens: In medio mulierum noli assiduus esse. Sic igitur ambulate, sic agite, ut semper in clericis Ecclesie senatus candidus constet. Seueritas in uobis circa feminas uigeat, auctoritas polleat, uigor teneatur, grauitas ueneretur.

Ut semel omnia colligamus ad clausulam, breuiarium  relegimus uobis, quod ad compendiosam plenitudinem redigens Paulus apostolus insinuat: De cetero, fratres, quecumque sunt uera, quecumque pudica, quecumque sancta, quecumque amabilia,  quecumque bone fame, si qua uirtus, si qua laus discipline, hec cogitate que accepistis, et didicistis, et audistis, et uidistis in me. Hec agite; et Deus pacis et dilectionis erit uobiscum. Amen.





DE DUODECIM ABUSIONIBUS SAECULI TRACTATUS, PERPERAM CYPRIANO ET AUGUSTINO ADSCRIPTUS. 



[1Kb] CAPUT PRIMUM.


Primus abusionis gradus est, si sine bonis operibus sapiens et predicator fuerit, qui quod sermone docet, actibus explere negligit. Auditores enim doctrine, dicta facere contemnunt, cum predicatoris opera a predicationis uerbis discrepare conspiciunt. Numquam enim fit efficax constituentis auctoritas, nisi eam effectu operis cordi affixerit audientis, presertim cum et ipse doctor, si in uitiorum amorem delapsus fuerit, alterius doctoris medicamentum suis uulneribus adhibere paruipendit. Unde et ipse Dominus in Euangelio de doctrina pariter et bono opere instruere uolens discipulos, qualem in his cautelam haberent admonebat, dicens: Quod si sal euanuerit, in quo salietur ? Hoc est, si doctor errauerit,  a quo iterum doctore emendabitur? Et si lumen, quod in te est, tenebre sunt; ipse tenebre quante erunt ? Si namque oculus a uidendi officio desierit, quis a manu, uel a pede, uel a reliquo corpore illud ministerium exiget? Quapropter doctores cogitent, ne ampliori uindicte subiaceant, si plurimis perditionis occasionem abundantius prestent. Nam et ipse Salomon dum multe sapientie transgressionem incurrit, totius Isrelitice plebis regni dispersionem solius sui merito prestitit. Quibus ergo committuntur multa, maiora perdunt; si non recte dispensauerint rectoris sui munera, que perceperunt. Cui enim plus committitur ab eo plus exigitur. Et seruus qui domini sui uoluntatem intelligens non facit, acrioribus et grauioribus flagellis uindicte  uapulabit .



[1Kb] CAPUT II.

Secundus abusionis gradus est, si sine religione  senex esse inueniatur. Cui cum membra exterioris hominis ueterascunt; uires animi, id est, interioris hominis membra, incrementa roboris non capiunt. Plus enim omnibus religioni operam dare senibus competit, quos presentis seculi florida etas transacta deseruit. Sicut namque in lignis ipsa reproba arbor comparet, que post flores fructus optimos cultori suo non exhibet: sic et in hominibus ipse reprobus est, quem flos iuuentutis deseruit, et tamen in sui corporis senectute, bonorum operum maturos fructus proferre paruipendit. Quid enim stolidius fieri potest; si mens ad perfectionem festinare non contendat, quando totius corporis habitus senectute confectus ad interitum properat? Dum oculi caligant, aures grauiter audiunt, capilli fluunt, facies  in pallorem mutatur, dentes lapsi numero minuuntur, cutis arescit, flatus non suauiter olet, pectus suffocatur, tussis cachinnat, genua trepidant, talos et pedes tumor inflat; etiam homo interior qui non senescit, his omnibus aggrauatur. Et hec omnia ruituram iamiamque domum corporis cito prenuntiant. Quid ergo superest, nisi ut dum huius uite defectus appropinquat, nichil aliud cogitare quam quomodo futura habitatio prospere comprehendatur, quisque senex appetat? Iuuenibus enim incertus huius uite terminus instat, senibus uero cunctis maturior ex hac luce exitus breuiter concordat. Cauende sunt ergo homini due particule, que in illius carne non ueterascunt, et totum hominem secum ad peccatum pertrahunt; cor uidelicet et lingua: quia cor nouas  semper cogitationes machinari non desinit; lingua impigre loquitur, quodcumque machinari cor senserit. Caueat ergo senilis etas, ne iste iuuenescentes particule totam sui harmoniam decipiant, et per res ineptas reliqui corporis grauitatem illudant. Unicuique  [2Kb] enim considerandum est, quid etate eminenti dignum sit; ut hoc agat, quod nec uitam, nec etatem, nec ministerium uile reddat.



CAPUT III.

Tertius abusionis gradus est, adolescens sine obedientia; quo mundus a recto rationis ordine deprauatur. Qualiter namque in senectute aliis ministerium imperabit, qui in adolescentia se senioribus obedientem exhibere contemnit? Unde et in prouerbio apud ueteres habetur, quod dominari nequeat, qui prius alicui seruitutem prebere denegat. Propter quod et Dominus iehsu in temporibus sue carnis, dum adhuc ad legitimam etatem doctoris non peruenerat, obedienter ministrationem parentibus suis prestitit.  Sicut ergo in senibus sobrietas, et morum perfectio requiritur: ita etiam in adolescentibus, obsequium, et subiectio, et obedientia rite debetur. Quapropter et in mandatis legis primum in his que ad homines pertinent, patris et matris honor imperatur, quia quamuis carnalis pater non superuixerit, aut indignus fuerit; alicui tamen patri digno et uiuenti, paternus honor usque ad dignam etatem a filiis prebendus esse ostenditur. Quatuor etenim modis per Scripturas diuinas patres uocantur; hoc est, natura, gente, admonitione, et etate. De patre namque naturali Iacob ad Laban loquitur: Nisi timor patris mei Isaac adfuisset, tulisses omnia que mea sunt . Gente uero pater dicitur, quando Dominus de rubo ad Moysen loquebatur: Ego sum, inquiens, Deus patrum tuorum,  Deus Abraham, Deus Isaac, Deus Iacob . Aetate autem et admonitione pariter pater dicitur, cum Moyses in cantico Deuteronomii loquitur: Interroga patrem tuum, et annuntiabit tibi; maiores tuos, et dicent tibi . Quod si ergo naturalis pater superstes non fuerit, aut indignus fuerit; admonenti tamen aut seniori adolescentis obedientia prebenda erit. Quomodo ergo honoratus in senectute apparebit, qui discipline laborem in adolescentia non sustinuerit? Quodcumque etenim homo laborauerit, hoc et metet. Omnis namque disciplina in presenti non uidetur esse gaudii, sed meroris; postea uero fructum pacatissimum exercitatio per eam reddet iustitie . Sicut ergo fructus non inuenitur in arbore, in qua pampinus aut flos prius non apparuerit: sic et in senectute honorem legitimum assequi  non poterit, qui in adolescentia discipline alicuius exercitatione non laborauerit. Disciplina igitur absque obedientia, qualiter fieri potest? Adolescens ergo sine disciplina, adolescens sine obedientia est:  quoniam et ipsa obedientia, que omnium disciplinarum mater est, magna exercitatione indiget; que sui normam studii in Christo Domino sumpsit, qui obediens patri usque ad mortem, crucis ignominiam libenter sustinuit.



CAPUT Iu.

Quartus abusionis gradus est, diues sine eleemosyna; qui superflua usus sui que custodienda in posterum recondit, indigentibus et nichil habentibus non distribuit: per quod efficitur, ut dum in terra quesita diligenti cura custodit, celestis patrie perennem thesaurum amittat. Ad quem thesaurum Dominus iehsu adolescentem diuitem, qui eum de perfectione interrogauerat, ita respondens inuitauit: Si  uis perfectus esse, uade et uende omnia que habes, et da pauperibus, et ueni, sequere me, et habebis thesaurum in celo . Quem thesaurum nullus umquam hominum habere potest, nisi qui pauperibus solatia prestat, aut per seipsum pauper est. Non ergo dormiat in thesauris tuis, quod pauperes dormire non sinit. Diues namque etsi multa congregauerit, his frui solus nequaquam poterit; quia unius hominis natura multis rebus non succurrit. Quid ergo stultius est quam propter unius hominis uictum et uestitum, totam regni celestis perdere perennem iucunditatem, et eternos inferni cruciatus, absque consolationis prestolatione subire? Quod igitur aliquando per necessitatem amittendum est, pro eterna remuneratione sponte distribuendum est. Omnia enim que uidentur,  temporalia sunt, que non uidentur eterna sunt . Quamdiu namque temporales sumus, temporalibus temporalia deseruiunt, et cum hinc transierimus, eternis eterna solatia prestabuntur. Idcirco non debemus diligere ea que non semper habebimus; presertim cum expertem rationis auarum diuitem, thesauri sui et agri, et omnia que habet, ostendant; quia toto cordis intuitu illas res amat que numquam se diligunt. Si enim aurum et argentum, et agros, et uestimenta, et cibos, et metalla, et bruta animalia quis dilexerit, hec omnia uicem sibi amoris rependere non posse, ipsa rerum natura ostendit. Quid ergo a ratione longius est quam diligere, quod te amare non ualet; et negligere illum, qui tue dilectioni cum dilectione omnia prebet? Propter hoc igitur  non diligi mundus, sed diligi proximus a Deo precipitur; quia proximus uicem sui amoris potest rependere, quod mundus minime posse non dubitatur. Sic enim inimicum esse diligendum Dominus precepit,  [1Kb] ut illa dilectio amicum illum ex inimico efficiat. Quisquis ergo diues cupidus uult eternas habere diuitias, distribuendo egenis prestet interim non mansuras. Si enim quod diligit non uendit, nemo potest emere quod cupit. Auari namque ideo in iudicio a rectissimo iudice nuncupantur maledicti, quia qui preteribant eorum habitacula non dicebant: Benedictio Domini super uos, benediximus uobis in nomine Domini . Infelices ergo sunt auari diuites, qui propter res transitorias, in eternam damnationem dilabuntur; et e contrario: Beati sunt misericordes, quia misericordiam consequentur . Felix est ergo misericors, dum in hac uirtute non substantiam, sed affectum Deus requirit.



CAPUT u.

 Quintus abusionis gradus est, femina sine pudicitia. Sicut enim omnes bonos mores procurat et custodit in uiris prudentia, sic et in feminis cunctos honoris actus nutrit et fouet et custodit pudicitia. Pudicitia namque castitatem custodit, auaritiam refrenat, lites deuitat, iram mitigat, libidinem occupat, cupiditatem temperat, lasciuiam castigat, ebrietatem cauet, uerba non multiplicat, gule concupiscentias purgat, furtum omnino damnat. Quid plura? Omnia uitia restringit; et omnes uirtutes, et quidquid coram Deo et bonis hominibus laudabile est nutrit. Impudica namque uita nec laudem ab hominibus in presenti seculo, nec remunerationem a Deo exspectat in futuro. Pudica uero uita, famam bonam  inter homines habet, et de spe future beatitudinis gaudet. Presentibus semetipsam imitabilem facit, posteris memoriam amabilem relinquit. Bonis semper moribus delectatur et consentit, et assiduis Scripturarum meditationibus et eloquiis animam uegetat. Bonorum precedentium exempla custodit, et inseparabilia perfectis contubernia nectit. Duobus ergo modis constat uere pudicitie exercitatio, id est corporis habitu et superficie et animi affectu interno. Per exteriorem modum coram Deo, prouidemus opera bona. Pudicitia namque corporis est, alienas res non appetere, et omnem immunditiam deuitare, ante horam congruam non gustare uelle, risum non excitare, uerba uana et falsa non loqui; habitum per omnia ordinatum, compositionemque conuenientem tam capillorum  quam uestium, sicut decet, habere; cum indignis contubernia non inire; supercilioso intuitu neminem aspicere, uagari oculos non permittere; pompatico et illecebroso gressu non incedere; nulli inferior in incepto bono opere apparere, nulli contumeliam  meliam aut ruborem incutere, neminem blasphemare, senes non irridere, bonis non inuidere, meliori non controuersari; de his que ignoras, non tractare, et ea que scis non omnia proferre: hec enim proximis amabilem hominem reddunt, et Deo acceptabilem faciunt. Pudicitia enim anime est, plus propter Dei oculos quam hominum omnia bona facere; appetitiones turpium cogitationum compescere; omnes meliores se esse estimare, nemini inuidere; de semetipso nichil confidere, Dei semper auxilio res omnes committere, ante Dei oculos semetipsum constituere, heretica prauitate sensum non maculare, catholicis per omnia consentire; Deo soli adherere, castitatem eterne mentis Deo Christo offerre; omnia cepta opera bona mortis tantum termino finire; presentes  tribulationes animi fortitudine negligere, paruipendere; in terra preter proximos nichil amare, cuncti amoris thesaurum in celo constituere, et pro omni bono actu mercedem a Deo in celestibus sperare. Pudicitia ornamentum nobilium est, exaltatio humilium, nobilitas ignobilium, pulchritudo debilium, prosperitas laborantium, solamen merentium, augmentum omnis pulchritudinis, decus religionis, defensio criminum, multiplicatio meritorum, creatoris omnium Dei amicitia.



CAPUT uI.

Sextus abusionis gradus est dominus sine uirtute, quia nichil proficit dominandi habere potestatem, si dominus ipse non habeat uirtutis rigorem.  Sed hic uirtutis rigor, non tam exteriori fortitudine, que et ipsa secularibus dominis necessaria est, quam animi interiori fortitudine, exerceri debet. Sepe enim dominandi per animi negligentiam perditur fortitudo, sicut in Heli sacerdote factum fuisse comprobatur; qui dum seueritate iudicis peccantes filios non cercuit, in eorum uindictam, Dominus uelut consentienti ferociter non pepercit. Tria ergo necessaria hos qui dominantur habere oportet: terrorem scilicet, et ordinationem, et amorem. Nisi enim ametur dominus pariter et metuatur, ordinatio illius constare minime potest. Per beneficia ergo et affabilitatem procuret ut diligatur, et per iustas uindictas, non proprie iniurie, sed legis Dei, studeat ut metuatur. Propterea quoque, dum multi pendent in  eo, ipse Deo adherere debet, qui illum in ducatum constituit; qui ad portanda multorum onera, ipsum ueluti fortiorem solidauit. Paxillus enim nisi bene fortiter firmetur, et alicui fortiori adhereat, omne quod in eo pendet cito labitur; et ipse solutus  [1Kb] a rigore sue firmitatis, cum oneribus ad terram delabitur. Sic et princeps nisi suo Conditori pertinaciter adheserit, et ipse, et omne quod continet, cito deperit. Quidam namque per dominandi officium plus Deo appropinquant, quidam imposito sibi dignitatis honore deteriores fiunt. Moyses namque, accepto populi ducatu, familiarius Dei locutionibus utebatur: Saul uero, filius Cis, postquam sceptra regni suscepit, per inobedientie superbiam Deum offendit. Rex Salomon postquam patris sui Dauid sedem obtinuit, Deus illum ultra omnes mortales uelut ad innumerosi populi gubernationem sapientie munere ditauit. E contrario uero Hieroboam, seruus Salomonis, postquam regni domus Dauid occupauit partem, ad idolorum cultum decem tribus Isrel, que erant  in parte Samarie, diuerterat. Per que exempla euidenter ostenditur, quosdam in sublimiori statu ad maiorem perfectionem crescere, quosdam uero per supercilium dominationis ad deteriora defluere. Per quod utrumque intelligitur eos qui ad meliora transcendunt, per uirtutem animi et Dei auxilium posse id facere, et eos qui ad deteriora deuertuntur, per mentis imbecillitatem pariter et negligentiam errare. Unde et dominum absque uirtute fieri non decet, qui uirtutem sine Dei auxilio nullatenus habet. Qui etenim multa tuetur, si non habet fortitudinem animi, non ualet id agere, quoniam magna magnis infestationibus, uel aduersitatibus solent laborare. Omnis ergo qui preest, hoc primitus animi tota intentione procuret, ut per omnia de Dei adiutorio omnino non  dubitet. Si namque ceperit in actibus suis auxiliatorem habere Dominum dominorum, nullus hominum contemptui poterit habere eius dominatum: Non enim est potestas nisi a Deo . Ipse enim eleuat de stercore egenum, et sedere facit cum principibus populi sui, et deponit potentes de sede, et exaltat humiles; ut subditus fiat omnis mundus Deo et egeat gloria Dei.



CAPUT uII.

Septimus abusionis gradus est Christianus contentiosus, qui, cum participationem nominis Christi per fidem et Baptismum susceperit, contra Christi dicta et propositum, mundi caduca delectamenta diligit. Omne enim de quo contenditur, aut propter  propriam eius rei dilectionem de qua agitur, aut propter alterius amorem, que sub odiosa specie latet, appetitur. Quemadmodum, uerbi gratia, bellum animoso compugnantium conflictu cum odiosa res sit, propter amorem uictorie et libertatis peragitur; et multe alie dilecte species, sub odioso labore uel formidine, satis contentiose expetuntur. Unde patenter intelligitur nichil contendi posse, nisi propter dilectionem, speratam scilicet et subsequentem amabilem remunerationem. Qui igitur de mundo presente  ex quacumque causa contendit, perspicue ostendit quod illum diligit. Quomodo ergo mundum diligi per Ioannem Spiritus sancti sermones interdicunt, qui ait: Nolite diligere mundum, neque ea que in mundo sunt . Mundi enim amor et Dei pariter in uno corde cohabitare non possunt, quemadmodum iidem oculi celum pariter et terram nequaquam conspiciunt. Sed requirendum est si uere in mundo aliquid sit quod amari debeat, et quis sit ille mundus, quem diligi diuina eloquia uetant. Terra ergo cum nascentibus ex ea, et metallis, et animantibus, et pulchritudine uestium, et oblectationibus ciborum, et iis que ad hec pertinent, non diligi precipitur; sed proximus, propter quem hec omnia facta sunt, amari iubetur. Hec enim omnia  predicta, uelut non mansura, ad celestem patriam pergentes concomitari nequeunt. Proximi uero uelut mansuri regis coheredes, semetipsos licenter inuicem diligunt. Quod ergo semper in mundo non manet, et cum mundo pariter deficiet, et ipse mundus non amari precepitur; proximus autem, qui est pars regni celestis, in terra et inter ima elementa, a regni celorum appetitoribus non incongrue amatur, dum in suprema illa patria in eternum coheres habebitur. Propterea uero mundus presens non diligi imperatur, ne a Dei dilectione alienus, seculi dilector quisque efficiatur. Non ergo debet contendi, quod non licet amari. Igitur Christianus, qui nominis Christi similitudinem tenet, morum quoque eius similitudinem habere debet. Christianus enim nemo recte  dicitur, nisi qui Christo moribus cequatur. De Christo uero per Prophetam ita scribitur: Ecce filius meus quem elegi, electus meus, complacuit in illo sibi anima mea: ponam Spiritum meum super eum. Non contendet, neque clamabit, neque audiet aliquis in platea uocem eius . Ecce Christus non contendit, neque clamauit: et tu si morum Christi similitudinem tenere cupis, ne contendas, ne abusiuus in Ecclesia Christianus existas. Suis enim sectatoribus Christus precepit: Nolite uocari rabbi; unus est enim pater uester, qui in celis est. Omnes enim uos fratres estis , quibus ad supplicandum imperauit, cum dicit: Sic autem orabitis: Pater noster qui in celis, sanctificetur nomen tuum . Frustra ergo contendit patrem se habere in terra,  qui patrem et patriam profitetur se habere in celo. Cuius patrie nemo possessor efficitur, nisi qui de terrene patrie contentione securus habetur.



CAPUT uIII.

Octauus abusionis gradus est, pauper superbus, qui, nichil habens, in superbiam extollitur: cum e contrario diuitibus seculi non superbe sapere per apostolum Paulum imperetur. Quid ergo stolidius potest fieri quam illum qui per infirmam  [1Kb] miseriam uelut in terram abiectus, extremus et humilis incedere et contristari debuerat, supercilioso superbie tumore inflatam mentem contra Deum erigere? Per quod uitium lapsi corruerunt, qui in summo celi conditi erant culmine. Quid ergo uult quasi potens in terra superbire, qui pre omnibus hominibus debuerat humilis apparere? Sed, ne de paupertate sua tristitiam habeant, quid a Deo recepturi sint pauperes attendant; ipse enim inquit: Beati pauperes spiritu, quoniam ipsorum est regnum celorum . Recta namque dispensatione misericors iudex celi regnum illis committit quibus regni terrarum participationem inter mortales abstulit, ut ipse diues in celi sede appareat qui in terra penitus nichil procurat. Cauendum ergo pauperibus est ne, dum  per egestatem et necessitatem terrenum regnum pretereunt, per mentis etiam impudentiam celorum regna amittant. Cum enim Dei dispensatione paupertatem necessariam acceperunt, in ipsorum arbitrio pendet utrum pauperes spiritu sint. Non quibuscumque namque pauperibus celi regna promittuntur, sed his tantummodo in quibus diuitiarum inopiam animorum humilitas comitatur. Pauper enim humilis pauper spiritu appellatur, qui, cum egenus foris cernitur, numquam in superbiam eleuatur; quoniam ad appetenda regna celorum plus ualet mentis humitas, quam presentium diuitiarum temporalis paupertas. Etenim humiles qui bene diuitias possessas habent, possunt pauperes spiritu appellari: superbos autem nichil habentes, haud dubium est beatitudine  paupertatis priuari. De quibus utrisque sancta Scriptura ita loquitur: Est quasi diues nichil habens, et est quasi pauper, cum in multis diuitiis sit . Quasi pauper ergo in multis diuitiis est diues humilis spiritu; et nichil habens quasi diues est pauper superbus mentis affectu. Nobilis ergo inopia est mentis humilitas, et inepte diuitie sunt animorum enormitas. Prouidendum est ergo pauperibus, ut semetipsos, quales sint, intelligant; et quia rebus consequi quod cupiunt non ualent, mentis tumore superbire desinant.



CAPUT IX.

Nonus abusionis gradus est, rex iniquus. Etenim regem non iniquum, sed correctorem iniquorum esse oportet. Inde in semetipso nominis  sui dignitatem custodire debet: nomen enim regis intellectualiter hoc retinet, ut subiectis omnibus rectoris officium procuret. Sed qualiter alios corrigere poterit, qui proprios mores, ne iniqui sint, non corrigit? quoniam in iustitia regis exaltatur solium, et in ueritate regis solidantur gubernacula populorum. Iustitia uero regis est neminem iniuste per potentiam  opprimere, sine personarum acceptione inter uirum et proximum suum iuste iudicare, aduenis et pupillis et uiduis defensorem esse, furta cohibere, adulteria punire, iniquos non exaltare, impudicos et histriones non nutrire, impios de terra perdere, parricidas et peierantes uiuere non sinere, ecclesias defendere, pauperes eleemosynis alere, iustos super regni negotia constituere, senes et sapientes et sobrios consiliarios habere, magorum, ariolorum pythonissarumque superstitionibus non intendere, iracundiam differre, patriam fortiter et iuste contra aduersarios defendere, per omnia in Deo confidere, prosperitatibus animum non eleuare, cuncta aduersa patienter tolerare, fidem catholicam in Deum habere, filios suos non sinere impie agere, certis horis orationibus  insistere, ante horas congruas cibum non gustare. ue enim terre cuius rex puer est, et cuius principes mane comedunt . Hec regni prosperitatem in presenti faciunt, et regem ad celestia regna meliora perducunt. Qui uero regnum non secundum hanc legem dispensat, multas nimirum aduersitates imperii tolerabit. Idcirco enim pax sepe populorum rumpitur, et offendicula etiam de regno suscitantur, terrarum quoque fructus diminuuntur, et seruitia populorum prepediuntur, multi et uarii dolores prosperitatem regni inficiunt, charorum et liberorum mortes tristitiam conferunt, hostium incursus prouincias undique uastant, bestie armentorum et pecorum greges dilacerant: tempestates eris et hyemis terrarum fecunditatem et maris  ministeria prohibent, et aliquando fulminum ictus segetes et arborum flores et pampinos exurunt. Super omnia uero regis iniustitia, non solum presentis imperii faciem offuscat, sed etiam filios suos et nepotes, ne post se regni hereditatem teneant, obscurat. Propter piaculum enim Salomonis, regnum domus Isrel Dominus de manibus filiorum eius dispersit. Et propter iustitiam Dauid regis, lucernam de semine eius semper in Hierusalem reliquit . Ecce quantum iustitia regis seculo ualeat, intuentibus perspicue patet. Est enim pax populorum tutamen patrie, immunitas plebis, munimentum gentis, cura languorum, gaudium hominum, temperies eris, serenitas maris, terre fecunditas, solatium pauperum, hereditas filiorum, et sibimetipsi spes  future beatitudinis. Attamen sciat rex quod, sicut in throno hominum primus constitutus est, sic et in penis, si iustitiam non fecerit, primatum habiturus est. Omnes namque quoscumque peccatores sub se in presenti habuit, supra se modo implacabili, in illa pena futura habebit.



[1Kb] CAPUT X.


Decimus gradus abusionis est episcopus negligens; qui gradus sui honorem inter homines requirit, sed ministerii sui dignitatem coram Deo, pro quo legatione fungitur, non custodit. Primum namque ab episcopo, quid sui nominis dignitas teneat, inquiratur, quoniam, cum episcopus nomen grecum sit, speculator interpretatur. Quare uero speculator ponitur, et quid a speculatore requiritur, Dominus ipse denudat, cum sub Ezechielis prophete persona, episcopo officii sui rationem denuntiat, ita inquiens: Speculatorem dedi te domui Isrel. Audiens ergo ex ore meo sermonem, nuntiabis eis ex me. Si autem uideris gladium uenientem, et tu non annuntiaueris ut reuertatur impius a uia sua, ipse quidem impius in iniquitate  sua morietur, sanguinem autem eius de manu tua requiram. Si autem tu annuntiaueris, et ille non fuerit reuersus, ipse quidem in iniquitate sua morietur, sed tu animam tuam liberasti . Decet ergo episcopum, qui omnium speculator positus est, peccata diligenter attendere, et postquam attenderit, sermone, si potuerit et actu corrigere; si non potuerit, iuxta Euangelii regulam, scelerum operarios declinare: Si enim, inquit in Euangelio Dominus, peccauerit in te frater tuus, corripe illum inter te et ipsum solum. Si te audierit, lucratus eris fratrem tuum: si te non audierit, adhibe tecum adhuc unum uel duos testes, ut in ore duorum uel trium testium stet omne uerbum: si illos non audierit, dic Ecclesie: si Ecclesiam non audierit, sit tibi sicut ethnicus et publicanus . Tali ordine expellendus est quicumque doctori uel episcopo adherere noluerit. Et qui tali ordine expulsus fuerit, ab alio aliquo doctore uel episcopo non debet recipi. De sacerdote namque scriptum est in lege: uiduam aut repudiatam non accipiat uxorem . Qui ergo illum excommunicatum a catholico, illo non permittente, sibi iungit, iura sacerdotii sancti, in quo Christianorum genus electum est, excedit. Hac ratione episcopum, ad eos quibus in speculationem positus est, esse oportet. Ceterum uero, qualis in semetipso esse debeat, Paulus apostolus exponit: ut ad gradum episcopi ueniens sit sobrius, prudens, castus, sapiens, modestus, hospitalis, filios habens subditos cum omni castitate, testimonium habens bonum ab his  qui foris sunt, proferens doctrine fidelem sermonem; antequam episcopus sit, non plures habens uxores quam unam; non percussor, non bilinguis, non ebriosus, non neophytus, ut per hec ipse ostendat in opere, quod alios docet in sermone doctrine . Caueant ergo negligentes episcopi quod in tempore uindicte Dominus per Prophetam conqueritur, dicens: Pastores muti demoliti sunt populum meum, et non pascebant gregem meum pastores, sed pascebant semetipsos ; sed potius procurent hi quos constituit Dominus super familiam suam, dare  illis cibum in tempore suo mensuram tritici, puram scilicet et probatam doctrinam, quatenus ueniente Domino mereantur audire: Euge, serue bone et fidelis, quia supra pauca fuisti fidelis, supra multa te constituam: intra in gaudium domini tui .



CAPUT XI.

Undecimus abusionis gradus est plebs sine disciplina, que, cum discipline exercitationibus non seruit, communi se perditionis laqueo constringit: iram etenim Domini absque discipline rigore non euadit. Atque idcirco Psalmiste uocibus indisciplinate plebi predicatur: Apprehendite disciplinam, ne quando irascatur Dominus . Disciplina uero morum est ordinata correctio et maiorum precedentium regularum obseruatio. De qua disciplina  Paulus apostolus ita loquitur dicens: In disciplina perseuerate; tamquam filiis uobis offert se Deus. Quod si extra disciplinam estis, cuius participes facti estis? Omnes enim adulteri, et non filii estis . Qui ergo adulteri, sine disciplina sunt, et celestis regni hereditatem non capiunt: si filii autem paterne discipline correctiones ferunt, et hereditatem quandoque recipere posse non desperent. De qua etiam disciplina Esaias quidem indisciplinate plebi predicat, dicens: Quiescite agere peruerse, discite bene facere . Et ad eamdem Psalmista consona uoce compsallit, dicens: Declina a malo, et fac bonum . Infelix ergo est qui abiicit disciplinam. Audet enim extra milites aliquid qui, Dominum crucifigentes, non eius sciderunt tunicam,  qui Ecclesie Christi scindit disciplinam. Sicut enim tunica totum corpus preter caput tegitur, ita disciplina, omnis Ecclesia, preter Christum, qui caput est Ecclesie et sub disciplina non est, protegitur et ornatur. Ipsa uero tunica contexta desuper fuerat per totum, quia eadem disciplina Ecclesie a Domino de celo tribuitur et integratur. De qua Dominus cum ad Patrem ascendisset, postquam resurrexit a mortuis, ad Apostolos suos loquebatur, dicens: uos autem sedete hic in ciuitate, quoadusque induamini uirtute ex alto . Tunica ergo corporis Christi disciplina Ecclesie est: qui autem extra disciplinam est, alienus est a corpore Christi. Non scindamus igitur illam, sed sortiamur de illa cuius sit ; id est, non soluamus quidquam de mandatis Domini,  sed unusquisque in quo uocatus est, in eo permaneat apud Dominum.



CAPUT XII.

Duodecimus abusionis gradus est populus sine lege, qui, dum Dei dicta et legum scita contemnit, per diuersas errorum uias eumdem perditionis laqueum incurrit. De quibus uiis sub persona preuaricatoris populi, humanum genus Propheta ita deplangit: Nos autem sicut oues errauimus, unusquisque in uiam suam declinauit , de quibus uiis etiam Sapientia loquitur per Salomonem: Multe  [1Kb] uie uidentur hominibus recte, et nouissima earum deducunt ad mortem . Que utique multe perditionis uie tunc inceduntur, cum una regalis uia, lex Dei uidelicet, que neque ad dexteram neque ad sinistram declinat, per negligentiam deseritur. De qua scilicet uia Dominus iehsu Christus, qui est finis legis ad iustitiam omni credenti, denuntiat: Ego sum uia, ueritas et uita, neque uenit ad Patrem nisi per me . Ad quam uiam omnes homines communiter inuitat, dicens: uenite ad me, omnes qui laboratis et onerati estis, et ego reficiam uos ; quia non est personarum acceptio apud Deum , ubi non est Iudeus, nec Grecus, masculus et femina, seruus et liber, barbarus et Scytha, sed omnia in omnibus Christus: omnes enim unum sunt  in Christo Iesu. Dum ergo Christus finis legis est, qui sine lege sunt, sine Christo fiunt. Igitur populus  sine lege, populus sine Christo est. Abusiuum ergo in temporibus Euangelii populum sine lege fieri, quando Apostolis in cunctas gentes licentia predicationis data est, quando tonitruum Euangelii per cunctas seculi partes intonuit, quando Gentes que non sectabantur iustitiam, apprehenderunt iustitiam; quando qui de longe fuerant, facti sunt prope in sanguine Christi: qui aliquando non populus, nunc autem populus Dei in Christo; quando est tempus acceptabile, et dies salutis, et tempora refrigerii in conspectu Altissimi; quando unaqueque gens habet testem resurrectionis; quando ipse Dominus protestatur, dicens: Ecce ego uobiscum sum omnibus diebus usque ad consummationem seculi . Non itaque simus sine Christo in hoc tempore  transitorio, ne sine nobis Christus esse incipiat in futuro.





LIBER DE DUPLICI MARTYRIO, AD FORTUNATUM, INCERTO AUCTORE. 

 [1Kb] I. MULTIFARIAM multisque modis ago gratias, Fortunate mihi in Domino carissime, diuine benignitati quod et tuam pietatem excitauit ad exstimulandum officium meum, ut unico libello commilitonibus nostris materiam subministrarem, unde sibi, gratia Spiritus opitulante, munimenta telaque fabricarentur aduersus persecutionum incursus; et mihi quod petebas conanti, non dedignata est adesse, et quod utriusque nostrum operam non passa est esse steririlem, hoc est quod mei Fortunati pium desiderium bene fortunauit, et ministri sui officium uoluit esse gregis sui beneficium. Scribis enim ex eo libro multum roboris et alacritatis accessisse strenuis, timidioribus autem et infirmis tantum animorum esse additum, ut ex his quoque per Dei gratiam, certam uictoriam  nobis promittere debeamus: eoque libentius obtemperaui posterioribus tuis litteris, quibus orat tua caritas, ut, quoniam hoc auspiciis Domini nostri Iesu Christi bene successit, addam uolumen alterum de duplici martyrii genere: quorum unum exhibetur cum seuit tortorum immanitas, alterum occultius quidem est, sed nichilominus fortem animum postulat, multaque diuinitus armatura communitum. Utinam et hoc munus Christi Spiritus per me fratribus et commilitonibus nostris largiri dignetur, et quod dederit  bene prosperare! Quemadmodum enim nichil sanctum nisi illo sanctificante, nichil potens nisi illo corroborante, ita nichil felix, nichil auspicatum, nisi illo prosperante. Sane, et uestris precibus et Domini bonitate fretus, aggrediar.

II. Martyr, ut iis quoque notum est qui grece nesciunt, testem sonat. Quamquam autem, post exortam Euangelice ueritatis lucem, ecclesiastica consuetudo cognominis huius honorem proprie tribueret iis qui in tormentis usque ad mortem perdurarunt in professione nominis Iesu Christi, et euangelicum instrumentum sanguine suo uelut obsignarunt apud incredulos, omnis tamen piorum uita testimonium reddit Deo. Non quod ille cuiusquam egeat testimonio, qui ex se fons est eterne glorie, ut nec ullis hominum  honoribus fieri possit honoratior, nec ullis mortalium ignominiis obscurior; sed tamen ita uisum est eterno illius diuinoque consilio, ut suam bonitatem, sapientiam ac potentiam apud homines per homines uelit illustrari; sicut mundum gubernari uoluit per Angelos, cum Angelorum ministerio non egeat, multaque hominibus per homines largiatur que per se dare poterat, qui quicquid uult nutu potest, et cui uoluisse fecisse est. Et quamquam, ut dixi, ad illam ineffabilem maiestatem nulla pertingit ignominia;  [1Kb] tamen in Scripturis ita loquitur, quasi per nos honoretur, uel ignominia afficiatur. Nam in Deuteronomio cum Moyse expostulat, quod apud populum ob laticis penuriam murmurantem in Cades deserti Sin, ad aquas contradictionis non sanctificarit ipsum inter filios Isrel, et ob hanc offensam non est illi nec Aaroni datum ingredi terram promissam, ac tot annis exspectatam,sed tantum e montis uertice procul aspicere licuit.

III. Porro quod dictum est sanctificare pro glorificare, qui litteras Hebreorum callent, affirmant esse sermonis illius proprietatem. Quod ipsum tamen ex aliis Scripturarum locis liquere potest, si minus illorum testimonio fidimus, quandoquidem et in oratione Dominica, Sanctificetur nomen tuum  dictum est, pro glorificetur, siue clarificetur, nomen tuum. Sic et Corinthios exhortatur ut glorificent ac baiulent Deum in corpore suo. Sicut enim nomen Dei glorificatur uita piorum hominum, in quibus ipse per Spiritum suum operatur quicquid faciunt boni, ita e diuerso polluitur et infamatur malefactis eorum qui se Dei cultores profitentur. Quemadmodum et militis uirtus aut serui probitas redundat in gloriam ducis aut heri, ita militis ignauia, aut serui nequitia, dedecori est duci aut hero, propterea quod horum mores magna ex parte pendent ab illorum moribus in quorum potestate sunt. Qui etiamsi prorsus absunt ab omni culpa, tamen popularis existimatio solet dominorum mores ex seruorum moribus estimare. Unde etiam hic uidemus diuinam  Scripturam frequenter iuxta mortalium affectus loquentem, uelut in Leuitico de eo qui de semine suo dedisset idolo Moloch, dicit: Quia polluit nomen sanctum meum . At quod ab hominibus sanctificatum est pollui potest, Dei uero nomen in se semper est gloriosum, apud homines tantum contaminatur, quemadmodum mendax infamia non polluit uirum integrum. Sic et apud Ezechielem clamat nomen suum fuisse pollutum inter Gentes impiis moribus Isrelitarum. Quin et beatissimus Paulus scribens Romanis, ex auctoritate Prophete dicit, appellans Iudeos, legem profitentes, sed ea que lex uetat facientes: Nomen Dei blasphematur inter Gentes . Et in oratione Dominica, sicut attigi modo, ex auctoritate Redemptoris, oramus ut sanctificetur  nomen Dei Patris, hoc est ut inclarescat et illustretur apud homines, utique per homines, uel potius in hominibus. Illustratur autem si Spiritus illius regnet in nobis, et si illius uoluntati obtemperetur in terris, quemadmodum in celis nulla est rebellio. Quoniam autem homines ex sese nichil habent uirtutis, quicquid per nos recte geritur cedit in gloriam Dei, et ideo thesaurum diuine potentie promit interdum ex uasis  fictilibus; ut sublimitas sit uirtutis Dei, et non ex nobis.

Iu. Ergo quamquam omnis piorum uita martyrio suo glorificat Deum et Christum filium eius, nullum tamen est illustrius testimonium apud homines, quam sanguinis, hoc est uite propter Deum contempte et mortis fortiter tolerate. Reddiderunt et miracula testimonium diuine potentie, presertim apud incredulos: nam his proprie data sunt signa, quemadmodum scribit beatus Apostolus; sed semper efficacius fuit sanguinis profusi testimonium. Quot morbos insanabiles uerbo sanarat Dominus! quot cecos illustrarat! quot mancos, paralyticos ac debiles restituerat! quot exanimes ad uitam reuocarat! Et tamen pauci credebant in eum, et audiebat: In Beelzebub  eiecit demonia . Ceterum, ubi uentum est ad sanguinem, ibi deiectum est Satane regnum, ibi subactus est mundus. Commemorat et Ioannes euangelista triplex in terra testimonium, Spiritus, aqua et sanguis, quod efficacissimum est postremo recensens loco. Spiritum in columbe specie descendentem super Iesum uidere meruit Ioannes Baptista; an alii uiderint incertum. Certe hoc testimonium Ioanni datum est, quo desineret dubitare de Domino Iesu an ille esset qui baptizaret Spiritu et igni. Aque testimonium uidit Ioannes euangelista, nec satis constat solusne uiderit, an cum multis. Erat quidem hoc ingens mysterium sacri lauacri quo delentur peccata: sed uidit aquam simul effluere cum sanguine, qui nisi adfuisset, inefficax erat aqua.  Quid enim prodest aboleri peccata, nisi succedat uita iustitie quam confert sanguis? Quamquam hi tres unum sunt: unus enim Deus est, qui per Spiritum, aquam et sanguinem declarat hominum generi uirtutem ac bonitatem suam: aut ideo dicuntur unum esse, quoniam undique sibi constat testimonium, nec ulla ex parte dissonat; quemadmodum quos arctissima iungit amicitia, propter summum animorum consensum, unus animus esse dicuntur.

u. Ac, iuxta sensum crassiorem, hec tria precipua sunt in homine uite argumenta atque etiam instrumenta. Quamdiu enim pulmonis officio attrahitur uicissim ac redditur halitus, certum uite indicium est: unde loquendi consuetudine, spirare dicuntur qui uiuunt, et expirasse qui uitam finierunt. Quin et  anima latinis flatus dicitur, ad grece uocis imitationem, qui uentum uocant. Super hec, sunt in ipso homine subtilissimi spiritus, a corde ubi fontem habent sparsi per uniuersum corpus, sed precipue per arterias commeantes, licet et aliis partibus omnibus mixti; hi si subito euolent, mortem presentem afferunt: sin includantur, lenta egrotatione consumunt hominem. Adest et humor  [1Kb] quidam naturalis, quem, ut arbitror, medici phlegma uocant, sparsus et ipse per uniuersum corpus. Huius usum numquam sentimus euidentius quam in sensu gustus: nisi enim hic admixtus sit inter linguam et palatum, nullum erit palati iudicium. Et tamen hec sic mixta sunt in homine, ut non sit sanguis absque spiritu et phlegmate, et pariter ad tuendam uitam conferunt omnia. uidemus quoduis animal mori simul atque sanguis effluxerit; et, consumpto humore quem medici radicalem uocant, non aliter moritur homo, quam extinguitur lucerna consumpto oleo. Sed nimium diu moramur in contemplatione nature; quod tamen non inutiliter factum opinor a nobis, ut dilucidius fiat caritati uestre mysterium in cuius contemplatione ideo uersamur lubentius, quia salubrius.  Nam, iuxta nature considerationem, tunc ista magnam uim habent cum in uiuo corpore sua munia peragunt, ac, iuxta mysticam philosophiam, tunc demum plurimum ualent cum corpus relinquunt.

uI. Nemo miratus est Dominum humano more spirantem ac respirantem: sed, cum in cruce clamore ualido emisisset spiritum, simul intellectum est illum et uerum fuisse hominem et uerum Deum: hominem, quod iuxta nature ordinem et ubi uitalem flatum emisisset, desiit uiuere; Deum, quod simul cum ingenti clamore mortuus est, declarans se uolentem ac spontaneum deponere uitam, quod humanarum uirium nemo nescit non esse. Sensit efficax testimonium spiritus uicinus Centurio; sic enim narrat beatus Marcus: uidens autem Centurio  qui ex aduerso stabat, quia sic exspirasset, ait: uere hic homo Filius Dei erat . Quid morte abiectius iuxta carnem? sed nichil morte potentius iuxta spiritum. Erat et illud preter nature cursum quod e latere exanimati corporis sanguis et aqua profluit, ut absolueretur triplex testimonium. Totum effudit spiritum ut nos respiraremus: quicquid erat humoris aquei reliquum, expressit, ut nos ablueremur: quicquid resederat in corde sanguinis, emisit, ut nos confirmaremur. Atque haud scio an perperam faciam hec tria inter se conferens, cum sint unum, non natura, sed in mysterio. Si qua tamen est discretio, sanguis in testimonium ratione potissimum celebratur, quod in hoc Scriptura testatur esse uitam animantis, et ob id a cibis submouebatur edicto legis.  Preterea magis est expositus hominum oculis sanguis quam spiritus aut aqua.

uII. uita Domini, qui summus fuit martyr, quique et hodie pugnat et uincit in martyribus plurimis, fuit offendiculo. Non iam loquor de Phariseis et Scribis, ipsis etiam cognatis ac fratribus fuit detestabilis, cum dicerent illum in furorem uersum; sed mors illius non solum piis, sed impiis etiam fuit admirabilis,  nec alibi magis uerum fuit, quod Dei uirtus in infirmitate perficitur . Ibi fracta est Satane tyrannis, ibi deuicti sunt inferi, ibi triumphatum est de diabolo, ibi deiectus orcus, celum apertum. Nimirum hoc erat quod instante mortis tempore deprecabatur Dominus: Pater, clarifica filium tuum, ut filius tuus clarificet te . Quid homine mortuo contemptius? Quis enim ueli Cesarem mortuum metuat? Sed Christi morte quid efficacius? uelum templi scissum est a summo usque ad imum, terra concussa est, saxa discissa sunt, aperta sunt monumenta, reuixerunt sepultorum corpora, sol medio die obtexit faciem suam . Numquam per omnem uitam magis declarauit potentiam suam: mox, refractis omnibus mortis repagulis,  uiuum se discipulis exhibuit. Nimirum hoc est efficax illud sacrosancti sanguinis testimonium, qui solus potuit dirimere maceriam que Deum ab hominum genere separabat: solus potuit unica litura delere totum illud chirographum quod erat contra nos, et Satane in nos ius uindicabat. Neque enim sanguis hircorum aut uitulorum potuit abolere peccatum; umbre erant illa et typi futurorum. Nec ullius hominis sanguis poterat tollere peccatum mundi, preter unici illius agni sanguinem cui Baptista tribuit testimonium, dicens: Ecce agnus Dei, ecce qui tollit peccatum mundi .

uIII. Plus est tollere peccatum quam peccata, et peccatum, non huius aut illius, sed mundi. Corpus enim peccati mundum uniuersum occuparat: hoc per  Christum esse sublatum, sanguis ipsius pro nobis effusus reddit euidens testimonium, melius pro nobis loquens, ut inquit Apostolus, quam sanguis Abel. Siquidem ille, clamans de terra, loquebatur uindictam: at Christi sanguis, de cruce clamans, pacem loquitur et reconciliationem. Quin idem sanguis, quoniam a nobis bibitur, si modo digne bibitur, clamat in cordibus nostris uerba pacifica et solatii plena. Et illic triplex est testimonium, licet spiritali quodam modo. Clamat Spiritus, qui nobis arrhabonis loco datus est: Abba pater, testificans quod sumus filii Dei . Clamat aqua, per quam renati sumus, quod condonata sunt nobis omnia peccata; et si quis adhuc dubitat, accedit sanguinis testimonium, clamantis: quid adhuc hesitas, quid adhuc pauitas tyrannum  Satanam? ecce pretium quo te redemit Dei Filius. Nisi te saluum uoluisset Deus, non tradidisset Unigenitum suum in mortem.

IX. Nemo maiorem caritatem habet, quam ut animam suam ponat pro amicis suis . Si non est maius eximie beneuolentie testimonium, quam si quis uitam impertiat amico, grauius est Dominici sanguinis testimonium, qui pro inimicis effusus est.  [1Kb] Effusus pro inimicis, fecit amicos ac filios Dei: atque ut consideremus hanc fore perpetuam amicitiam, reliquit nobis edendam carnem suam, reliquit bibendum sanguinem; ut per eadem aleremur per que sumus redempti. Sanguinis aspersione confirmatum est uetus Testamentum, quemadmodum ad Hebreos scribens preclare docet beatissimus Paulus: Christi sanguine consignatum et corroboratum est nouum Testamentum, hoc est testamentum et pactum gratie et remissionis peccatorum, per sanguinem Agni immaculati, qui in se recipere dignatus est totius mundi peccatum, quod omnes ex Adam contrahunt qui prodeunt in hanc uitam, et cuius contagio peccant quicumque peccant. Tanta autem est Christi sublimitas, ut fortasse non oporteat quemquam ceterorum  hominum cum illo conferre, nisi ipse nobis tantam fiduciam prebuisset, qui non dedignatus sit discipulos suos uocare amicos, seruulos suos uocare fratres et coheredes. Quemadmodum igitur ille suo mirabili testimonio clarificauit Patrem in hoc mundo, atque etiam in celis: ita testimonium illius quodammodo consummatur testimonio sanctorum, quasi sit una passio Domini et seruorum. Id ne quis existimet parum religiose dictum, beatus Paulus nobis patrocinatur, ita scribens ad Colossenses: Qui nunc gaudeo in passionibus, pro uobis, et adimpleo ea que desunt passionum Christi in carne mea pro corpore eius, quod est Ecclesia . Quis enim nescit, fratres, quam uberem prouentum effudit Ecclesie seges, Apostolorum ac ceterorum martyrum sanguine irrigata?  Quo plus sanguinis effusum est, hoc magis effloruit multitudo fidelium; hoc latius sparsit suas propagines illa beata uitis a Christo stirpe surgens, et occupans orbem uniuersum, quacumque patet ab Oriente ad Occidentem, ab Aquilone usque ad Austrum.

X. Ecce, fratres dilectissimi, a Domini redemptoris temporibus anni fluxerunt plus minus ducenti quadraginta; iamque huius uitis palmites pene latius se sparserunt quam Romanum imperium, efferas etiam nationes musto Spiritus inebriantes, et quos nulla ferri uis domare potuit, emollit sanguis illius Agni candidi. Qui nature causas scrutantur, narrant adamantem nulle chalybis duritiei cedentem, hircino  sanguine maceratum, ictu malleorum dissilire: nullus autem adamas corde saxeo peccatorum durior. Hoc igitur cor ferreum, cor saxeum, cor plusquam adamantinum, emollit sanguis Christi, et huius martyrum, qui supplerunt quod illius passionibus deerat. Hoc argumento summus ille pastor, et ut Petrus ait, princeps pastorum, testificatus est se esse pastorem bonum, quia animam suam posuit pro ouibus, nobis  exemplum prebens, ut qui pro nostra qualicumque portione uices illius gerimus, parati simus et ipsi pro grege Dominico sanguinem fundere, nisi malumus uideri mercenarii quam pastores. Domini uerbis congruunt uerba discipuli. Cum enim dixisset se gaudere in passionibus, quibus consummaret passiones Christi, perpetiens et ipse pro corpore Christi, quod est Ecclesia, qualia passus erat Dominus; causam adiecit cur ea libenter pateretur: Cuius, inquit, factus sum minister secundum dispensationem Dei, que data est mihi in uobis, ut impleam uerbum Dei . Et alio quodam in loco scribit se repleuisse Euangelium. Sicut ergo mortibus martyrum consummantur passiones Christi, ita sanguine pastorum confirmantur promissa Christi. Nullum enim instrumentum  indubitabilius, quam quod tot martyrum sanguine signatum est. Hoc nimirum est implere uerbum Dei, hoc est replere Euangelium.

XI. Sed interim grauissimus dolor oboritur animo meo, dilecti, dum mecum reputo, cum adhuc recens ille Christi sanguis feruere debeat in cordibus fidelium, tam multos esse in quibus refrixit caritas: atque hoc grauius discrucior, quod tales non paucos pastores habeat Ecclesia, qui, non solum non opponunt corpora sua aduersus luporum incursus, uerumetiam ipsi lupos agunt, dum mactant ac perdunt animas simplicium, ipsi uentri suo, questui, et ambitioni seruientes, adeoque non implent uerbum Dei, ut illud cauponentur potius et impiis dogmatibus adulterent; nec cogitant quod ille pastorum  Princeps seuerissimo iudicio reposcet singulas oues, pro quibus redimendis sanguinem suum fuderat, de manibus eorum. Sed illos suum manet supplicium: nunc melius est ut, omissis querelis, nos inuicem ad officium quod Christo debemus exhortemur.

XII. Triplex a Christo testimonium accepimus, triplex illi testimonium reddamus oportet. Rudimenta fideliter tradamus baptizandis, perfectiora baptizatis. Confirmemus illos fructibus Spiritus ad celestem uitam prouocantes, et si res postulet, libenter etiam uitam commisso nobis gregi impendamus, nostraque morte uicissim Deum clarificemus. Et ne cui uideatur mirum morte hominum glorificari Deum, audi beatum Ioannem in Euangelio de Petro, cui Dominus  predixerat fore, ut ubi senuisset, ab alio cingeretur et duceretur quo nollet, ita loquentem: significans qua morte esset glorificaturus Deum. Quotquot igitur ab orbe conditio propter Deum, propter iustitiam ac pietatem mortui sunt, morte sua glorificauerunt Deum. Nam eleemosynas, ieiunia, precationes, aliaque pietatis exercitamenta simulant etiam hypocrite: mortem nemo suscepit alacriter, nisi qui  [1Kb] certo persuasum haberet, nichil aduersi posse accidere iis qui persistunt in caritate Dei.

XIII. Neque tamen statim martyr est qui occiditur: occiduntur et sicarii et pirate; non supplicium facit martyrem, sed causa. Quod si qui leguntur sibi fortiter consciuisse necem, aut infirmitas erat morte querens dolorum finem, aut ambitio, aut dementia. Nec hoc est testimonium prebere Deo, id facere quod et Deo displicet, et gentium etiam legibus prohibetur. Plurimum interest inter barbaricam immanitatem et martyrum modestissimam constantiam, in se imbecillem, in Christo fortem. Sunt qui certis artibus corpus stupefaciunt, ne sentiant cruciatus: hoc modo se quidem malefici muniunt aduersus carnificum manus. Sunt et affectus impotentes, qui sensum  adimunt animo, ita ut uel mortem impauidi perferant. Sed placidum illud ac mansuetum, illud humiliter sublime et sublimiter humile non uidemus nisi in Christi martyribus. Non obtuentur trucibus oculis carnificem, non minitantur tyranno: magis dolent de illorum cecitate quam de suis afflictionibus. Scilicet clamat et in illis Christus: Pater, ignosce illis, quia nesciunt quid faciunt . Non aliud spectant quam in celum, ubi spem omnem habent repositam. Sic ipse Dominus uelut agnus sine uoce ad mactationem ductus est: et si quam edidit uocem, ea magis declarauit animum mitem ac placidum, quam ullum potuisset silentium. Quam blanda oratione compellat Iudam proditorem! quam placide respondit cesus alapa! quam nichil ferocius loquitur Anne  et Caiphe! quam tranquille respondit Pilato! Denique, cum Pharisei, ueluti uictores, mouerent capita sua, amarissimis conuiciis in illum debacchantes, ille mitissimus clamat: Pater ignosce illis, quia nesciunt quid faciunt.

XIu. Non igitur mori per se testimonium est; sed sic mori est testimonium prebere Deo. Stephanus iuuenis inter homicidas, agnus inter lupos, stabat placido angelicoque uultu et ad Domini exemplum orabat pro lapidantibus, nec alibi habet oculos quam in celum. Illic uidere meruit cuius presidio superior erat persequentibus. Qui uero timet Deum, non metuit hominum seuitias. Qui ex animo diligit uitam celestem, facile uilem habet animam; atque illi, cum beato Paulo, uiuere Christus est, mori lucrum . An non ingens lucrum est hanc et breuem et innumeris malis contaminatam uitam cum sempiterna felicitate commutare? Hic Dominus, quemadmodum et in ceteris omnibus, sese formam nobis exhibuit. Quum enim instaret extremus actus martyrii, quem aiunt in fabulis oportere esse optimum, secessit, abiecit sese in terram, prolixe atque etiam frequenter,  ac sanguineo sudore madescens, nostre nature in se expressit imbecillitatem, ante testatus animi tedium ac tristitiam usque ad mortem, ne nos in desperationem caderemus si, cum omnia mortem presentem intentant, horrorem nature senserimus. Nisi enim adesset sensus dolorum, nichil haberet admirabile martyrium: sed superare dolorem, corona dignum est. Horrere mortem, nature est, uincere naturam animi fortitudine, gratie est. Omnia potest Paulus, sed in eo qui ipsum corroborat. Sed quibus presidiis uincitur nature infirmitas? Si nos totos humi prosternamus, hoc est, si nichil omnino tribuamus uiribus nostris; si uigilemus et oremus instanter; si nostram uoluntatem diuine uoluntati submittamus, dicamusque illa ex animo, ex toto corde:  Transeat hic calix, si fieri potest; sed fiat, non sicut ego uolo, sed sicut tu uis .

Xu. Noui ego ac fleui quosdam magna animi fortitudine preditos, qui, iam corone proximi, defecerunt, et quem diu professi fuerant, abnegarunt. Quid fuit in causa? Dimouerant oculos suos ab eo qui solus robur dat infirmis, intermiserant orationem, ac ceperant ad humana presidia respicere. Contemplabantur sue nature uincula, considerabant aculeos, ungulas, candentes laminas, ferrum et ignem, reliquumque carnificine apparatum, etiam aspectu horrendum, et cruciatuum atrocitatem cum suis uiribus conferebant, et ideo uictoriam amiserunt e manibus. Ubi quis ita cogitat: »Hoc possum, illud perpeti non possum;« numquam feliciter peraget martyrium.  Sed qui se totum tradit diuine uoluntati, non alio spectans quam ad illius opem, is demum firmus est et inuictus. Hoc autem fieri non potest, nisi adsit uera ac uiuida fides, nichil hesitans, nichil disquirens: ne cogitaueris quanta sit tyranni seuitia, quanta hominis imbecillitas, sed quanta sit Domini uirtus, qui certat ac uincit in membris suis.

XuI. Ergo, ut a digressione reflectamus ad id quod erat constitutum, quemadmodum Domini mors potentior erat quam uita, ita uoluit martyrum suorum mortem esse potentem. Quid enim infirmius quam uinciri, damnari, cedi, cruciari, occidi, et ad carnificis arbitrium prebere corpus? Hec species interdum misericordiam mouet etiam seuissimis tyrannis. uerum, ubi iam monumenta martyrum pelluntur  morbi, rugiunt demones, terrentur monarche, coruscant miracula, concidunt idola: tum apparet quam sit efficax ac potens martyrum sanguis. Presentia infirma, epistole graues , audiuit beatissimus Gentium Doctor; hoc et ad martyres recte accommodabitur; uita infirma et contempta, mors grauis ac potens. Iam non est par omnium martyrum in  [1Kb] tormentis alacritas, quemadmodum nec omnes eodem genere mortis defunguntur. Tres illi beati pueri in mediis flammis inuenere refrigerium, et septi innocuo elemento, uelut in conclaui canebant hymnum Domino. Daniel item citra noxam, leonum sodalitio est usus. Beatus Andreas, ut habet humana quidem historia, sed satis probate fidei, gaudens sibique gratulans ibat ad crucem. Alii diutius ac uariis cruciatibus subinde moriuntur, nec tamen morte datur finire dolorem. Est igitur et illud ueri martyris, hoc quoque totum arbitrio Dei committere. Nouit ille quid expediat nobis et quid ad ipsius gloriam maxime conducibile sit. Tantum illud assidue cogitandum est: Siue uiuimus siue morimur, Domini sumus . Nec sibi quisquam displiceat, si corpore pariter et  animo sentiat grauem ac diutinam molestiam, tantum fidat ei cui certat: is non patietur quemquam tentari supra id quod potest, sed faciet etiam cum tentatione prouentum . Quosdam electos interdum patitur in tormentis deficere, ut agnoscant imbecillitatem suam, atque eosdem post fortissimos reddit in certamine. Hac dispensatione Petrus ter abnegauit Dominum, ut, edoctus quam nichil posset suis uiribus, confirmaret fratres suos. Quomodo autem confirmaret? Ut sibi diffisi, fiduciam omnem collocarent in Domino.

XuII. Sed iam tempus est ut de altero martyrii genere disseramus caritati tue, de quo etiam accuratius est disputandum, quod occultum sit et omnium temporum commune; neque enim semper seuiunt  Nerones, Diocletiani, Decii ac Maximini, numquam tamen cessat diabolus exercere Christi militiam professos. Et fortassis erunt posthac, donante Christo, tempora quibus nulle tyrannorum persecutiones affligent Ecclesiam: numquam tamen defutura sunt certamina, numquam martyria quibus homines pii glorificent Deum. Ecclesia quidem adhuc in hoc exilio militans, peculiaribus gaudiis applaudit iis qui in professione nominis Iesu animas suas fideliter deposuerunt, et ad horum memorias magna cum alacritate concurritur: sed celeste theatrum, Angelorum myriades et iustorum cum Christo regnantium innumerabilis populus applaudunt omnibus qui sinceram fidem et caritatem inuictam, quam habent erga Dominum Iesum, integritate et innocentia uite testificantur.

 XuIII. Nec solum professione fidei, que iuxta Paulum, ore fit ad salutem, glorificatur Deus, uerum etiam confessione commissorum. Hec ne temere ex nobis ipsis loqui uideamur, adducenda sunt Scripturarum testimonia. Ergo, nisi piorum uita cederet in gloriam Dei, Christus non diceret in Euangelio: Ut uideant opera uestra bona, et glorificent patrem uestrum  qui in celis est ; nec Paulus Apostolus scriberet Galatis: Et in me glorificabant Deum . Confirmatur hoc et per repugnantium ex his que diximus. Etenim, si nomen Dei polluitur ac dehonestatur impia uita sui populi, utique bona illius uita cohonestatur. Damnatur apud Apostolum et philosophorum impia sapientia, qui, cum Deum cognouissent, non tamen eum ut Deum glorificauerunt . Sapientiam profitebantur, et summam exhibebant stultitiam. Itaque, cum Deum esse profiterentur, tamen, turpiter uiuentes et idolis sacrificantes, falso testimonio quodammodo obscurabant Dei gloriam, quasi nec iustus esset nec uerax, aut quasi non unus esset, sed multi, aut quasi saxis esset assimilis. Id autem euidentius etiam testatur beatissimus Paulus,  scribens ad Corinthios: Empti, inquit, estis pretio magno, glorificate et portate Deum in corpore uestro . Ideo Deus redemit nos pretio sanguinis sui ut, semel a peccatis expurgati, deinceps uitam ipso dignam ageremus.

XIX. Ac symbolum imperatoris gestamus impressum frontibus nostris. Quid si gerens signum Christi, prestet opera Belial? nonne dedecoratur ille cuius insignia gerimus? Contra sicut imperator sibi placet de milite prestrenuo, sic existimans illius uirtutem ipsi decori et ornamento esse: sic Deus gloriatur in his quos redemit, quos lauit, quos sanctificauit, quos Spiritus donatiuo dignatus est, si uite sanctimonia declararint Domini gratiam in ipsis non fuisse uacuam. Si Paulus gloriatur in discipulorum pietate,  gaudium et coronam suam illos appellans, qui nichil erat nisi dispensator alieni muneris, annon Dominus magis gloriatur super his pro quibus mortuus est? Iam quod in libro Iob ad hunc modum Satane loquitur Dominus: Num animaduertisti seruum meum Iob, quomodo non sit ei similis super terram, homo simplex et rectus ac timens Deum, et recedens a malitia ? nonne sermonem profert de suo cultore gloriantis? Beatus autem Paulus splendidiore etiam uerbo usus est, scribens secundam ad Corinthios Epistolam: Deo autem gratia, qui semper triumphat nos in Christo Iesu, et odorem notitie sue manifestat per nos in omni loco: quia Christi bonus odor sumus Deo . Melius est nomen bonum super unguenta pretiosa . Scriptura gloriosam famam  appellare solet odoramenta. Non tamen Deus gloriatur hominum more, sibi placens ac gestiens, sed nostram salutem ducit gloriam, et ideo subiecit Apostolus: In his qui salui fiunt, et in his qui pereunt. Quomodo glorificatus Deus in his qui salui fiunt? quoniam illius illustratur misericordia. Quomodo in his qui pereunt? quoniam in his declaratur illius iustitia.

 [1Kb] XX. Nunc ipse sermonis cursus nos eo deduxit ut doceamus et peccatorum confessione glorificari Deum. Hic occurrit protinus ex libro Iesu Naue Achan, qui, quoniam, contra diuinum edictum, sustulerat ex anathemate pallium coccineum insigne, ac ducentos siclos argenti, ac linguam auream siclorum quinquaginta, populus Isrel terga uertit hostibus. Itaque Iosue dixit Achan: Fili mi, da gloriam Domino Deo Isrel, et confitere, atque indica mihi quid feceris, ne abscondas . Confessus, dedit penas, et auersus est furor Domini. Ea confessio clarificauit Dei iustitiam ac sapientiam: sapientiam, quod illius oculis nichil esset abstrusum; iustitiam, quod non sine causa passus esset hostes aduersus Isrelem inualescere, quodque leges ipsius nullus hominum  impune uiolat. Nihil erat magni quod suffuratus erat Achan: magnum tamen erat documentum uniuerso populo, quantum periculum sit Dei iussa negligere, eique uelle imponere quasi quidquam illum fugeret, aut quasi faueret preuaricatoribus. Atque ille quidem cum esset Iudeus, ob unicum peccatum, quod ipsi leue uidebatur, seuerissimas penas dedit, lapidatus ab uniuerso populo, corporis interitu salutem anime redimens. Non enim iudicat Deus bis in idipsum.

XXI. Sed que pena manet illos qui, post tantam Euangelii lucem et gratiam, postea quam semel illuminati sunt, gustauerunt etiam donum celeste, et participes facti sunt Spiritus sancti, gustauerunt eque bonum Dei uerbum uirtutesque seculi uenturi, in multa atque immania crimina relabuntur, crucifigentes  sibimetipsis Filium Dei et ostentui habentes? Qui hoc sunt etiam miserabiliores, quod, cum tales sint, aspernantur tamen penitentie salutaris remedium, contemnunt Ecclesiam maternum gremium offerentem et ad sanitatis instaurationem inuitantem. Eiusmodi defectio quantam putas ignominiam inurit Ecclesie? Nec ea ignominia non potest pertinere ad Christum qui est caput Ecclesie, et per omnia suum esse ducit quod est corporis ac membrorum ipsius. E diuerso, quanta totius Ecclesie exultatio cum qui lapsus est, per penitentiam Ecclesie reconciliatur? Ac ne putemus hoc gaudium apud nos tantum esse, Dominum audiamus in Euangelio Lucam loquentem: Ita dico uobis, quod gaudium erit in celo super uno peccatore penitentiam agente, quam super nonaginta  nouem iustos, qui non indigent penitentia . Nam hec clausula finit parabolam de pastore qui, relictis nonaginta nouem ouibus, unam que a grege aberrauerat multo labore quesitam ac tandem inuentam, imposuit humeris suis, et caule restituit. Simili sententia claudit parabolam de muliere que drachmam perditam inuenerat: Ita, dico uobis, gaudium erit coram Angelis Dei super uno peccatore  penitentiam agente . Nec tamen hoc sic accipiendum est, quasi Deo et eius Angelis gratius sit post lapsum redire ad pietatem, quam citra lapsum perseuerare in innocentia: sed Scriptura suo more loquitur secundum affectus humanos, illud testatum esse uolens Deo gratissimam esse peccatorum conuersionem: Non enim querit mortem peccatoris, sed magis ut conuertatur et uiuat .

XXII. Atque interdum piorum hominum lapsus, quamuis enormes, diuina dispensatione uertuntur in summum Ecclesie profectum. Sic lapsus est Apostolorum princeps, sic Paulus gentium doctor, sic Maria Magdalene, quibus nunc Ecclesia precipue gloriatur, quorum lapsus cesserunt in stabilimentum ac solatium domus Dei. Preterea non hic loquitur de uere iustis,  sed de iustitia pharisaica, quemadmodum alibi dicit: Non est opus sanis medico, sed male habentibus . At non erant sani quibus hoc dicebat Dominus, sed, Legis qualicumque obseruatione tumidi, sibi uidebantur sani, et ideo non desiderabant medicum.

XXIII. Hec cum ad hunc habeant modum, desiderate frater, conemur assiduis exhortationibus excitare fidelium animos, ut tota etiam uita martyrium, hoc est testimonium, reddat Deo; quod adeo negligendum non est, ut, nisi ea precesserit, martyrium quod sanguine perhibetur non sit martyrium. Frustra enim ceruicem prebueris carnifici, nisi prius occideris membra que sunt super terram, hoc est affectus qui militant aduersus spiritum, odium, inuidiam, auaritiam, libidinem: quibus quicumque seruit, Deum  quodam modo abnegauit, et, Christum ore profitens, uita Satanam deum confitetur. Nec hic sermo debet cuiquam uideri durior, cum sit uerax ac salutaris: quidquid homo quiuis Deo anteponit, sibi deum facit, nec possumus duobus seruire dominis: unus enim est Deus ex toto corde, ex tota anima, ex totis uiribus diligendus.

XXIu. Quisquis igitur ore dicit: »Credo in unum Deum,« et seruit auaritie, aut libidini, aut luxui, sibi mentitur sibique repugnat, aliud lingua sonans, aliud animo celans; uoce tantum testimonium perhibens Deo, cum uita Satanam colat. Efficacius autem est uite quam lingue testimonium: Non omnis qui dicit: Domine, Domine, intrabit in regnum, sed qui facit uoluntatem  Patris celestis . Habent et opera suam linguam facundiam, etiam tacente lingua. Ideo Dominus in Euangelio Ioannem ita loquitur: Opera que dedit mihi Pater ut perficiam ea, ipsa opera que ego facio testimonium perhibent de me . Quemadmodum igitur bona opera profitentur Deum, ita mala quodam modo loquuntur: Non est Deus, nec scientia in excelso. Quis non contremiscat,  [1Kb] quis non inhorrescat, quis non laceret uestimenta sua, quis non obturet aures suas, si tales uoces audiat ex Christiano? Quantus horror, quantus dolor occupat animos nostros cum quis, uictus tormentis, iussus abnegare Christum, abnegat, et ad Iouis statuam thus adolet? Quam trepidamus metuentes ne Deus iratus fulmen in nobis uibret ire sue, ne terra dehiscens nos absorbeat? ut interdum unius impietas supplicii consortio multos inuoluat; et sunt scelera tam immania, ut uidisse quoque aut audisse sit detestabile. Sed cur alias in simili crimine tam sumus conniuentes? cur et nobis adeo blandimur et aliis? At uide quid de talibus loquitur Apostolus scribens Tito: Profitentur se nosse Deum, factis autem negant . Idem in priore ad Timotheum de uidua que negligit familiam: Si qua  autem suorum, maxime domesticorum, curam non habet fidem negauit, et est infideli deterior . Si fidem negauit que negligentius habet suam familiam, quid dicturum putas de his qui se totos dediderunt mammone et uentri? De Christianis utique loquitur Paulus scribens Philippensibus, cum ait; Quorum finis interitus, quorum deus uenter est . Quos eosdem taxat, scribens Romanis: Huiusmodi Christo Domino non seruiunt, sed suo uentri . Seruire, iuxta Scripturarum consuetudinem, dixit pro colere. uentrem colunt, eum quem habent pro deo. Iam de auaritia manifestius etiam pronuntiat, scribens ad Colossenses: Mortificate, inquit, membra uestra que sunt super terram, fornicationem, immunditiam, libidinem, concupiscentiam  malam et auaritiam, que est simulacrorum seruitus .

XXu. Execramur eos qui procumbunt ad Diane simulacrum: quanto iustius eos execramur qui toto pectore seruiunt mammone, qui illi quotidie sacrificant? Et si auarus est idololatra, qui pecunie studio tenetur, qui quod hereditate obuenit aut industria partum est recondit, nec erogat in egenos; quid censendum est de his qui lenocinio, qui fenore, qui rapto, qui fraude, qui calumniis, qui opprimendis pauperibus rem accumulant? Atque hec idolorum seruitus non solum inuenitur inter Christianos, uerum etiam, quod gemendum est, inter episcopos. Porro temulentia adeo communis est Africe nostre, ut propemodum non habeant pro crimine. Annon uidemus  ad martyrum memorias Christianum a Christiano cogi ad ebrietatem? An hoc leuius crimen esse ducimus, quam hircum immolare Baccho? Mihi uidetur multo grauius, si rem recta ratione uelimus expendere. Cum tyrannus dicit: »Abnega Christum, et immola Ioui, et esto amicus noster; aut morere:« sepe lingua negat, corde reclamante, et manus adolet thus, cum animus intus adoret Christum: quamquam hoc quoque grauissimum est crimen, tamen aliquam impietatis culpam eleuat humane nature imbecillitas. Ibi Satanas  tibi loquitur uoce tyranni: at quid tibi dicit idem per tuam concupiscentiam: »Abnega Christum, et este diues: sacrifica Mammone, et Christo nuntium remitte.« Quid est quod pollicetur? aurum et argentum, inutilem materiam nisi exerceas. Nec dicit, »Morere,« sed, »Oblecta oculos;« immo potius hoc dicit: »Lucrare pecuniam, ad breue tempus habiturus, perde in eternum animam tuam.« Et tamen hic sponte submittis genua Satane, et, abnegato Christo, te totum illi mancipas. Quid autem Christus? »Meus esto, et uiue in eternum; contemne diuitias illas temporarias, et ego tibi centuplum reponam in hoc seculo, et uitam eternam in futuro. Relinque terram, et accipe celum.« Ac Deus ista pollicens deseritur; et diabolus tam nichili res easque falso promittens, adoratur. O fedam  defectionem! o turpem idololatriam! o iniquam permutationem! Quo premio sollicitauit humani generis primos auctores? Ostendit pomum, et dedit mortem. Mendacio fefellit: Non moriemini, sed eritis sicut dii, scientes bonum et malum . Atque illi delusi, qualem dominum deseruerunt, et ad quem defecerunt? a qua felicitate exciderunt, et in quas erumnas semet coniecerunt? Sed idem ille tenebrarum princeps qui Eue locutus est per serpentem, nobis loquitur per satellites suos ac ministros, per lenas et lenones, per eos qui pelliciunt ad amorem pecunie, ad ambitionem, ad uoluptatem, auocantes a sinceritate que est in Christo Iesu. Idem ille loquitur nobis per concupiscentias nostras, que uiuunt in membris nostris. Nec dicit quod homo tyrannus,  »Aut mihi obtempera, aut morere;« nec ostentat carceres, catenas, uncinos, sartagines, aut caminos incensos, non cruces, laqueos aut gladios; sed tantum: »Contemne Deum, renuntia uite celestis hereditati, et committe adulterium, et capies uoluptatem.« Sed qualem? Momentaneam, et corporis tantum, quot autem amaritudinibus conditam? infamia, periculo, super omnia uero secreto conscientie cruciatu. Hec est esca diaboli, hoc auctoramentum. Stipendium porro quale est? Dicat maiore cum fide beatus Apostolus: Stipendium peccati mors est . Que mors? corporis, quam solam minitatur et inferre potest tyrannus homo? non, sed mors gehenne, que finem nescit. Plus potest homo tyrannus quam diabolus Ille quadammodo cogit hominis naturam, nichil  aliud potest quam sollicitare: deiicere non potest, nisi assentiaris, contempsisse uicisse est.

XXuI. Maior itaque uenia debetur Christum in tormentis abneganti, quam sponte assentienti diabolo, cui credidisse est Christum abnegasse. Ille mendax est et omnis mendacii pater, illius promissa, quantumcumque fronte blandiantur, nichil aliud sunt quam prestigie pellicientes in exitium. Ne quis itaque sic sibi blandiatur: »Sum peccator, amo pecuniam, seruio libidini, studeo honoribus, indulgeo uindicte,  [1Kb] deditus sum uoluptatibus: sed Christum non abnegaui.« At reclamat tibi Dominus ipse: Non potes duos dominos colere . Et interim horres abominandum thurificati aut libellati cognomen, ipse fortasse thurificatis aut libellatis deterior. Illos humanus metus uiolentior, quam ut Dominis natura possit uincere, eo compulit, ut impias uoces promant lingua, reclamante conscientia; tu tam uili mercedula sollicitatus, sponte deficis ad eum a cuius tyrannide te Christus suo sanguine redemit: cuius iam totus es factus, quemadmodum ait Apostolus: Empti estis pretio magno, et: Iam non estis uestri . Huius militiam professus est ad salutare lauacrum, huic dedisti nomen, huius sacramentis initiatus es, accepisti donatiuum et pignus Spiritus, ne quid dubitares  de promisso stipendio, simulque diabolo denuntiasti perpetuas inimicitias, renuntiasti omnibus illius pompis ac uoluptatibus; exsufflasti, exsibilasti, iurasti in uerba Redemptoris: cumque tot uitiis seruias, tibi places quod nondum sis thurificatus aut libellatus.

XXuII. Si quis miles iuratus in uerba Cesaris, profugeret ad Turcam, et ex illius arbitrio faceret ea que sciret ingratissima Cesari; nonne comprehensus ad supplicium raperetur ut desertor, ut periurus, ut perfuga? Quis autem audiret eum ita defendentem; »Non sum desertor, non abnegaui Cesarem? Annon mox audiret: »Quid refert si lingua tacuit? Reipsa abnegasti, et plusquam abnegasti, qui non solum deserueris militiam, uerum etiam ad tyrannum et hostem imperatoris tui irreconciliabilem transfugeris.«  Merito fidelium aures abominantur apostate uocabulum: uerum hoc non ibi tantum exsecrandum est, cum incenso thusculo aut scripto libello renuntiatur professioni nominis Christi; sed ubicumque contemptis Christi legibus, obtemperatur Satane. Nec enim refert quid sonet lingua; que si sonet Christum, cum animus sit deditus criminibus, non est professio, sed hypocrisis, abnegatura Christum si metus urgeat qui premit thurificatos aut libellatos. Atque in his rebus que sic inter se pugnant, ut neutra ferat alterius consortium, quoties hanc amplectimur, aliam abdicauimus; quoties unam reiecimus, alteram agnoscimus. Cuiusmodi sunt lux et tenebre, bellum et pax, mors et uita, Deus et Belial; quemadmodum testatur et beatus Paulus in secunda ad Corinthios:  Que enim participatio iustitie cum iniquitate? aut que societas luci ad tenebras? que autem conuentio Christi ad Belial? Adhesisse Belial, est abnegasse Christum, utcumque lingua aut habitu Christum profitearis.

XXuIII. De hoc si quis simpliciorum dubitarit, dabo argumentum crassum et euidens. Fingamus tyrannum  ita loqui Christiano: »Incende thus Ioui;« nichil addentem nec exigentem ut Christum abneget: si adoleuerit, nonne cunctis manifestum erit illum hoc ipso Christum abnegasse, quod Ioui fecerit thymiama, etiamsi nichil proferat impium in Christum? Quemadmodum qui magicis artibus utuntur , tacite Christum abnegant, dum cum demonibus habent fedus. Iam, si Machabei fratres una cum matre maluerunt tot cruciatibus exanimari, quam carne suilla uesci, sic estimantes eum Deum Legis auctorem negare, quisquis sciens ac uolens legis precepta uiolat, quo pacto sibi blanditur qui in luxu, temulentia, auaritia, rapinis,  adulteriis aliisque criminibus consenescunt, que gentium etiam leges noluerunt esse impunita? Et cum tot modis Christum abnegent, cum toties immolent demonibus, pro Christianis haberi postulant? Atque in his sunt qui palam ista committunt, ac propemodum etiam gloriantur in rebus pessimis; adeo non pudet aut piget admissorum! et tamen audent uenire in Ecclesiam sanctorum, audent misceri gregi Dominico. Tales interdum tolerat Ecclesia, ne prouocati magis etiam perturbent populum Dei: sed quid prodest non eiici cetu piorum, si merueris eiici? Nam eiici remedium est, et gradus ad recuperandam sanitatem: eiectionem meruisse, summa malorum est. Ac frustra miscetur cetui sanctorum in templo manufacto, si submotus est a consortio Dei et ab uniuerso corpore  mystico Christi.

XXIX. Oportet autem et illud considerare quantopere Christiani abhorrent ab idolothytis et ab ingressu fanorum, atque ab ipsis etiam simulacris. Cum beatus Paulus clamet neque idolum esse aliquid neque idolothytum, multo minus fanum ex lapidibus constructum est aliquid: et tamen plurimorum animus ea religione tenetur, ut mortem oppetant citius quam gustent idolis immolatum: et inexpiabile piaculum esse ducant, si ingrediantur fanum Iouis aut Apollinis aut Diane, seque putent contactu simulacri uehementer contaminari. Equidem probo talium religionem, si sibi constet in omnibus. Nunc, proh dolor! uidere est quosdam in his pene superstitiose trepidos, in aliis ubi grauior erat metuendi causa, nimium  esse securos. Per se non inquinat animam contactus idoli, nec ingressus fani, nec esus idolothyti: sed per se polluit conscientiam amor pecunie, incestus, rapina, hypocrisis et his similia monstra. Quam uero congruit horrere fani ingressum, nec horrere in templo Spiritui consecrato uictimas immolare demoniis?  [1Kb] Clamat sanctus Paulus scribens Corinthiis: Nescitis quia templum Dei estis, et Spiritus Dei habitat in uobis? Si quis autem templum Dei uiolauerit, disperdet illum Deus . Rursus in eadem Epistola: An nescitis quoniam membra uestra templum sunt sancti Spiritus qui in uobis est, quem habetis a Deo, et non estis uestri?  Quod si Christianorum pectora sibi consecrauit Deus, ut in illis inhabitet per Spiritum suum, illic deliciatur et inambulat, illic amat sibi offerri uictimam puram in omni loco. Et qui in hoc templum Deo sacrum, eiecto sancto Spiritu, inducit abominationes quas in mystica uisione conspexit Ezechiel; qui illic sedem facit Mammone, ueneri, Como, Baccho, aliisque portentis; qui ibi demonibus immolat spurcissimas hostias, ueretur ingredi  fanum gentium ne contaminetur. Proinde nemo sibi frustra blandiatur, Deus non irridetur , constet sibi nostra religio, nec alios detestamur, ipsi grauioribus obnoxii criminibus: nec alibi simus religiose timidi, alibi impudenter impii. Sed, Christum semel professi, tota uita reddamus illi testimonium, et undique glorificemus illum, obedientes illius preceptis; ut in hoc cognoscant homines quod uere fidimus illi, quod ex animo diligimus illum, et quod non simulate ad sacrum lauacrum adduximus nos illius militie.

XXX. Beatus Apostolus predixit nulli pie uiuere uolenti in Christo Iesu defuturam persecutionem. Sideest tyrannus, si tortor, si spoliator, non deerit concupiscentia, martyrii materiam quotidianam nobis  exhibens. Postremo hec ipsa mala que secum defert uita mortalium, queque piis cum impiis communia, sunt, martyrii coronam nobis parabunt, si placide, si cum gratiarum actione pertulerimus. Neque priuati sunt martyrii gloria quicumque uiolenta morte consummati non sunt. Quis autem ausit uel Abraham patriarcham, uel huius filium Isaac, uel beatum Iob eximere e martyrum numero? Que carnificine grauius torserunt corpus, quam Patriarche mentem torquebant nature affectus, cum incunctanter ad Dei iussum appareret immolare filium unicum et unice charum, in quo tota spes erat illi posteritatis? Quid defuit Isaac martyrio, qui, nichil obmurmurans, passus est se colligari et imponi busto, nec expauit in ceruicem uibratam macheram? Cuius autem martyrium  audebimus conferre cum his que passus est Iob?

XXXI. Quod si quis adhuc diffidit sermoni nostro, certe beati Pauli uerbis non poterit diffidere. Is scribens ad Hebreos, orsus ab Abel usque ad Gedeonem, ingentem sanctorum catalogum recenset, in quo plures sunt qui non defuncti sunt morte uiolenta; immo  pauci sunt qui sic mortui sunt; et tamen de omnibus pronuntiat: Et hi testimonio fidei probati inuenti sunt , perspicue declarans etiam uita bona peragi martyrium fidei. Ecclesie quidem usus discernit illos, cognominibus appellans eos qui uiolenta morte decesserunt; confessores, qui constanter in cruciatibus ac minis mortis professi sunt nomen Domini Iesu, parati mortem oppetere, uel potius martyrii supremam coronam ambientes. Apud Deum tamen quicumque carnem suam crucifixerunt cum uitiis et concupiscentiis, quicumque Christo uere commortui sunt, eique in Baptismo consepulti sunt, ut iam non sibi uiuant, neque mundo cui semel mortui sunt, sed ei qui pro ipsis est mortuus, martyres sunt, nec martyrum corona fraudabuntur: in primis autem  monachi, qui uere monachi sunt, ac uirgines que uere uirgines sunt. Neque enim locus desertus, saccus pro ueste, legumen pro cibo, neque ieiunia, neque chamennie monachum absoluunt; sub his inuolucris interdum latet animus ualde mundanus. Quod ita deprehenditur, si ad munus aliquod ecclesiasticum uocentur: ibi uideas quosdam ex illis facillime uinci deliciis, impatientiores iniuriarum, appetentiores uindicte quam quiuis alius sit ex media plebe. Quid cause est? Quoniam corpus exercuerunt magis quam animum; cum beatus Paulus doceat quod exercitatio corporalis ad modicum utilis sit, pietas ad omnia ualeat .

XXXII. Non hec dixerim, quod improbandi sint qui talibus modis castigant corpus suum et in seruitutem  redigunt: sed quod Satanas, mille instructus artibus, nonnumquam illudit incautis, transfigurans se in angelum lucis, et ex huiusmodi corporum exercitamentis inducit illis falsam sanctimonie persuasionem; cumque intus madeant spiritalibus uitiis, et sibi et aliis habentur pii. Talis erat iustitia Phariseorum, cui prelata est, iudice Christo, Publicani iniustitia. Ita sunt et uirgines fatue, que solidam existimant pietatem corpus habere uiro intactum, cum animus auaritia, superbia, inuidia et obtrectatione sit corruptissimus. Sunt et falso uidue, que, dum uiuunt in deliciis, Christo mortue sunt. In summa tamen, quisquis uere Christianus, cuiusque status aut ordinis, habet certamina sua, habet crucem suam; quam si patienter tollit, si constanter sustinet, testimonio  suo glorificat Dominum, tantum ne sibi uindicet laudem bonorum operum: hoc enim non est glorificare Deum, sed clarificare seipsum.

XXXIII. Habet unusquisque fidelium agones suos, habet aduersarium diabolum, habet agonothetam Deum, habet theatrum non solum Ecclesie et Angelorum, sed et infidelium; quemadmodum dicit Paulus  [1Kb] ad Corinthios: Spectaculum facti sumus mundo et Angelis et hominibus . Si uincimus, gloriantur Angeli, gloriantur et fidelium Ecclesie, gloriatur et ipse Christus in membris suis. Sin uincimur ignauia nostra, triumphat Satanas cum angelis suis, insultant nobis increduli, ac Deum contumeliis afficiunt, dicentes: »Ecce qui iactant se redemptos a tyrannide Satane, qui predicant se mortuos mundo, nichilo minus uincuntur a cupiditatibus suis quam nos, quos dicunt adhuc teneri sub regno Satane. Quid prodest illis Baptismus, quo dicunt exui ueterem hominem cum actibus suis, et indui nouum qui secundum Deum creatus est? Quid prodest illis Spiritus sanctus, cuius arbitrio dicunt se temperari? Cur semper in ore habent: Euangelium, Euangelium;  cum tota uita discrepet ab Euangelii preceptis?« Quanto creditis pudore suffunditur Ecclesia, cum hec ingeruntur ab hostibus, nec habet quo refellat opprobria! Nonne uidemus totum Ecclesie cetum demittere uultus atque erubescere, quoties aliqua uirgo que Christo nupserat, dilapsa ex angelico contubernio, defecit ad stuprum aut coniugium? Quantus meror occupat omnium nostrum animos, sed precipue pastorum, si quando Christi miles, tormentis inferior, renuntiauit imperatori suo! Quantus autem ex aduerso Satane triumphus!

XXXIu. Itaque, fratres dilectissimi, si uere diligimus Deum, si quotidie petimus ex animo: Sanctificetur nomen tuum; summo studio aduigilemus, nec ubi polluamus nomen illius, sed et morte et uita glorificemus  illum, iuxta beati Pauli monita: uiuentes sine querela ut simplices filii Dei, sine reprehensione in medio nationis praue et peruerse, inter quos luceamus sicut luminaria in mundo, uerbum uite continentes, ad gloriam Christi Iesu regis et agonothete nostri, qui suum esse ducit quicquid in membris ipsius geritur. Patiamur cum illo, ut cum illo glorificemur in die Domini. Nos hic illum clarificemus apud homines, ut ille nos clarificet claritate sua coram Angelis suis, cum, ut inquit beatus Paulus, uenerit glorificari in sanctis suis. Nemo coronatur nisi legitime certauerit. Et hi qui corruptibilem coronam ambiunt, ab omnibus se abstinent , nichil non facientes quod ad uictoriam conducit: quid nos facere conuenit ut  assequamur illam immortalis uite coronam incorruptibilem et immarcescibilem in celis?

XXXu. Hic si quis roget quo pacto quis possit esse martyr sine sanguinis effusione: quisquis hoc animo sequitur iustitiam, ut mortem citius admissurus sit, quam uelit a iustitia deflectere, huic prompta uoluntas pro martyrio deputabitur. Deus enim non estimat quemquam ex euentu rerum, sed ex affectu.  Cur enim ille fraudetur martyrii gloria, per quem non stetit quominus martyrium peregerit? Ut contra, mercedem apostate feret quisquis hoc animo uiuit, ut Christum negaturus sit si iactura bonorum, aut corporis cruciatus, aut mors sit accipienda. Qui ob paululum pecunie peierat, an is uerebitur abnegare Christum, si tota res periclitetur, si intentetur infamia, carcer et mors? Qui ob febriculam ad incantatricum remedia confugit, an is malit cruciatus morte tristiores perferre, quam Christo renuntiare? Immo, qui toties ob breuem carnis delectatiunculam, ob momentaneam gloriam, deficit a Christo, uitam habebit uilem pro Christo? Nec hunc tyrannus fecit apostatam, sed ad tyrannum accessit apostata. Ut autem est similis certandi ratio, ita iisdem armis  fratrum animi communiendi sunt ad has pugnas quibus ostendimus confirmandos ad martyrium. Fides est que pugnat et superat in martyribus: nec quisquam defecit in tormentis, nisi fidei defectu.

XXXuI. Orandus igitur assidue Deus, ut fidem in nobis augeat: est enim Dei donum, illi debetur omnis uictorie gloria. Ingeramus illorum animis et infigamus quam horrendum crimen sit omnis idololatria, quam seuere punita sit a Deo sub Lege uetere: quot millia trucidarit Moyses ob uitulum aureum. Deinde proponatur comparatio manifeste idololatrie, cum immolatur simulacris, et occulte, cum, contempto Deo, obeditur per concupiscentiam Satane. Deinde conferatur inter se Deus fons omnis boni, et diabolus omnis malitie princeps. Ostendatur et inequalitas  contubernii: in altera parte sunt filii Dei, conciues Angelorum, et heredes beate immortalitatis; in altera filii Belial, societas omnium demonum et heredes gehenne. Conferatur et impar malitie genus, comparentur diuersa stipendia. Hec si prius fuerint persuasa, et intimis infixa uisceribus, facilis erit uictoria. Nunc fides multis natat in labiis, cum in corde aut nulla sit, aut uehementer langueat. Quis enim non profitetur, quod in Deuteronomio legimus: Audi, Dominus Deus tuus Dominus unus est. Et: Dominum Deum tuum adorabis et illi soli seruies ? Quis non quotidie recitat ore: Credo in Deum Patrem omnipotentem? At non credit in Deum, qui non in eo solo collocat totius felicitatis sue fiduciam; nec unum habet Deum ac Dominum,  qui per scortationem, per luxum et auaritiam Satane facit imperata; nec illi soli seruit qui seruit uentri, qui deditus est huic mundo, qui in prauo positus est.

XXXuII. Ethnici putant plures esse deos, et hoc tibi uideris perfectus Christianus, quod persuasum habes unum esse Deum? quid magni facis? Idem credunt Iudei, qui quotidie blasphemant in synagogis  [1Kb] suis: idem credunt demones et contremiscunt. Si uere credis in Deum, crede iustum et ueracem: iustum in remunerandis piis et puniendis impiis, ueracem in promissis. Crede non esse spem salutis, nisi per Filium eius, quem pro nobis omnibus tradidit in mortem: crede nichil accidere mali posse iis qui se totos illius uoluntati tradiderunt et in illo perseuerant. Hoc est credere in Deum Patrem, hoc est credere in Filium eius, hoc est credere in Spiritum sanctum, unum Deum, et Ecclesiam sanctam, mysticum Christi corpus, extra quam non est salus, et in qua non est pernicies.

XXXuIII. Quisquis in tali petra pedes animi fixerit, aduersus omnes tentationum incursus stabit immobilis. Exempli gratia: lacessitus es conuicio, suggerit  tibi caro uindicte cupiditatem, priusquam respondeas sic cogita tecum: Hunc maledicum hominem subornauit diabolus, ut me deiiciat, ac deiectum perdat; sed ausculta quid suadeat imperator tuus cui militas: Beati, inquit, mites, quoniam ipsi possidebunt terram. Et: Mea est uindicta, et ego retribuam. Quid suadet fortissimus ille Christi dux Paulus: Non nosmetipsos uindicantes, karissimi, sed date locum ire. Diabolus dicit: »Fruere uindicta, et perde uitam eternam.« Deus dicit: »uince in bono malum, et noli resistere malo: et accipe cum Filio meo possessionem regni celestis.« Mox dispice utri potius expediat obtemperare. Dicit tibi per concupiscentiam tuam diabolus: »Mechare, et fruere temporaria corporis uoluptate, et esto meus seruus et coheres gehenne.«  Audi potius quid dicat tibi Deus: »Sperne temporariam uoluptatem, et accipe centuplum, bone conscientie gaudium in hoc seculo, et uitam eternam in futuro: et expende utri potius sit auscultandum.« Suggerit tibi per carnis affectum ueluti per Euam Satanas: »uiue genialiter.« Ex aduerso dicit Christus: Beati qui lugent, quoniam ipsi consolationem accipient. Ad eumdem modum de ceteris tentationibus, obiice tentatori clypeum Scripturarum, in quibus tibi loquitur Deus, non minore fide, quam si tibi coram ore ad os loqueretur. Ex his torrentibus sume tibi lapides, quibus deiicias superbum Goliath. Habes exemplum a Domino tuo, sic ille prostrauit diabolum: nec deiicias animum si sepius inuadat, ac subinde maioribus machinis aggrediatur: nichil potest aduersus  eum qui tecum est. Dic illud Ioannis: Maior est qui in nobis est, quam qui in isto mundo. Succurrat illud Domini dictum: Confidite, quoniam ego uici mundum. His orationibus si Christi miles fuerit exercitatus ad conflictum, in dies comperiet suum antagonistam debiliorem.

XXXIX. Nec tamen remittende sunt excubie, si quando hostis simulabit tranquillitatem; sed obseruans illius insidias, dicat cum beato Abacuc: Super custodiam meam stabo, et gradum figam super petram,  omni custodia seruans cor meum, ne qua pateat aditus obambulanti querentique quem deuoret. Tutissimum autem cordis munimentum est sobrietas cum instanti oratione, iugique Scripturarum meditatione: Omnis enim Scriptura diuinitus inspirata, utilis est ad docendum, ad arguendum, ad corripiendum, ad erudiendum in iustitia, ut perfectus sit homo Dei, ad omne opus bonum instructus . Ex hac igitur colligende sunt sententie, quas ad manum et uelut in procinctu habeas, ut his protinus serpentem caput erigentem deiicias. Nullus est enim animorum morbus, cui non presens remedium diuina Scriptura suppeditaret. Hinc comparanda sua exempla piorum sed precipue Christi, quibus se quisque uel animet uel consoletur.

 XL. uenio nunc ad illa mala que uel ipsam naturam hominis comitantur, uel fortuito uidentur inferri. Hec quoque pius animus, et ad pugnandum instructus, sibi uertet in materiam corone. Exemplo faciam, quod dico, clarius. Excutitur aliquis facultatibus suis, siue bello, siue naufragio, siue rapina. Ne protinus hic cogitet laqueum, aut rationem malis artibus sarciendi quod periit; sed ita secum loquatur: »Dominus est qui tentat me an diligam ipsum ex toto corde. Ipse dedit, ipse abstulit, sit nomen Domini benedictum. Gratias agat quod acceperit ex Domini benignitate, agat gratias quod amiserit ad probationem fidei. Si hec dixerit eo animo quo dixit sanctus Iob, cum illo mercedem accipiet. Dominus estimat, non quantum quis perdat, sed quam patienter:  quemadmodum non respicit quantum aliquis largiatur egentibus, sed quo animo. Habet aliquis filium unice charum, eo te mors orbat prematura, pestilentia spoliat te karissimis, sponsa, liberis, amicis; ferto patienter, et dic: »Domino ita uisum, et sic fortassis et nobis expediebat et nostris: sit nomen Domini benedictum.« Sunt et morbi qui non minus atroces habent cruciatus, quam ulla potest inferre tortorum seuitia, ueluti pleuritis, ischiasis, podagra, paralysis, calculus, renum et uesice exulceratio. Tale si quid acciderit, ne mens exasperetur ad impatientiam, ne lingua erumpat in uoces blasphemas, sed cum beato Dauid et Heli sacerdote dicat: Dominus est, faciat quod bonum est in oculis ipsius. Ita mala que non inferuntur ob Christi professionem,  uertemus nobis in coronam, et Christo in gloriam. Ac fiet fortasse ut Dominus, nostra tolerantia propitiatus, aut auferat afflictiones aut mitiget; quod si non fit, tamen hac ratione faciemus ut quod animo impatienti fuisset intolerabile, fiat patientia mitius. His atque huiusmodi argumentis non desinemus nos inuicem exhortari, ad illustrandam Domini gloriam, cuius titulum et insignia gerimus. Prestemus illi martyrium in suo quisque statu et ordine, non solum in aduersis, uerum etiam in prosperis. In  aduersis agnoscamus amorem patris flagellantis nos ad correctionem, et gratias agamus caritati qua diligit nos, ut filios, quos abdicare non uult, sed emendatos recipere. In prosperis eque gratias agamus illius bonitati, qua consolatur nos ut tentationum pondus  possimus sustinere: ita fiet ut tota uita nostra nichil aliud sit quam testimonium, declarans apud credentes et incredulos sapientiam, bonitatem, misericordiam ac ueritatem Dei Patris, et Filii illius Iesu, et Spiritus sancti. Amen.





ORATIO CYPRIANI ANTIOCHENI, PRO MARTYRIBUS. [1Kb] *

HAGIOS, hagios, hagios, sancte sanctorum, Pater patrum nostrorum, Deus Abraham, Deus Isaac, Deus Iacob, Deus Apostolorum, Deus Prophetarum, Deus  uirginum, Deus bene uiuentium, Deus credentium, Deus et Pater Domini nostri Iesu Christi filii tui: te inuocamus supplices, pariter et deprecamur, Fili unigenite, qui ex ore Altissimi procreatus es ante mundi dispositionem, et ex Marie sancte uirginis utero per mysterium editus, orantibus nobis, sancti desiderii spiritale incrementum et integritatem cordis prestare dignare, ut lauacro salutari recreatum pectus a delictis carnalibus incolume persistat. Petimus fide illibata, mente incorrupta, deuotione robusta, operatione seu dilectione continua, ut in Ecclesia sancta tua nos florere permittas: quoniam tibi flectimus genua et curuamus ceruices, cui Angeli et Archangeli, millia millium Martyrum, chorus Apostolorum et Prophetarum gloria exsultant, cui omnes  aues canunt laudes, lingue confitentur celestium, terrestrium et infernorum: tibi omnes aque in celo et sub celo confitentur; te insensibilia sentiunt: tu es solus, et preter te et extra te nemo. Te quesumus, Domine, Pater omnipotens, qui soli filio conspicabilis es, cuius Angeli et Archangeli obtemperant tibi, Domine Pater: te oramus ut tribuas nobis mentem integram, innocentiam puram, sinceritatem deuotam, conscientiam sanctam, puram, sobriam,  castam, contra omnes insidias seculi gloriosa fide degentem, contra diaboli minas et carnales illecebras munitum pectus concedas, ne uiolenti et  cruenti hostis lethalibus laqueis implicemur, ut signum salutis eterne incolume perferamus. Pelle a nobis omnem seculi illuuiem omnemque diaboli persuasionem. Laqueetur, concidat, et superetur a nobis, et amoueatur, sicut a Sarra famula tua Asmodeus, demon nequissimus, exstinctus per angelum tuum sanctum Raphel. Et sicut Tobie affuisti, ita mihi adesse digneris. Et ut tribus pueris in camino, et Danieli misericordiam prestitisti, sic circa nos famulos tuos facere digneris. Qui mortuos suscitasti, cecos illuminasti, surdis auditum, mutis eloquia, claudis gressum, leprosis sanitatem dedisti, ita et da famulis tuis, qui te tota uirtute mentis credimus natum, passum, uenturum iudicare uiuos et mortuos. Assiste nobis, sicut Apostolis in uinculis, Thecle in  ignibus, Paulo in persecutionibus, Petro in fluctibus. Qui sedes super septem thronos ad dexteram Patris, respice nos et libera nos de eterne mortis interitu: unus in uno, Pater et Filio, Filius in Patre, Spiritus sanctus, per quem et cum quo est tibi in sancta Ecclesia honor, uirtus, claritas, maiestas, potestas, benedictio, immortalitas, et nunc et in eternum, semper et in omnia secula seculorum. Amen.





ORATIO CYPRIANI ANTIOCHENI, QUAM SUB DIE PASSIONIS SUAE DIXIT. *

 [1Kb] DOMINE sancte, Pater hagios, Deus hagie, et hagie Deus meus, quis enim maior te? tibi gratias et laudem refero, Deus Abrahe et Deus Isaac et Deus  Iacob, Deus patrum nostrorum, Deus Apostolorum, et Deus Prophetarum, et Deus Martyrum, qui fuisti ante mundi dispositionem, Deus uiuorum, uenturus  [1Kb] iudicare uiuos et mortuos: qui es Deus uerax, qui sedes super Cherubim et Seraphim sedem honoris tui, et prospicis abyssos: qui uides cuncta priusquam nascantur; qui habes potestatem occidere et rursus restituere; qui habes potestatem de arido uiride facere. Tu omnium Dominus dominator, libera me ab hoc seculo, et exaudi me orantem, sicut exaudisti filios Isrel de terra Aegypti, et non tibi crediderunt, nec famulo tuo Moysi.

ue peccatis meis! Cum eleuaueris confringere terram, sub qua fissura petrarum me absconsurus sum ab ante uirtutem tuam? Cui monti dicturus sum: Cade super me; et cui colli: Tege me ab ante metum Domini, cum te leuaueris confringere terram? Rogo, Domine, subueni mihi: noli secundum actum meum  me iudicare, nichil enim in preceptis tuis parui. Exaudi me orantem, sicut exaudisti Ionam de uentre ceti, sic exaudias me, et eiicias me de morte ad uitam. Sicut Niniuite induerunt cinerem et cilicium, et penitentiam egerunt ante Dominum. Exomologesin facienti ante conspectum tuum pro uniuersis peccatis meis, qui es amator penitentie, miserere mei. Sed et Dauid dicit: Domine, propter nomen tuum dele peccatum meum. Et ego deprecans maiestatem tuam; Dele uniuersa peccata mea, et exaudi me orantem, sicut audisti tres pueros de camino ignis, Ananiam, Azariam, Mizelem: et misisti angelum tuum cum nimbo roris, et confusus est Nabuchodonosor prepositus regni: quoniam tu es Rex regnantium et Dominus dominantium, qui solus  habes immortalitatem, et lucem habitas inaccessibilem, quam nemo hominum uidet, nec uidere potest. Exaudi me orantem, sicut exaudisti Danielem de lacu leonum, et misisti Abacuc prophetam, et attulit ei prandium, et dixit: Prande prandium quod tibi misit Deus. Et dixit Daniel: Non relinquet Dominus querentes se. Exaudi me orantem, sicut exaudisti Tobiam et Sarram dum orarent in atrio domus sue: tunc obtulit pro eis Raphel angelus orationes eorum: sic et tu exaudias preces meas, et admittas ad aulam sanctam tuam orationes meas, et continenter mittas Angelum tuum, qui deleat uniuersa delicta mea, sicut delesti spiritum immundum a Sara filia Raguel: et illumines cor meum, sicut illuminasti oculos Tobie. Exaudi me orantem, sicut  exaudisti Susannam inter manus seniorum, sic me liberes ab hoc seculo, quia tu es amator pure conscientie. Exaudi me orantem, sicut exaudisti Ezechiam regem Iude et delesti ab eo infirmitatem: sic et a me auferas infirmitatem carnis, et augeas mihi ad fidem, sicut illi auxisti annos quindecim aduitam. Libera me de medio seculi huius sicut liberasti Theclam de medio amphitheatro, libera me ab omni infirmitate carnis mee.

 Te deprecor, Pater maiestatis, qui in fine temporum misertus es nostri, mittens nobis Iesum Christum filium tuum Dominum Deum Saluatorem nostrum, natum ex Maria uirgine de Spiritu sancto, annuntiante Gabriele angelo, per quem nos liberasti de periculo mortis imminentis.

Et te deprecor, Filium Dei uiui, qui fecisti tanta mirabilia, qui in Cana Galilee de aqua uinum fecisti, propter Isrel: qui cecis oculos aperuisti; qui surdos audire fecisti, qui paralyticos ad sua membra reuocasti; qui soluisti linguas blesorum; demonio uexatos sanasti; claudos, currentes fecisti uelut ceruos; mulierem de profluuio sanguinis liberasti; mortuos suscitasti; super aquam pedibus ambulasti; qui Petro labenti manum tradidisti; qui mare fundasti,  et terminum ei posuisti, et dixisti: Huc usque uenies, et hic te confringes in uirtute tua. Te deprecor Filium Dei uiui, propter uniuersa commissa mea, qui es in celis Filius in Patre et Pater in te in sempiternum, qui sedes super Cherubim et Seraphim, sedem honoris tui.

Tibi assistunt Angeli, Archangeli, numerus innumerabilis, timentes et pauentes honorem et uirtutem tuam, clamantes uoce magna et dicentes: Sanctus, Sanctus, Sanctus, Dominus Deus sabaoth. Tu ipse nobis testamentum fecisti: Petite, et accipietis; pulsate, et aperietur uobis. Quodcumque a Patre meo petieritis in nomine meo, ego a Patre peto ut accipiatis. Ego peto, ut accipiam; quero, ut inueniam; ego pulso, ut aperiatur mihi; ego in tuo nomine  peto, ut tu a Patre petas, et detur mihi. Paratus sum propter nomen tuum uictimam sanguinis fundere, et quodcumque tormentum sustinere. Tu es, Domine, auditor meus et defensor: defende me ab aduersario meo. Angelus tuus lucis protegat me, quoniam tu dixisti: Quod credentes petieritis per orationem, dabitur uobis.

Omnis homo mendax, tu es uerax. Sicut tu repromisisti, potestatem habes, Domine, dare mihi omne sacramentum tuum celeste, ut dignus sim faciem sanctorum tuorum uidere. Spiritus in me operetur, uoluntas tua in me fiat: quoniam tibi spopondi omnibus diebus uite mee, qui passus es sub Pontio Pilato bonam confessionem, qui crucifixus descendisti, et conculcasti aculeum mortis. Deuicta est  mors, deuictus est inimicus diabolus. Tu resurrexisti a mortuis, et apparuisti Apostolis tuis: sedes ad dexteram Patris, qui uenturus es iudicare uiuos et mortuos. Tu dominaberis, libera me de manu querentis animam meam. Per nomen tuum libera me ab aduersaria potestate, ut opem des uincendi inimicum meum: quoniam tu es potens assertor et aduocatus precum et petitionum nostrarum animarum. Die ac nocte interpelles pro peccatis meis,  orationem meam perferas ad Patrem tuum. Et tu, Domine sancte pater, digneris respicere super preces meas, sicut respexisti super munera Abel. Digneris me liberare ab igne et pena perenni, et ab omni  tormento quod parasti iniquis: per bonum et benedictum Iesum Christum Saluatorem nostrum, per quem tibi laus, honor, uirtus, gloria, in secula seculorum, Amen.





DE MONTIBUS SINA ET SION TRACTATUS IGNOTI AUCTORIS, ADuERSUS IUDAEOS. 

 [2Kb] I. PROBATIO capitulorum que in Scripturis deificis continentur, que in ueteri Testamento figuraliter scripta sunt, per Nouum Testamentum spiritaliter intelligenda sunt, que per Christum in ueritate adimpleta sunt. Nobis enim per Iesum Christum spiritalis intellectus datus est, ipso Iesu dicente: uobis quidem datum est intelligere sacramenta Dei, aliis autem in similitudinibus. Inuenimus in Euangelio Ioannem scriptum: Lex per Moysen data est, gratia et ueritas per Iesum Christum facta est. Que lex Moysi in monte Sina data est. uerum iterum inuenimus scriptum: De Sion enim exiet lex, et uerbum Domini ab Hierusalem. Quatenus hoc intelligere debemus? utrum Sina mons ubi a Deo Moysi lex data est, et Sion mons unde lex exiuit, unum sint; an uero alter sit Sina  mons, et alter sit Sion mons. Inuenimus enim hec nomina duorum montium esse hebraica: uerum latina interpretatio nominum differentium ab inuicem, ostendit aliud esse Sina montem, et aliud montem Sion.

[2Kb] II. Hec est interpretatio de hebraica lingua in latinam. Sina mons interpretatur tentatio eterna et odium; eque et Sion interpretatur tentatio exacerbationis et speculatio. uides ergo in hebraica interpretatione non sibi similare, sed neque esse unum montem, sed potius duos inuicem a se differentes  gratia et honore. Preterea, cum dicat Dauid propheta in Psalmo II, Ego autem constitutus sum rex ab eo super Sion montem sanctum eius, annuntians imperium eius; ecce quatenus montem Sion sanctum designat. Unde manifestum est montem Sion celestem esse et spiritalem, et montem Sina esse terrenum. Nihil enim potest quod in terra est, esse sanctum, cum totus mundus mala facta habeat, et a diabolo sit maculatus, dicente Iesu: Odit me seculum, et ego odi illud: quia facta illius sunt [a 1Kb] mala. Ex qua re quidquid est in hoc seculo terreno, sanctum esse non potest.

[2Kb] III. Sion autem [b 1Kb] montem ex prophetico dicto constat esse sanctum et spiritalem; in quo monte Spiritus sanctus [c 1Kb] filius Dei rex constitutus est, annuntians  uoluntatem et imperium Dei [d 1Kb] patris sui: et Sina montem terrenum esse in arida terra constitutum, qui est in Syria Palestina, ubi est terra Iudea, ubi est et ciuitas [e 1Kb] illa interfectrix Prophetarum: ante cuius portam Christus a Iudeis crucifixus est in horto: que ciuitas dicitur Hierusalem per Esaiam prophetam, spiritaliter uero execrata et derelicta. Nec immerito, quia et Deus ex eodem monte Sina terreno, per Moysen adhuc in carne terrena primi hominis positum, populo Iudeorum terreno et carnali legem a Deo accepit illis tradendam, digitis sacris scriptam in duabus  tabulis lapideis , quasi populo carnali et durissimo: sicut fuerunt tabule lapidee durissime, in quibus tabulis Legem acceperunt. Ideo in duabus, quia significaret unitatem populi diuidi in duas partes, partem que saluatur, et partem incredulam que perit; dicente Angelo ad Rebeccam uxorem Isaac: »Due gentes in utero tuo sunt, et duo populi de uentre tuo diuidentur, et populus populum superabit, et maior seruiet minori.« Rebecca uero figuram portabat Ecclesie, sicut Isaac uir eius typum in se portabat Christi. Ergo, cum dicit, due gentes in utero tuo sunt, quia et de gentibus duas partes futuras designabat, partem idololatram perditam, et partem credulam uiuentem per fidem; hanc unam partem gentium designat in  utero Ecclesie permanere in generationem eternam in figura Rebecce; et partem populi infidelium Iudeorum a uentre tunc Rebecce diuidi, et separari a natiuitate Ecclesie. Hec fuit prefiguratio in Genesi per Angelum spiritaliter annuntiata. Hec uero nomina montium talem habent interpretationem in lingua latina, ut demonstret ueritatem, qui sint hi duo montes Sina uel Sion: quod quidem post paululum dicturi sumus. Ita enim hanc ueritatis interpretationem probauimus, de principio generis humani uenientem. Ita ab initio mundi et deinceps omnes homines nascentes, de tempore et facto nomina a parentibus suis accipiebant  ut quales post crementum etatis sue futuri  essent, posteriori tempore uerbis et nominibus hebraicis designaretur; et quid singulis futurum esset, interpretatio nominum designaret ueritatem; sicuti tunc temporis in Patriarchis completum est, secundum primi hominis carnem de terre limo esse, ex ipso protoplasto probamus ueritatem.

[3Kb] Iu. Nomen accepit a Deo Adam. Hebraicum Adam in  latino interpretatur terra caro facta, eo quod ex quatuor cardinibus orbis terrarum pugno comprehendit, sicut scriptum est: Palmo mensus sum celum, et pugno comprehendi terram, et finxi hominem ex omni limo terre: ad imaginem Dei feci illum. Oportuit illum ex his quatuor cardinibus orbis terre nomen in se portare Adam. Inuenimus in Scripturis per singulos cardines orbis terre esse a Conditore mundi quatuor stellas constitutas in singulis cardinibus. Prima stella, orientalis, dicitur , secunda, occidentalis, , tertia stella, aquilonis, , quarta stella, meridiana, dicitur . Ex nominibus stellarum numero quatuor de singulis stellarum nominibus tolle singulas litteras principales, de stella Anatole a, de stella Dysis id, de stella Arctos a, de stella Mesembria  m; in his quatuor litteris cardinalibus habes nomen Adam. Nam et in numero certo per quatuor litteras grecas nomen designatur , ita , id est unum, , id est quatuor, , id est unum, , id est quadraginta. Fac, et inuenies numerum quadragenarium senarium. Hic numerus XLuI passionem carnis Ade designat, quam carnem in se figuralem Christus portauit, et eam in ligno suspendit. Que caro a Deo patre Iesu uocitata est Spiritus sanctus, qui de celo descendit; Christus, id est unctus, Dei uiui a Deo uocatus est; spiritus carni mixtus, iehsu Christus. Hic ergo numerus XLuI passionem declarat, eo quod sexto millesimo anno, hora sexta passus: a mortuis resurgens; quadragesima die in celos ascendit: uel quia Salomon quadraginta  sex annis templum Deo fabricauerit. In cuius templi similitudinem iehsu carnem suam esse dixit, dicens Phariseis: Destruite fanum istud, et ego in tribus diebus excitabo illud. Et Pharisei dicebant: Quadraginta sex annis edificatum est fanum istud, et hic in tribus diebus excitabit illud? Dicebat autem iehsu fanum de corpore suo.«

 u. Deinde Abel, filius Ade, nomen accepit hebraicum, designans fratris interfectionem et parentum luctum. Item Enoch, qui ante diluuium Deo iustus complacuit, et ideo de isto mundo in carnis sue natiuitate uiuus translatus est in loco ubi Deus scit; ex quo loco, in consummatione mundi, innouari habet in hoc mundo, unde etiam translatus est ad confundendum et reuincendum Antichristum. A quo interfecti martyria sua complebunt, uiuentes in eternum in secula seculorum. Et ideo Enoch interpretatur innouatus. Deinde Iob iustus, qui ante diem iudicii meruit uoce iudicis laudari, et ideo, diabolo deuicto et superato, Iob interpretatur carissimus Dei. Aeque et Abraham in sua natiuitate a parentibus suis Abram uocatus est; tentatus uero a Deo, fidelis inuentus est,  et a Deo benedictus pater multarum gentium constitutus est, et ideo, immutato a Deo nomine, Abraham uocatus est, interpretatur pater multorum populorum.

[2Kb] uI. Ecce interim de multis probationibus pauca diximus, ut ad duorum montium nominum peruenientes, intepretationes eorum montium nominum probemus, qualiter designata sunt ad nostram instructionem; ut ex hac interpretatione nominum, intelligamus montem Sina esse terrenum, et montem Sion esse celestem. Spiritaliter interpretatum Sina, tentatio eterna et odium; et mons Sion, tentatio exacerbationis et speculatio. Ita intelligitur cum dicitur mons Sina, tentatio eterna et odium, eo quod ex eo monte Moyses legem acceperit populo durissimo  et contumaci. Per quam legem tentati a Deo eterno, inuenti sunt non posse eamdem legem sustinere in perpetuum, exinde Deo in odium conuersi sunt. Ideo in nomine montis Sina, unde legem acceperant, interpretatio nominis designauit populum tentatum a Deo, et in odium eternum esse conuersos: ideo dicitur Sina tentatio eterna et odium. Inuenimus enim in Scripturis eos esse a Deo tentatos. Ita positum dicente Domino ad Moysen: Exeat populus iste, et colligat sibi diurnum in diem, et tentabo eos an possint legem meam sustinere an non; et tentati a Deo per legem, inuenti sunt ab ea lege alieni. Exinde Deo in odium eternum conuersi sunt, et completa est interpretatio Sina. Manifesta uero et Moysen, per quem eos Deus per Legem tentauit, in latino  interpretatur similiter Moyses tentatio Dei et inuentio,  per quem tentati a Deo inuenti sunt alieni a Legis obseruatione, ideo in eternum Deo in odium conuersi sunt. Hoc odium in ipso genere Iudeorum scriptum inuenimus, dicente Isaac de duobus suis filiis Esau maiore et Iacob minore: Iacob dilexi, Esau autem odio habui. Esau uero maior pilosus fuit totus, inquit, quasi corium pilosum, in figura populi maioris, in impietate delictorum suorum constituti. Et Iacob fuit lenis et minor, in figura populi nouellioris, qui ex dicti audientia per credulitatis fidem ex aspredine seculi in lenitatem conuersus est ad Christum Deum et Dei Filium.

[11Kb] uII. Ecce probauimus per Scripturarum fidem populum maiorem et uetustiorem esse Deo in odium conuersum, secundum interpretationem montis Sina dicentis,  tentatio eterna et odium. Aeque Sion montis ita interpretatur tentatio exacerbationis et speculatio. Hec uero interpretatio latina ligni sacri passionem designat, dicente Salomone de ipsa passione Dominica: »Contumelia et tormento interrogemus illum, ut sciamus reuerentiam illius et probemus patientiam ipsius, et tentemus que euentura sunt illi. Si enim uere Filius Dei est, suscipiet illum, et liberabit eum de manibus contrariorum; morte turpissima condemnemus illum. Hec cogitauerunt et errauerunt; excecauit illos malitia ipsorum, et non intellexerunt sacramenta Dei.« Ecce tentatores Iudeos: item scriptum est: »Et tentauerunt Deum in loco inaquoso.« Speculum uero altitudinem ligni declarat, dicente Salomone: »Posuerunt me uelut custodiam  pomarii,« eo quod in horto in ligno confixus inter duos latrones pependit: et de altitudine ligni ambos speculatur in figura duorum populorum malefactorum; Gentes in seculi mala facta iacentes, et Iudeos interfectores Prophetarum. Hi sunt duo populi malefactores; quorum figuram in se portabant duo latrones inter quos pependit innocens. Unus blasphemabat; alius uero confessus est quia innocens iniuriam patiebatur. iehsu autem ambos speculabatur de ligno speculatorio, blasphemum et confessorem; confessorem saluauit et blasphemum perdidit, sicuti de duobus populis fecit.

[1Kb] uIII. Persecutores derelicti, qui in eterne mortis sententia sibi non crediderint, si sic de seculo exieriat, perient. Gentes uero ad se conuerse fidem sibi habentes  Filius Dei est; saluate uidebunt in eterna  secula seculorum imperatorem et regem suum. uerum in ipsa passione pendens in ligno, duas partes populi prospiciens speculabatur de alto ligno. Pars populi, qui uiderant uirtutes eius mirabiles et deificas, patientem illum iniurias dolentes plorabant: alii uero Iudei irridentes, de arundine caput eius quassabant, blasphemantes et dicentes: »Aue rex Iudeorum, ubi est pater tuus? ueniat et liberet te de cruce.« Exinde exacerbatus Pater fecit celum patefieri, et tonitrua facta sunt, et tenebre insustinibiles; terra commota, patefacta sunt sepulchra, et corpora sua eiecerunt, et foras a se miserunt; uelum templi scissum est; et a tanto fragore celi et terre motu, omnes qui stabant ante lignum, alii dolentes, alii uero blasphemantes et illudentes, prostrati in faciem iacuerunt, trementes  tamquam mortui. Tunc Iudei intellexerunt se offendisse Deum, et in luctum conuersi sunt; et fuit exacerbatio. Eo enim tempore quo in ligno confixus pependit, dies fuerunt azymorum, qui sunt dies festi Iudeorum. Eo die metuentes factum esse terre motum, et celi fragorem, prostrati in faciem, in terra plangentes, in luctum conuersi sunt; et in ipsa sua passione compleuit propheticum dictum: »Et conuertam dies festos eorum in luctum, et cantica eorum in lamentationem.« Ante enim, cum captiui detenti essent in Babylone, dicebant illis Babylonii: Cantate nobis cantica de canticis Sion. Et Iudei lamentantes captiuitatem suam, dicebant Babyloniis, ut diximus, lamentantes se: Quomodo cantabimus canticum Domini in terra aliena?

 [1Kb] IX. Ecce quatenus completa est interpretatio montis Sion, tentatio exacerbationis et speculatio. Unde manifestum est montem Sion ligni sacri regnum esse in sanctitate iustificatum, dicente Dauid: Annuntiate regnum Dei in Gentibus, quia Dominus regnauit a ligno, et transiuit in Gentibus. De quo regno ligni regalis idem propheta dicit: Ego autem constitutus sum rex ab eo super Sion montem sanctum eius annuntians imperium eius. Quod dictum propheticum per Pontium Pilatum in sua passione pendens in ligno compleuit. Pontius Pilatus, impulsa mente a Deo, accepit tabulam, et titulum scripsit tribus linguis, hebraice, grece et latine: iehsu Nazarenus rex Iudeorum; et in capite ligni clauis tabulam cum nomine regis Iudeorum confixit: et tunc manifestauit propheticum  dictum, eo quod spiritaliter mons Sion crux est, que est uirtus Dei, Apostolo dicente: Crux Christi non credentibus stultitia est, credentibus autem crux  uirtus est Dei; et iterum dicit: Nos autem annuntiamus uobis Christum, et hunc crucifixum: Iudeis quidem scandalum, gentibus autem stultitiam; ipsis autem uocatis Iudeis et Grecis, Dei uirtutem et Dei sapientiam. Sic uero et alius propheta declarat lignum passionis Dominice esse montem Sion sanctum, in Spiritu ita dicens: Quis ascendet in montem Domini, aut quis stabit in loco sancto eius? Innocens manibus; dextera leuaque extensis, clauis fixis, innocentiam demonstrans. Ideo dicit: Innocens manibus et mundo corde, qui non accepit in uano animam suam, et non iurauit subdole proximo suo, hic accipiet benedictionem a Domino, et misericordiam a Deo salutari suo. Omnis passio hominum in terram cadet, hec sola passio crucis stantem demonstrat: unde uerum dicimus  montem sanctum lignum esse passionis. Inde innocens manibus et mundo corde non fuit. Nec enim mundus corde, eo quod Aegyptium calce percusserit in Aegypto, et mortificauerit eum, et manibus suis eum in arena obruerit; Christus autem in montem sanctum ascendit lignum regni sui, ut moreretur a Iudeis, quamquam ipse aliquem hominum non mortificauerit, nisi solum diabolum inimicum generis humani. Exinde in montem ascendit innocens et mundus corde; et ideo propheta dicit: Quis ascendet in montem Domini, et quis stabit in loco sancto eius? Innocens manibus et mundo corde. Et declarauit montem Sion sanctum esse sanctam crucem, dicente eque propheta: De Sion exiet lex, et uerbum Domini ab Hierusalem. Lex Christianorum crux est sancta Christo  Filio Dei uiui, dicente eque propheta: Lex tua in medio uentris mei. Percussus in lateris uentre de lancea, sanguis et aqua mixtus profusus fluebat, unde sibi Ecclesiam sanctam fabricauit, in qua legem passionis sue consecrabat, dicente ipso: Qui sitit, ueniat et bibat. Qui credit in me, sicut scriptum est, flumina de uentre eius fluent aque uiue. Item in Psalmis: Et erit uelut lignum quod plantatum est secus decursus aquarum, quod fructum suum dabit in tempore suo. Ecce uerbum propheticum, fructum resurrectionis die tertia spiritaliter intelligendum dicentis: De sion exiet lex, hoc est de ligno regali, et uerbum Domini ab Hierusalem, que est Ecclesia.

[1Kb] X. Caro ligno confixa emisit uerbum Dominicum dicens: Heli, heli. Et adimpletum est propheticum  spiritale ante dictum: De Sion exiet lex, et uerbum Domini ab Hierusalem. Hierusalem dicit de celo descendentem, nouam ciuitatem, quadratam per quatuor  Euangelia, habentem duodecim fundamenta duodecim Prophetarum, duodecim portas duodecim Apostolorum; per quorum annuntiationem Christiani in hanc ciuitatem sanctam et nouam introierunt, que spiritalis est Ecclesia.

XI. Ecce probauimus per omnium Scripturarum deificarum fidem duos montes, Sina in terra et Sion in celo, duorum Testamentorum portare figuram, ueteris Sina, et noui Sion. Ex quibus duobus montibus, uidelicet duobus testamentis, posteriori tempore demonstratos et declaratos habemus duos populos; ueterem et priorem Iudeorum, et nouum et posteriorem populum Christianorum: Iudeos terrenos, qui terram promissam a Deo acceperunt carnales; et Christianos celestes, qui regna celorum  a Deo promissa accepturi sunt in futuro seculo. Caro enim Christianorum spiritalis et immortalis erit.

[1Kb] XII. Alia probatione ueritatis in Scripturis posita, ex ea ueritate celesti spiritalem facimus figurarum comparationem, de huius mundi conuersatione. Diximus enim, montis sancti Sion, quod lignum regale et sacrum, haberet interpretationem de hebraico, in grecum uel latinum, tentatio exacerbationis uel speculatio, eo quod de ligno speculabatur ante se stantes bonos et malos.

[1Kb] XIII. Ita inuenimus ipsum Saluatorem per Salomonem speculum immaculatum Patris esse dictum, eo quod Spiritus sanctus Dei Filius geminatum se uideat; Pater in Filio et Filius in Patre, utrique se in se uident,  ideo speculum immaculatum. Nam et nos qui illi credimus, Christum in nobis tamquam in speculo uidemus, in ipso nos instruente et monente in Epistola Ioannis discipuli sui ad populum: Ita me in uobis uidete, quomodo quis uestrum se uidet in aqua aut in speculo: et confirmat Salomonicum dictum de se dicens: Qui est speculum immaculatum Patris.

[1Kb] XIu. uerum etiam et uitem eternam et ueram se esse dixit; Patrem suum agricolam. Si ergo Christus uitis uera, utique constat quia et nos, qui in illo credimus et ipsum induimus, sumus uitis uera, que est uinea Dominica, et Christus custos uinee sue,  dicente Salomone: Posuerunt me custodem in uinea. Inuenimus uero in conuersatione huius mundi in similitudinem spiritalem figuraliter esse uineam, habentem dominum et possessorem suum. Tempore uero maturo, prope dies uindemiarum, positum in uineam custodem puerum in alto ligno, media uinea confixo; et in eo ligno faciunt speculam quadratam de arundinibus quassatis, et per singula latere quadrature specula faciunt cauernas ternas, que faciunt cauernas duodecim: per quam quadraturam cauernarum custos puer omnem uineam perspiciens custodiat, cantans, ne uiator ingrediens uineam Dominicam sibi assignatam uexet, uel fures uuam uinee conculcent. Quod si importunus fur egens in uineam uoluerit introire et uuam demere, illic puer sollicitus  de uinea sua deintus de specula dat uocem malam, maledicens et comminans, ne in uineam uiator fur audeat accedere, dicens: »Rectum ambula.« Fur autem, timens uocem pueri sibi comminantis, refugit de uinea, speculam uidet, uocem audit, puerum intus in specula sibi comminantem non uidet, et timens post uiam suam uadit.

[1Kb] Xu. Hec conuersatio secularis similatur gratie spiritali. Ita est enim et in populo deifico, sicut in uinea terrena. uinea Dominica et spiritalis plebs est Christianorum, que custoditur iussu Dei Patris a puero Christo in ligni specula exaltato. Quod si uiator diabolus, perambulans uiam secularem, ausus fuerit de uinea spiritali hominem de plebe Dominica separare et uexare, statim a puero celesti uoce correptus  et spiritalibus flagris emendatus, exulans ad centesimum, effugit in locis aridis et desertis. Hic est custos puer filius Dominicus; qui uineam suam sibi a patre commendatam saluandam et reseruandam accepit: de quo Esaias propheta canit, dicens: Ecce puer meus dilectissimus, ponam super eum spiritum meum, et iudicium gentibus nuntiabit: non clamabit, neque contendet. Arundinem quassatam non confringet, et linum fumigans non extinguet, quoadusque expellat in contentione iudicium; et in nomine eius Gentes credent et sperabunt.





TRACTATUS ADuERSUS IUDAEOS QUI INSECUTI SUNT DOMINUM NOSTRUM IESUM CHRISTUM, INCERTO AUCTORE. 

 [1Kb] I. ATTENDITE sensum et intelligentiam uestram in Spiritu sancto, ut non tantum auribus audiatis, sed etiam oculis cernatis diuinum Christi sacramentum. Cernitis autem per fidem uestram: audire enim necessitatis est, credere sollicitudinis. Aurium officium est, indifferenter pariter uana atque utilia perspicere; fidei autem, nonnisi que probauerit, credere. Neque enim quidquam prodest libenter audire, nisi credulitas auditum confirmet. Fidei oculi sunt spiritus, per quem uidentur spiritalia. Si ergo uos estis spiritales, intelligite celestia. Similes enim sui similia recognoscunt: etiam muta animalia de uocis sono inuicem se intelligunt, leones fremitum, tauri mugitum et miles tube uoces! Quanto ergo uerius spiritales spiritalia intelligunt, celestes et  heredes patris sui precepta et ea que testamento patris sui cauta sunt? uos ergo, cum sitis Christi heredes, intelligite testamentum eius. Quod si quis per etatem minus docibilis est ad intelligendum, habet Spiritum sanctum interpretem, illum sequatur; illo duce et magistro facillime poterit noui testamenti iura uirtutemque cognoscere, quod hereditas gentibus contributa est, hoc modo.

[2Kb] II. Deus et Pater in principio fecit hominem sua manu, eumque posuit in paradiso, data certa conditione preceptorum uite, legis et testamenti. Ille autem, contemptis patris preceptis, expulsus est paradiso in suam terrigenam natiuitatem, in qua etiam defunctus est: sed Deus suscitauit genus iustum de semine Ade, quod semen conseruauit in populum,  super filium Ne et heredes eius. Ex illo genere inuenit hominem iustum, cui imperauit ut faceret fabricam in modum machine, capacitatis certe mensurarum compagibus; ut illa conditus cum fratribus suis Ne, seruaretur per illud genus: sed iusserat Deus, propter iniustitiam hominum, orbem terre  aquis inundantibus deperire. Igitur postea saluus factus est cum suis Ne, cui constituit et Deus precepti sui testificationem dicens: Omnis res cibus uobis, quasi pabulum olerum, excepta carne in sanguine uite ; et posuit huius testificationis signum in arcu. Post hec rursus Dominus Deus testificatus est Abrahe in Isaac, hoc modo dicens: Tibi dabo hanc terram et semini tuo, et faciam te patrem multarum gentium . Et exinde increuit semen in multitudinem populi, et diuisum est in duodecim Patriarchas. Set etiam illis quoque Dominus testificationem posuit in monte Choreb per Moysen, de quo loco expulsis gentibus, constituit illic populum quem accepit et possedit pro missa sibi hereditate: quibus etiam pleraque signa  et miracula ostendit Deus, quasi carissimo filio. Sed idem populus, perceptis tot tantisque beneficiis, aduersatus est patri, et dereliquit Deum uiuum. Dereliquit enim Isrel Dominum, ostendens ei terga et non faciem: nam faciem suam conuertit ad idola; et interficiendo missos ad se Prophetas, qui de Christo predicabant, exinde consueuit Isrel persequi Christum, non tantum in corpore aduenientem, sed etiam cum a Prophetis annuntiaretur. Uniuersos etenim uates persecuti sunt, ex quibus quosdam lapidibus insectati, alios indigne excruciando peremerunt, non tantum ipsos, sed et per eos Dominum Christum. Que enim huius probatio? scilicet eo quod insimulatos, et infidos, et perfidos, mendaces, et contrarios Christi susceperint; ueros autem  et fidei plenos impugnauerint. Moysen maledicebant, quoniam Christum predicabat: Dathan amabant, quoniam Christum non predicabat: Aaron repudiabant in sacerdotio, quoniam Christi similitudinem preferebat: Abiron constituebant, quoniam Christo contradicebat: Dauid oderant, quoniam Christum  canebat: Saul extollebant, quoniam Christum non loquebatur: Samuelem respuebant, quoniam Christum loquebatur: Agag seruabant, nichil enim de Christo loquebatur: Hieremiam lapidabant Christum uaticinantem: Ananiam diligebant Christo aduersantem: Esaiam secabant Christum uociferantem: Manasse magnificabant Christum persequentem: Ioannem interimebant Christum demonstrantem: Zacariam trucidabant Christum diligentem: Iudam diligebant Christum tradentem.

[1Kb] III. uidetis quemadmodum Christum qui diligunt, odiuntur; qui odiunt, amore flagrant apud indignam plebem. O pertinaciam persecutionis indignam usque ad mortis exterminationem! non enim tantummodo testes Domini impugnauerunt, sed et ipsi Domino  perfidi coloni contumeliam fecerunt Patri in Filio. Quid igitur digni fuerunt pati ob hoc admissum? scilicet fugari de regno, abdicari hereditate: et ita factum est, et ita euenit, digna dignis obtigerunt. Pater enim contumeliam passus in Filio, Filius perpessus in Prophetis tempore quo moriebantur; in suo tempore coactus est indignatione scribere nouum testamentum, adhibitis testibus celo et terra et Angelo de templo, assistentibus Moyse et Helia. Hos enim testes adhibuit, cum pateretur in Isrel; hec ita facta predixit per Prophetas, his uerbis: Audi, celum, et prebe aurem, terra, quoniam Dominus locutus est; Filios genui et exaltaui; ipsi autem me spreuerunt .

[1Kb] Iu. Has uoces effudit Dominus in Isrel, uociferans et dicens: uos me noluistis, alii me recipient, qui  nondum nec mentionem mei audierunt. uos nuptias meas spreuistis, alii ibunt qui non sunt uocati. uos meum rus et uineam meam colere recusastis, unde fructus iustitie proueniunt; alii colent et fructus capient in Deo. Que ista tam dira mens et execranda cogitatio? Interficere ergo potuistis regem et sponsum? propter hoc testes sunt celum et terra, et que in illis sunt elementa: insuper omnis creatura testis est in mortem Christi. O nouam crudelitatem! commota est omnis natiuitas in Domini passione; populus mansit immobilis sine trepidatione: Angelus in penitentiam conciso uelamine refugit; plebs autem sine pauore, integra ueste permansit: conuersa sunt elementa et confusa; Isrel securus durauit. O duritia noua! o audacia singularis! o perfidia cruenta!  Pilatus extere gentis iudex secularis, potestate temporalis, purificauit manus et abluit scelus necessitatis, dicens: Innocens et immunis sum ab eius sanguine ; plebs autem nec alienum nec  externum imitata est, et insuper acclamabat: Affige in cruce, tolle: sanguis huius super nos et super filios nostros . uiolenta crudelitas, et plebs inhumana, et corda obtusa, et oculi reclusi, interfecerunt bene merentem suum, nec lacrymas profuderunt. Lugebant Apostoli, et populus gloriabatur: tremebat terra, et plebs letabatur; iudicabatur Dominus, et Isrel exsultabat: patiebatur Christus, et impii exclamabant: cruciabatur Dominus, et plebs letabatur; suspendebatur Dominus, et plebs epulabatur: hac ignominiosa sua solemnitate iniqua consilia consignauerunt delicto crudelitateque sua.

[1Kb] u. Dic mihi et loquere, impie Isrel, talem hostiam obtulisti, patri immolando suum filium? Talia profudisti libamina, sanguinem pignoris acceptissimi  Deo? Ducebas choreas, Hierusalem, cum interficeretur Christus; faustis uocibus cantus dabas, cum diceres: Affige, suspende. Propter hoc in fame et in egritudine: Popule Isrel , Neomenias, ait, sabbatum et diem magnum non patior; ferias et ieiunium execratur anima mea . Nec immerito Deus odiuit ceremonias uestras, in quibus unicum et primarium Filium eius peremistis. O diem durum, et horam flebilem, et solemnitatem lugubrem, et terram infaustam et ciuitatem profanam, et populum Domini nece cruentum! Interfecerunt enim Dominum, et latronem liberauerunt. Ob hanc ergo causam coactus est Dominus nouum facere testamentum, consignatum septem signaculis, teste Moyse et Helia in monte; ubi precepit ne  patefieret Scripture sacramentum, nisi Filius hominis resurrexisset a mortuis: sed, mox ut surrexit Dominus die tertia, aperuit testamentum nouum, testamentum uitale, atque ita dixit: »uenite, extere gentes, heredes mei; Isrel enim non obaudiuit: quapropter ite, discipuli, in ultimam usque terram, et predicate per orbem his uerbis: »uenite undique, patrie gentium, introite in eternam hereditatem; Isrel enim noluit. Ne dubitetis; nulla hic exceptio est, nec ingenuitatis, nec dignitatis, nec conditionis, nec positionis, nec forme, nec etatis; licet dignitate magnifici, licet nobiles, licet senes, licet iuuenes, licet pauperes, diuites, boni malique, domini atque serui, equaliter introite in hereditatem: et si pedibus captus esset, corpore deformis; etsi maculis turpis,  et capite defectus uideatur; etsi oculis defectus, uniuersis libere licet discumbere in conuiuio, et epulari in nuptias sponsi.«

[1Kb] uI. Ne hominem pudeat nec etatis, nec humilitatis,  nec ualetudinis, nec conditionis; consueuit enim Dominus huiusmodi hominem sustinere. Nam et cecis oculos restituit, et claudos ambulare fecit, et mutis sermonem reddidit et maculosos emundauit, et mortuos suscitauit. Ne timeatis, qui peccastis, priores ad uitam uenite: nec qui homicidium fecerit, paueat, quia fecerat; nec furatus aliena desperet, quia inuolauerat; nec publicanus timeat, quia concusserat. Omnibus enim remissio peccatorum statuta est, et tales Dominus desiderat humilitate abiectos, et specie indecoros, et ualetudine fractos, et seruitute depressos. Beati enim et gloriosi et magnifici, et potentes et diuites et fortes, noluerunt acquiescere Domino, neque introire in nuptias sponsi; insuper indignissime peremerunt. Propterea factus est altissimus  quisque eorum, humillimus; et fortissimus, inualidus; et prudens, stultus; et nobilis et diues, pauperrimus; et heres, abdicatus: quoniam quidem ipsi abdicauerunt Regem modestissimum et benignissimum, dicentes : Ignoramus quis sit hic; non enim est Rex noster; habemus alium regem Cesarem, propterea habent quem petiuerunt. Tunc completa est prophetie uox, que predixit illis: uos noluistis aquam Siloam que uadit silentio, sed magis uoluistis aquam Rassin. Quapropter induco uobis regem Assyriorum, qui montes uestros in planum dabit, et introibit terras uestras . Atque ita factum est. Repudiatus enim Christus a populo, misit tyrannum quem uoluerunt, qui ciuitates eorum diruit, et plebem captiuitate damnauit, et spolia accepit,  et ad solitudinem Sodome patriam eorum redegit. Nam Dominus ex indignatione abstulit ab Hierusalem uirtutem panis et aque; fortem, gigantem hominem et bellatorem, iudicem, prophetam, destinatorem et senem laudabilem, conciliatorem et peritum architectum, et prudentem adiutorem . Hec omnia autem auxilia munitiones et propugnacula transtulit ad Gentes, et omne regnum suum infixo signo; inhabitauit in illis, et castra metatus est liminis, et ibi constituit uirtutis exercitum, ibique regnauit.

[1Kb] uII. Non est iam regnum Ierusalem, sed in nobis: Hic castra, hic exercitus, hic dux, hic uirtus, hic sponsus, hic nuptie, hic Rex, hic Christus, hic uita, hic suscitatio, hic eternitas. Hic est qui ab initio figuratus est, et a Prophetis honoratus, et in uisceribus  corporatus, et in Iordane tinctus, et a populo contemptus, et in ligno suspensus, et in terra sepultus. Hic est qui rupit uetus suum testamentum, et scripsit nouum, quo Gentes ad possessionem bonorum suorum uocauit: ideoque nos Gentes humeris  nostris crucem Domini nostri gestamus, crucem quam confessus est Isrel Dominus; qui eos placide alloquebatur his uerbis: uenite ad me, omnes qui sub onere laboratis, et ego uos reficiam. Est enim iugum meum placidum, et onus leuissimum ; et responderunt: Non audiemus; sed gentes nostre exaudierunt, et crediderunt uerbo salutari, quo patefacte sunt aures eorum, et oculi illuminati cecorum, et elocute lingue impeditorum, claudi prosilierunt uelut fera lasciuiens. Christus enim cum suo regno sedem posuit illis; plebs autem derelicta, nuda, deserta, uiduata regno celesti atque terrestri: nam a celesti abiecti sunt, consecuti omnia instrumenta que possederunt, lychnum septem luminum, et machinam Testamenti, et uasa erea, et tubas, et  panem de celo, et terram sanctam lacte et melle profluentem; hac hereditate priuatus est Isrel, et nunc derelictus in omni sua terra sine alimento, sine luminis auxilio. Auxilium enim et presidium interemisti, et lumen persecutus es, et protectorem repulisti, et sponsum affixisti, et regem suspendisti: propterea exul es de patria tua, oberrans circa Gentium flumina, uoce supplicum prece fleuisti, dicens: »Expulsus sum miser de propriis sedibus meis, hospes et aduena factus sum aliene possessionis, sine domo, sine tecto; miserere deserti et impii et indigne uicti.«

[1Kb] uIII. Hec pena in Isrel est, hec conditio in Hierusalem; et nisi conuerterint mentes, et dixerint: »uiuit Dominus in secula;« non poterunt intrare in  Domini requiem. uiuit etenim, et uiuunt hereditates eius, et uiuit quem interfecistis impie in Hierusalem: et tamen non tibi totam spem denegauit Dominus; dedit enim ueniam penitentie, si quo modo possis penitere. Quis tam bonus, quis tam pius, tam misericors? »Accipe, inquit, salutem, licet me occideris: heres esto cum libera, licet non merearis. Ignosco, si te penitet.« Ergo, si fas est, sic capite mentem bonam, uel sero uel tarde intelligite testamentum nouum. Eia uos, Gentes, absoluite illis Scripturas suas, et dicite: Adorate Dominum pro meritis suis: Quum manus extenderis, licet exaggeres, orationem tuam non exaudit; manus enim tue plene sunt sanguine. Lauamini, mundi estote, et uenite, colloquamur, dicit Dominus Deus; eluite sanguinem ex uobis, et emundabit  corda uestra super niuem, animas uestras super lac .

[1Kb] IX. Accedite huc, Scripturis credite, hic est salus: De Sion exiet uerbum et lex de Hierusalem ; iudicabit in medio Gentium, et corripiet plebem multam:  concidant gladios suos in aratra, et frameas suas in falcibus commutent: non sumet gens contra gentem gladium, desinent enim belligerare. Et tu, domus Iacob, uenite, eamus in lumine Domini; remisit enim plebem suam: completa est regio tua presagiis alienis, et filii alienati sunt. Tua enim ipsa terra est, et exterum factum est genus Domini. uenite ergo, intrate et esto quasi una gens: miserere errantium: equum est honorificari sententiam Dei, qualiter magnifici prostrati sunt, et humiles alleuati, fortes debilitati, infirmi confirmati; diuites ad paupertatem redacti, pauperes hereditati, dominis serui dominati, regnantes subiecti, uidentes orbati, orbati illuminati; prudentes ad stultitiam, stulti ad prudentiam conuersi.

 [1Kb] X. Etenim, qui quondam uecordes et indocti spiritu, nunc Scripturas docent, et sciunt et intelligunt: qui autem ab initio docti et periti et legis disciplinam scientes, nesciunt legem, nesciunt legere, nec intelligunt spiritalia: et qui ex illis prudentibus cupiens  uidere, uenit, intelligit, rogat puerum aut paruulum, aut anum, aut uiduam, aut rusticum, dicens: »uiuere cupio, dux esto mihi in Sion: enarra mihi nouum Testamentum, reconcilia me Domino: ecce trado me tibi discipulum, interpretare mihi legem, que acta sunt in Choreb, dissere precepta que in Sion, et in lege. Sine litteris disserit Scripturas eis, et puer docet senem, et anus persuadet diserto. Correptus ergo Isrel sequitur, iniecta manu ad lauacrum, et ibi testificatur quod credidit et accepto signo purificatus per Spiritum, rogat accipere uitam per cibum gratie panis qui est in benedictione et fit mirum spectaculum: et qui leuite offerebant, et sacerdotes immolantes, et summi antistites libantes assistunt puero offerenti; discunt qui olim docebant, et iubetur eis  qui precipiebant, et intinguntur qui baptizant, et circumciduntur qui circumcidebant: sic Dominus florere uoluit Gentes. uidetis quemadmodum uos Christus dilexit.





CeNA, CYPRIANO FALSO INSCRIPTA. 

 [2Kb] QUIDAM rex nomine Iohel, nuptias faciebat in regione Orientis, in Cana Galilee. His nuptiis inuitati sunt plures. Igitur qui temperius loti in Iordane, adfuerunt in conuiuio. Tunc commendauit Naaman, aquam sparsit Amos, Iacobus et Andreas attulerunt fenum, Mattheus et Petrus strauerunt, mensam posuit Salomon, atque omnes discubuerunt turbe. Sed cum iam locus recumbentium plenus esset, qui superueniebant, quisque prout poterat, locum sibi inueniebat. Primus itaque omnium sedit Adam in medio, Eua super folia, Cain super aratrum, Abel super mulgarium, Ne super arcam, Iaphet super lateres, Abraham sub arbore, Isaac super aram, Loth iuxta  ostium, Iacob super petram, Moyses super lapidem, Helias super pellem, Daniel super tribunal, Tobias super lectum, Ioseph super modium, Beniamin super saccum, Dauid super monticulum, Ioannes in terra, Pharao in arena, Lazarus super tabulam, iehsu super puteum, Zacheus super arborem, Mattheus in scamno, Rebecca super hydriam, Raab super stuppam, Ruth super stipulam, Thecla super fenestram, Susanna in horto, Absalon in frondibus, Iudas super loculum, Petrus super cathedram, Iacobus super rete, Samson super columnam, Heli super sellam, Rachel super sarcinam. Patiens stabat Paulus, et murmurabat Esau, et dolebat Iob quod solus sedebat  [4Kb] in stercore. Tunc porrexit Rebecca pallium, Iudith coopertorium, Agar stragulum, Sem et Iapheth cooperuerunt. Recumbentibus illatus est gustus cene, et accepit cucurbitas Ionas, olus Esaias, betas Isrel, morum Ezechiel, sycomorum Zacheus, citrium Adam, lupinos Daniel, pepones Pharao, carduum Cain, ficus Eua, malum Rachel, prunum Ananias, bulbos Lia, oliuas Aaron, ouum Ioseph, uuas Ne, nucleos Simeon, acetum Ionas: accepit oxygarum iehsu Christus. Deinde superuenit Iacob cum filiis, et Laban cum filiabus suis, et sederunt super lapides. uenit et Abraham cum domesticis suis et Moyses cum cetera turba, et sederunt foris. Tunc respiciens Rex inuitatos suos, sic ait: »Unusquisque uestrum ueniat in uestiarium meum, et dabo singulis cenatorias  uestes.« Tunc aliqui ierunt, et acceperunt. Primus itaque omnium accepit Zacarias albam, Abraham passerinam, Loth sulphurinam, Lazarus lineam, Ionas ceruleam, Thecla flammeam, Daniel leoninam, Ioannes triclinam, Adam pelliceam, Iudas argyrinam, Raab coccineam, Herodias cardinam, Pharao marinam, Enoch celinam, Agar uariam, Dauid neruinam, Helias eriam, Eua arborinam, Iob biplagiam, Isaias mesotropam, Maria stolam, Susanna castaninam, Moyses conchylinam, Abel purpuream, Leui spartacinam, Thamar coloriam, Azarias carbasinam, Aaron murrinam, Iudith hyacinthinam, Cain ferrugineam, Abiron nigram, Anna Persicinam, Isaac natiuam, Paulus Tharsicam, Petrus operariam, Iacob pseudoalethinam, iehsu columbinam. At ubi diuisit  uestes, rex respiciens eos, sic ait: »Non ante cenabitis,  nisi singuli singulas uices feceritis.« Atque ita sibi preceptas diaconias consummauerunt. Primus itaque omnium ignem petiit Helias, succendit Azarias, lignum porrexit Sara, collegit Iephte, attulit Isaac, conscidit Ioseph, puteum aperuit Iacob, hyssopum porrexit Sepphora, ad lacum stabat Daniel, aquam attulerunt ministri, hydriam portabat Rebecca, uinum protulit Ne, utrem portabat Agar, attulit argentum Iudas, uitulum adduxit Abraham, alligauit Raab, resticulam porrexit iehsu, pedes copulauit Helias, ferrum tradidit Petrus, elisit Daniel, occidit Cain, supportauit Abacuc, suspendit Absalon, pellem detraxit Helias, uentrem aperuit Hermocrates, mediana suspendit Tobias, sanguinem effudit Herodes, stercus proiecit Sem, aquam adiecit Iapheth,  elauit Heliseus, partes fecit Phalech, numerauit Auses, salem misit Molessadon, oleum adiecit Iacob, in focum imposuit Antiochus, coxit Rebecca, prior gustauit Eua. Explicitisque omnibus, omnes locis suis resederunt. Tunc intulit panes Saul, fregit iehsu, tradidit omnibus Petrus, intulit lentem Iacob, solus manducauit Esau, intulit intritam Abacuc, totum comedit Daniel, fabam intulit Amelsad, prior gustauit Misel. Sed, quoniam hedum coctum comederat Isaac, et piscem assum Tobias, cepit tumultuari Aeglom. ualde esuriebat Daniel, panem petebat Hermocrates; non manducabat Ioannes, nichil gustauerat Moyses, ieiunus fuit iehsu, micas colligebat Lazarus. Ceteri autem partes suas tenebant, quas ex uariis uenationibus acceperant. Abraham uitulinam,  Esau ceruinam, Abel agninam, Ne arietinam, Samson  [3Kb] leoninam, Eliseus ursinam: maiorem tamen partem tenebat Beniamin. Postmodum dedit panes Pharao, omnibus diuisit Ioseph, discum attulit Herodes, partes composuit Rebecca, intulit Iacob, distribuit omnibus Ne. Primus ergo sustulit Ioannes caput, cerebellum Abessalon, linguam Aaron, maxillam Samson, auriculam Petrus, oculos Lia, ceruicem Holophernes, arterias Zacarias, collum Saul, armora Agar, interanea Ionas, fel piscis Tobias, cor Pharao, renalia Esaias, latus Adam, costam Eua, ilia Maria, uentrem Sara, uuluam Elisabeth, adipem Abel, femora Abraham, caudam Moyses, crura Loth, pedes Iacob, ossa collegit Ezechiel. Item Iacobus et Andreas intulerunt pisces: sustulit itaque asellum iehsu, labeonem Moyses, lupum Beniamin,  mugilem Abel, murenam Eua, pellamidem Adam, locustam Ioannes, gladium Cain, captionem Abessalon, polypum Pharao, turpitudinem Lia, auratam Thamar, scarum Agar, cantharidem Dauid, halecem Ioseph, saxatilem Hieremias, umbras Lazarus, soleam Iuda, hirundinem Tobias, argentillum Iudas, sepiam Herodes, carnutam Esau, glauculum Ionas, alopidem Iacob, salpam Molessadon, denticem Esaias, araneum Thecla, coracinum Ne, rubellionem Rebecca, lacertum Golias, menam Maria, et leonem Samson. Posuit et Ionas acetum, Molessadon salem misit, prior intinxit Cain. Explicitisque omnibus, dedit adipem Abel, mel Ionatas, lac Abraham, conspersit Sara, dulcia fecit iehsu, perministrauit Paulus. Sed, quoniam aliquot genera uini habebant, passum  bibebat iehsu, Marsicum Ionas, Surrentinum Pharao, pellinum Adam, Gaditanum Moyses, Creticum Isaac, Adrianum Aaron, arbustinum Zaccheus, arsinum Thecla, Albense Ioannes, Campanum Abel, Signinum Maria, Florentinum Rachel. Saturatione uini sopitus iacebat Adam, ebrius obdormiuit Ne, satis biberat Loth, stertebat Holophernes, somnus tenebat Ionam, uigilauit prope gallum Petrus, suscitabatur iehsu, surgere querebat Iacob, prior surrexit Labam. Tunc miscuit scyphum Beniamin, intulit Martha, prior bibit Petrus. Sed, quoniam uinum subduxerat  Amelsad, et male miscuerat Ionas, murmurabat Hermippus, aquam bibebat Ioannes, uinum petebat Maria, non consentiebat Susanna, plenam ampullam ferebat Martha, sitiebat Ismel, ire uolebat Tobias, alienum calicem bibere uolebat Iacobus. Sublatisque omnibus, aquam ad manus petebat Pilatus, tradidit Iudas, ministrabat Martha, effudit Hermocrates, linteum porrexit Petrus, intulit lucernam Esaias, gratias egit Simeon, benedixit Anna, intulit coronas Rachel, Dauid hyssopum porrexit, dedit unguentum Maria, perunxit Martha, poma intulit Adam, fauum porrexit Samson, cytharam percussit Dauid, tympanum Maria, psalterium duxit Iubal, choros duxit Iudith, cantauit Asel, saltauit Herodias, laudes dedit Azarias, magis lusit Mambres, risum fecit  Isaac, osculum porrexit Iudas, ualefecit Loth. Et cum uellent discedere, respiciens eos rex, sic ait: »Nunc per omnia diem nuptiarum celebrate, et frequentate, et demutate habitus, uelut pompas facientes; sic ite in domos uestras.« Placuit uero omnibus uoluntas regis: atque ita primus omnium procedit in magistro iehsu, in custode Ioannes, in retiario Petrus, in secutore Pharao, in uenatore Nemroth, in delatore Iudas, in hortulano Adam, in exordiario Eua, in latrone Cain, in pastore Abel, in cursore Iacob, in sacerdote Zacarias, in rege Dauid, in cytharedo Iubal, in piscatore Iacobus, in coquo Antiochus, in aquario Rebecca, in furnitore Ananias, in bestiario Thecla, in stupido Molessadon, in religioso Salomon, in ministra Martha, in milite  Urias, in insano Herodes, in famulo Cham, in medico Tobias, in ebrio Ne, in risiculo Isaac, in tristi Iob, in iudice Daniel, in fabro Ioseph, in prostituta Thamar, in formosa Rachel, in odibili Lia, in domina Maria, in impio Loth, in aduersario Amalech, in structore Sem, in rusticulo Esau, in forti Golias, in pistore Hieroboam. Sed, quoniam contendebat Dina, aquam effundebat Aaron, et nudus erat Ionas; tunc solem petebat Auses ut siccaretur Bersabee. Quo facto, iussit eos rex ad se uenire; qui uenerunt altera die et munera ei obtulerunt. Primus  [1Kb] itaque omnium obtulit arietem Abraham, taurum Thecla, ouiculam Ne, camelum Rebecca, leonem Samson, ceruum Esau, uitulum iehsu, iumentum Iacob, currum Helias, uestem Iudith, crines Bersabee, ligna Isaac, frumentum Ioseph, resinam Ruben, pecuniam Abimelech, strobilos Leui, capsam Moyses, fauum Petrus, copias Abigal. Sed, quoniam ante diem conuiuii, quedam de conuiuio subducta fuerant, iussu regis inquirebantur ab eis. Inuoluerat enim strangulum multicolorium Agar, sigillum aureum Rachel, speculum argenteum Thecla, scyphum bibitorium Beniamin, annulum signatorium Thamar, coopertorium subsericum Iudith, lanceam regiam Dauid, alienam uxorem abduxerat Abimelech. Tunc iussit rex, ut omnes qui fuerant in conuiuio ducerentur  ad tormenta. Quo facto, primus innocens decollatur Ioannes, occiditur Abel, foras proiicitur Adam, timens obmutescit Zacarias, fugit Iacob, queritur Enoch, turbatur Abimelech, immutatur Nabuchodonosor, deprecatur Abraham, transfertur Helias, supprimitur Dina, includitur Ne, impingitur Loth, suffigitur iehsu, damnatur Daniel, accusatur Susanna, alligatur Ioseph, occiditur Martha, tollitur Abacuc, bestiis datur Thecla, in fornacem mittitur Ananias, uinculis constringitur Samson, punitur Urias, flagellatur Paulus, tenditur Esaias, expoliatur Ionas, lapidatur Hieremias, excecatur Tobias, non credebant Moysi, subducitur Abiron, suspenditur Abessalon, confunditur Rebecca, transducitur Agar, arguitur Pharao,  relinquitur Dathan, deprimitur Chore, copulatur Isaac,  mittitur Nathan, conuincitur Amalech, maledicitur Iudas, dehonestatur Mambres, cognoscitur Loth, interficitur Phinees, dimittitur Ophni, timens moritur Heli, comprimitur Dina, decipitur Esau, substringitur Saul, dolet de facto Iob, interrogatur Eua, Nescio clamat Cain, tenetur et negat Petrus. Sed quoniam multorum conscientia erat, in furto quod erat suscipiens Raab, querebat Laban, infamabatur Susanna, arguebat Ioannes, negabat Rachel, docebat Moyses, plorabat Triphena, obseruabat Maria, attendebat Onesiphorus, tristis erat Paulus, iurabat Iacob, non credebat Pharao, mentiebatur Hieroboam, pauebat Susanna, erubescebat Rebecca, plangebat Hieremias. Postmodum, scrutatis omnibus, inuentum est furtum apud Beniamin, quod erat in conscientia  Ioseph. Sed, posteaquam probatum est regi quod Achar filius Charmi solus esset reus furti, iussit eum mori donauitque eum omnibus. Tunc, occasione accepta, primus omnium calce eum percussit Moyses, abiit in complexum Iacob, uestem detraxit Thecla, ad terram elisit Daniel, lapide percussit Dauid, uirga Aaron, flagello iehsu, medium aperuit Iudas, lancea transfixit Eleazar. Tunc iussit uti qui mortuus esset sepeliretur; et uendidit agrum Laban, emit Abraham, Ioseph monumentum fecit, et edificauit Nachor, aromata imposuit Maria, clusit Ne, superscripsit Pilatus, pretium accepit Iudas: quo facto gaudens clamat Zacarias, confunditur Elizabeth, stupet Maria, ridebat de facto Sara. Explicitisque  omnibus domos suas repetierunt.





DE REuELATIONE CAPITIS BEATI IOANNIS BAPTISTAE TRACTATUS, INCERTO AUCTORE. 

 [2Kb] I. NARRAT Iosephus uinctum fuisse abductum Ioannem Baptistam in castellum Macheronta, ibique caput eius truncatum fuisse; narrat historia ecclesiastica sepultum in Sebaste, ciuitate regionis Palestine, que  quondam Samaria est appellata. Post longum uero tempus, monumentum eius pagani inuaserunt, et ossa per campi planitiem dissipauerunt, rursumque collecta igne concremauerunt, et postea per agros cremata  proiecerunt. Postea uero aduenerunt quidam monachi, religiosi uiri, de Hierosolymis ad locum eiusdem monumenti, audientes ea que Ioanni acciderant, et quicquid potuerunt ex ossibus illius colligentes, ad patrem suum Philippum detulerunt Hierosolymam, et ille transmisit ea cum aliis uiris religiosis Athanasio Alexandrie pontifici fidelissimo. Ibique miro modo fuerunt seruata, usque ad tempus Theophili eiusdem urbis episcopi. Qui Theophilus, iubente Theodosio principe, omnia idolorum fana in illa regione, Christo fauente, destruxit, et ecclesiam mire magnitudinis construxit, et in honorem eiusdem sancti Ioannis Baptiste consecrauit, et illius ossa que sibi direxerat suprascriptus Athanasius, in eadem ecclesia congregatis ibi uicinis pontificibus ex omni parte cateruatim,  omnibusque ordinibus clericorum et populorum, honorifice constituit. Igitur, accedente Paschali festiuitate, decollatus est Ioannes Baptista imperante nequissimo Herode, qui dari saltanti puelle caput eius iussit; et multo post decollationem eius, accedente illo anno quo constructa est ecclesia in nomine eius, et ossa eius ibidem collocata a Theophilo pontifice, iubente Theodosio principe, in honore eius consecrata est quarto kalendas septembris. Solemnitas namque eius mirifice est consecrata in dedicando. Caput autem illius tunc temporis repositum erat in loco quo illud in absconso uxor Herodis deposuerat, nemine sciente, postquam a filia in disco suscepit.

[3Kb] II. Si quis omnia plenius uoluerit scire, Chronicam  Marcellini principis legat; et ibi reperiet duos monachos ab Oriente in Hierusalem uenisse causa orationis in tempore Marciani imperatoris. Quibus monachis in uisione angelica dictum est: »Ite ad palatium Herodis, qui quondam hic fuit perfidus princeps: intreuntes perspicite diligenter, et ubi fumum e terra ascendentem uideritis, fodientes ibi, caput Ioannis Baptiste incunctanter inuenietis.« Et ita fecerunt, et cum magno honore clanculum secum Hierosolymam deportauerunt. Et non multo post a latronibus  raptum est: qui mittentes in quemdam specum, ibidem dimiserunt, donec idem Ioannes, Christo auxiliante, cuidam uiro religioso nomine Marcello, sacerdoti, qui in eodem specu morabatur ut eremita, reuelauit, dicens: »Accipe caput meum, quod in hoc specu depositum est a latronibus, et defer illud Iuranno episcopo, qui nunc preest Alexandrie ciuitati post Theophilum Deo charum, ubi reliquie corporis mei requiescunt.« Et sic fecit Marcellus, Christo annuente. In eadem igitur solemnitate collectionis reliquiarum illius translationis et ecclesie consecrationis, allatum est caput Ioannis Baptiste ad ciuitatem Alexandrie a Marcello presbytero, et datum Iuranno episcopo, quarto kalendas septembris. Et Iurannus suscepit illud, collocans mirabiliter in eodem loco perpetim  custodiendum. Et ideo hodierna festiuitas collectio reliquiarum beati Ioannis Baptiste, non decollatio nominanda, Christo annuente, et inuentio ac reuelatio capitis eius. Iamque idem uir Domini Iurannus episcopus, et Marcellus sacerdos feliciter ad Dominum ex hoc mundo in pace migrauerant.

III. Annis euoluentibus non plurimis, cuidam uiro religioso sacerdoti ac monacho, Felici nomine, qui orationis gratia ab occidentali parte in illis diebus Hierosolymam adierat, angelica uisione dictum est: »Felix, surge concitus, et pergens ad ciuitatem Alexandrie, inuenies ibi ecclesiam in honorem sancti Ioannis Baptiste consecratam, ubi caput eius cum tribus paruulis Innocentibus reconditum est. Quod accipiens transfer in partibus Galliarum in regione Aquitanie  in locum quem tibi ostendero.« De qua uisione certus et expergefactus reuerendus senex, gaudio amplissimo repletus, pergens illico ubi iussus fuerat, sicut ei dictum fuerat, cuncta reperiens, rectori sui itineris grates innumeras rependit, properansque ad locum, thesaurum sibi a Deo destinatum in unius sportelle conclusit sinu: statimque retro iter arripiens, iunctis sibi sociis septem fratribus suis, qui cum eo abierant, uallansque clam omnem regionem illam, perueniens ad littora maris, inuenit nauem cum remigiis ac  gubernaculis a Deo paratam; quam ingressus est cum thesauro et magni pretii margaritis. Igitur fratres et socii eius descendentes cum eo in naui, gratias agentes, in hymnis et laudibus Deum benedicentes, alta petunt equora.

Iu. Cumque in mare iter agere cepisset, Felix, eleuatis oculis, ad celum palmas tetendit, dicens: »Domine Iesu Christe, qui fecisti celum et terram, mare et omnia qui in eis sunt, et profundum abyssi intueris, qui super undas maris siccis pedibus ambulasti, et Petrum mergentem manu erexisti, et Paulum ter de naufragio liberasti; libera nos de magnis fluctibus huius pelagi, ut uiuentes benedicamus nomen tuum in secula seculorum. Mittere etiam, Domine, dignare sanctum Angelum tuum de celis, ut sit dux itineris  nostri, sicut fuit quondam patribus nostris, quando eduxisti eos de terra Aegypti in fortitudine magna, et in manu tua ualida; et perduc nos recto itinere ad locum optatum, ad sanctas et pretiosas margaritas collocandas.«

[1Kb] u. Hec et his similia orante beato Felice, ecce nubes lucida descendit supra nauem, et de medio nubis egressa est columba ad instar niuis candida, et super puppim nauis immobilis perstitit, tam in die quam in nocte, usque dum in partibus Aquitanie ad littus maris Oceani pertingerent. Cumque non longe a terra se esse cognouissent, diuerterunt ad portum qui appellatur Angolismensis, qui est situs in pago Alniensi. Ibique euntes de naui ad terram, paulisper requieuerunt. Mouentes autem ex eodem loco, duobus milliaribus peractis, in uenerunt eminus corpora mortuorum,  regem uidelicet Wandalorum cum omni exercitu suo iacentem super faciem terre, ut opinor, quasi uiginti millia uirorum: quoniam egressus fuerat idem populus crassa ceruice de uagatione sua per mare cum classe magna, et uentus uehemens irruit in eos, et transuexit in partes Occidentis in supradictum portum Angolismensem. Nuntiatumque est Pipino regi Aquitarum, quod gens Wandala regnum eius inuaderet: misitque in omnes terminos Aquitanorum ac Xanctonice, nec non Angolisme, siue omnes terminos eorum, ut contra eos pergerent ac dimicarent: quia idem rex Pipinus tunc morabatur in territorio Alniensi super fluuium uultrone, in palatio quod uocatur Engeriacum, inter medios fines Pictauorum ac Xanctonice. Denique, cum idem rex Pipinus cum omni multitudine  armatorum occurreret hostibus suis, fecit Dominus salutem magnam omni exercitui suo, ita ut nullus euaderet ex hac multitudine, qui non cede uastaretur. Supradictus autem rex uidens sibi a Domino auxilium de celo fuisse prestitum, et ultionem de inimicis, ita ut non minuerentur de exercitu suo, nisi uiginti uiri quos pre ceteris ualde diligebat. Quos accipiens,  singulis deposuit feretris. Letus pro uictoria, mestus pro amissorum funeribus exercitum reuocat, pergere cupiens ad propria.

uI. Cumque ab hac cede quasi quatuor milliaribus disiuncti essent, figere tentoria imperat; pressusque somno, stratum suum parari in papilionibus iubet. Tunc, pro lassitudine somno ingruente, uox diuina oblata est, dicens ad eum: »Cur te piger somnus ita pressit? Noueris magni uiri Ioannis Baptiste caput ex transmarinis partibus ab Oriente cum tribus paruulis Innocentibus ad hunc pagum deferri, et propter eius meritum in hoc prelio diuinitus uictoriam tibi a Deo esse collatam.« Respondit ei rex Pipinus in uisione, dicens: »Si tanta beneficia propter eius meritum in me uigent, indica mihi quid agam, aut quemadmodum  inuestigare uel inuenire potero eum.« Respondit et uox diuina, dicens: »Ecce post tergum tuum sequuntur te septem fratres in habitu peregrinorum, et unus qui ceteris preesse uidetur, Felix uocatur. uade in occursum eorum cum paucis, et in humilitate cordis benigne suscipe: adornatasque pretiosissimas margaritas pacifice tecum ducere coneris, et uidebis magnalia Dei.« uir autem Domini Felix, uisa tanta multitudine cesorum corporum, pauore perterritus, tamen de adiutorio Dei confisus, confortat socios, et ut paulisper iter agerent, admonet. Diuertentesque ex aduerso, paruulum sibi statuerunt habitaculum, ut eadem nocte usque mane in eodem permanere potuissent.

uII. Predictus autem rex Pipinus a somno euigilans,  intra semetipsum cogitare tacitus cepit ex uisione quam uiderat, quid agere deberet; recogitans quia in antiquis est sapientia, et multorum peritorum prudentia. Mittensque concitus accersiri iubet uirum prudentem ac bonis operibus pollentem, nomine Felicem, ut de tanta manifesta uisione Dominum pulsaret, ut ei salubre consilium suggerere dignaretur. Igitur consilio inuentum est ut exutis uestibus et calceamentis suis in cinere et cilicio nudis plantis incedentes, sicuti oraculo diuino admonitus fuerat, obuiam famulis Dei procederent. Cumque se mutuo conspexissent, iacentes, tam ipse quam omnes qui aderant, proni in terram tamdiu adorauerunt, quoadusque famuli Dei ad locum ubi iacebant, pertingerent. Cumque Dominum benedixissent, et se inuicem  salutassent, osculum pacis sibimet dederunt. Leuantesque se a terra, lacrymabiliter interrogabant se inuicem, qua causa hec que uiderant et audierant, accidissent. uir autem Domini Felix cuncta intelligens a Deo esse manifestata, retexit historias quemadmodum Hierosolymam adierat orationis gratia, et thesaurum absconditum diuina misericordia ei reuelauerat. Et facta oratione cum omnes respondissent: Amen,  eleuatis Felix pretiosissimis margaritis, capite scilicet Ioannis Baptiste et reliquiis sociorum eius beatorum martyrum Innocentium; cum hymnis et laudibus psallentium dirigit chorum.

uII. Quo audito, cunctus exercitus qui in castris erat, quasi unus uir ei obuiam processit numero triginta millia uirorum. Exsequias uero mortuorum qui in prelio corruerant, secum deferentes, petebant auxilium de celo a Domino per precursorem suum Ioannem, ut cuius reliquie deportarentur diuina gratia manifestare dignaretur; promittentes se tantam fidem habere, ut quidquid peteretur, sanctus Ioannes Domino annuente tribuere posset: apprehendentesque sportellam, in qua beati Ioannis Baptiste caput continebatur, singulis feretris imposuerunt, mortuos  tangentes. Miro atque inestimabili modo, mox ut tetigit ossa iacentium, uita per mortuum mortuis reddita est. Surrexerunt autem eadem hora ab officio funeris, uiginti uiri tam celeriter ac si a somno essent excitati; et qui a flentibus amicis portabantur ad tumulandum, iisdem gaudentibus ad uitam redeunt. uidens autem rex Pipinus et cunctus exercitus magnalia que circa eos Dominus gesserat per precursorem suum Ioannem Baptistam; plaudentes manibus benedicebant Dominum, qui fecit mirabilia in celo et in terra. uir autem Domini Felix et socii eius gaudio repleti, una cum rege Pipino et exercitu eius, leuantes caput beati ac precellentissimi precursoris Christi Ioannis Baptiste et beatorum Innocentium, cum gaudio et letitia iter agere ceperunt. Cumque  nulla mora fieret in eundo, peruenerunt ad quamdam uillam, que appellatur uultronia. Cumque ibidem paulisper quieuissent, obuius eis quidam cecus factus est, qui statim sanus effectus est per beatissimi Precursoris merita. Cumque de eodem loco eis moueri placuisset, arripiunt iter per uiam que ducit ad paludem cognomine Matheuallis. Cumque eis aliquantulum ibi requiescere placuisset, ecce quidam debilis pedibus qui se erigere omnino nequibat, rependo se trahens obuiam eis processit. Qui inuocans meritum beati Ioannis, ita redditus est sanitati, ut firmus et stabilis sine dolore incederet cum turbis.

uIII. Iamque propinquantes ad locum quo tendebant, super fluuium uultronie ad palatium nomine  Engeriacum peruenerunt. Audiens autem omnis populus, a maximo usque ad minimum, a uiro usque ad mulierem, omnes simul in unum conglobati obuiam eis processerunt. Cumque ibidem ante palatium regis Pipini peruenissent, in basilica beatissime et gloriosissime semper uirginis Marie, cum magno feruore et studio, illico ad custodiendum deposuerunt. Letatusque est uniuersus populus letitia magna, et celebrauerunt solemnitatem huius diei quarto kalendas septembris, et reuersi sunt unusquisque ad habitacula sua. Igitur beatus Felix et socii eius cum uenerando rege inter cetera Dominum deprecabantur, ut eis salubre consilium suggereret, quonam in loco sancta membra locarent. Aedificantesque basilicam, et in ea concauum ciborium cum sex columnis marmoreis  mirifici operis bene compositis, non longe a uultronie littore, sed, ut arbitror, centum stadiis. In quo cum aromatibus et plurimis bonis odoribus condientes caput beati Ioannis Baptiste almi precursoris Christi, et beatorum trium Innocentium corpora simul in hoc ciborio concluserunt, bitumineque sigillato munierunt. Domino autem auxiliante, hoc edificium completum est feliciter. Fecit etiam idem rex fontem ductorium, qui a duobus fere milliaribus per profundissimos terre meatus ad palatium eius ductus decurreret, et in ipsam basilicam per ferrum et es introduceretur, ac subtus ciborium per concauam marmoream columnam ebulliret: ibique sacri baptismatis ablutio fieret: sicque iterum ad primos aditus reflecteretur. Conuocans igitur rex Pipinus et beatus Felix pontifices  et sacerdotes, omnesque patrie nobiles, benedicentes ecclesiam, atque in honore eiusdem Ioannis Baptiste dedicando mirifice consecrantes, prediis ac possessionibus suis a progenitoribus sibi dimissis eam nobiliter dotauerunt. Ordinatisque omnibus necessariis, monachos ibidem Deo in perpetuum seruituros statuerunt, postmodum multa Domino mirabilia operante per famulum suum Ioannem Baptistam. Tandem uero metam narrationi ponentes, eremus immensitatem bonitatis Christi, ut sua potenti dextra suffultos nos ad eterne quietis stationem perducat, qui uiuit et regnat cum Patre et Spiritu sancto per omnia secula.





DE PASCHA COMPUTUS. 





MONITIO AD LECTOREM. IOHANNES WALLIS S. T. P. GEOMETRIAE PROFESSOR OXONII. S.

 Cum reuerendus admodum Iohannes Fell, episcopus Oxoniensis, nuper a me petierit ut tractatum hic sequentem  perlegerem, et saltem numeros  examinarem: quid hac in re fecerim, paucis exponendum. Repertus olim est tractatus hic in bibliotheca Cottoniana manuscriptus, sed mendosus. Hunc reuerendissimus Iacobus Usserius, nuper archiepiscopus Armachanus, exscribi curauerat;  suoque apographo suas de emendatione coniecturas calamo inseruit: indeque quem iam tractamus apographum nacti sumus. Hunc demum quem habemus apographum reuerendus uir Thomas Gale, sacre theologie professor, cum Cottoniano illo codice contulit, et sicubi deuiatum erat restituit; suis item adiectis stricturis aliquot, quibus uel emendationes insinuabat, uel phrases aliquot inibi que cum Cypriani dictis alibi consentiunt, unde de auctore coniectura fieret. His ita ad me delatis, rem in eum fere quem uides ordinem conieci. Putaram aliquando illas, siue Usserii, siue Galei, siue meas etiam de emendatione coniecturas, textui inserere, sed uncis inclusas; ipsiusque textus uoculas, que uidebantur mutande, alio charactere scribere, quo  et manuscriptum fideliter exhiberem, et emendatio lectoris oculo foret obuia. uerum, mutato consilio, reuerendo episcopo sic monente, qui totius operis editionem curat, quo pars hec ceteris sit conformis, textum emendatum, siue ex eorum siue ex nostris coniecturis id fieret, integrum apposui; coniectis ad calcem pagine, que uel in manuscripto menda fuerant, uel censebantur, uel alie erant de emendatione coniecture quam que in textu comparent. Numeris utitur hic codex solis Romanis , habetque inter illos, litteram I superne notatam pro mille, et IIII, uIIII, XXXX, LXXXX, pro quatuor, nouem, quadraginta, nonaginta : sicubi aliter factum est, id  exscriptoris esse sentio, non autographi. Occurrunt quidem aliquoties in apographo nostro numeri Indici, 2, 3, 4, etc.: sed, inquisitione scrupulosius facta, id exscriptoris esse intelligo, et in autographo non inueniri; ut qui ea etate qua scriptus censetur Cottonianus codex , nondum apud Europeos nostros in usu fuerant ; sed nec parentheseos note ibidem comparent; nescio an interstinctionum puncta: que itaque ex iudicio nostro suppleui. Numeros qui passim erant mendosi et deprauati, ex calculo restitui, et consultis S. Scripture locis quo respiciebant. Alia menda graphica quamplurima, siue ut syntaxeos ratio postulabat, siue alias, ex coniectura suppleui;  indicata tamen codicis ms. lectione, ut, si quis inde rectius coniecerit, id ipsi liberum foret. Atque hec sunt que iam ante aliquot menses monenda duxi.

Postquam hec ita absolueramus, ipsique typothete suos composuerant typos, mox prelo subiiciendos, spes facta est ex Remensi codice apographum hunc delatum iri. Monuit itaque reuerendus episcopus prelum sufflaminandum, atque exspectandum donec apportaretur ille apographus: quod post aliquot septimanas factum est, fauore reuerendi doctissimique uiri P. Mabillon, ordinis Benedictini, cum hoc titulo: Cecilii Cypriani de Pascha computus inchoat.; et hoc premisso lemmate, Ex ms. C. Bibliothece S. Remigii Rem. olim LXXI notato, nunc uero 133. Hunc nacti apographum,  cum nostro contuli; reperique sic a nostro uariantem ut in notis monemus; nec minus mendosum. Id saltem bene contigit ut non semper eodem loci mendosus fuerit uterque codex, sed nunc ex illo noster, nunc ille ex nostro corrigendus. Atque id porro quod plurimis in locis, que ex coniecturis siue Usserii, siue Galei, siue nostris, emendaueram, codex hic confirmat. Quo casu, omissis coniecturis illis, autoritatem huius codicis inter uariantes lectiones cito; nec coniecturas interpono, nisi cum uterque codex uidetur uitiosus. Numerique, in hoc comparent soli Romani, quales in altero , non Indici, nec parentheseos note: atque interstinctionum nescio an ulla habita est in autographo ratio. Pro Calendis habetur Kl., quippe  in ueteri scriptione K pro Ca scribi solebat, ut krus pro carus, etc. In apographo altero habetur quidem Kal., sed ab exscriptore credo substitutum, qui non erat de singulis litterarum apicibus sollicitus, ipsa uerba exhibere contentus; quod in utroque apographo contigisse suspicor. Litteris autem U, G, W, notas et coniecturas designo Usserii, Galei et nostras: litterisque C, R, codices Cottonianum et Rhemensem, saltem nostros inde descriptos apographos. Que adhuc supersunt menda  tuo, lector, arbitratui permitto, ipsumque siue de coniecturis nostris, siue de ipso opere, eiusue auctore, iudicium. uale. uicesimo secundo die iulii, anno ere Dionysiane, 1682.



INCIPIT EXPOSITIO BISSEXTI. ALITER, CAECILII CYPRIANI DE PASCHA COMPUTUS INCHOAT.


 [8Kb] MULTO quidem non modico tempore [a 1Kb] anxii fuimus  et estuantes, non in [b 1Kb] secularibus, sed in sanctis et  [1Kb] diuinis Scripturis querentes inuenire, quisnam [a 1Kb] sit primus dies noui mensis, in quo mense preceptum est [b 1Kb] Iudeis in Aegypto [c 1Kb] XIu luna immolare Pascha. [d 1Kb] Annuit itaque sanctissimus qui id uidit, et inuenimus. [e 1Kb] Inuenimus autem, per ipsius omnipotentis Dei Patris immensam bonitatem et iustitiam, et Christi filii eius Domini et Dei nostri [f 1Kb] incomparabilem misericordiam, qui propter peccata nostra [g 1Kb] obediens suo Patri, exposuit animam suam; cum  qua resurgens a mortuis die tertia, pollicitus est [h 1Kb] discipulis suis uitam eternam, et dedit [i 1Kb] pignus Spiritus sancti gratiam credentibus in passione et resurrectione sua. In quo [i 1Kb] Spiritus ipse Dominus uolentibus, id est totis fidei uiribus querentibus, seruis suis reuelat [k 1Kb] alta mysteria, et [l 1Kb] manifestat obscura sacramenta. [m 1Kb] Ac propterea credentes, et pro certo scientes quia nichil denegat Deus, sed unicuique uolenti et desideranti prestat sicuti et uult, [n 1Kb] commisimus  [11Kb] nos in rem tam laboriosam; in qua re [a 1Kb] non derelicti, sed potius ab ipso Deo [b 1Kb] inspirati, uolumus amantibus et [c 1Kb] appetentibus studia diuina, ostendere numquam posse Christianos a uia ueritatis errare, et tamquam ignorantes [d 1Kb] que sit dies Pasche, [e 1Kb] post Iudeos cecos et hebetes ambulare. [f 1Kb] Cumque a Deo nos euidenter incipiamus, [g 1Kb] non tantum primum diem, [h 1Kb] in quo in Aegypto agnus occisus est ostendere, sed [i 1Kb] preteriti et futuri temporis dies Pasche Iudeorum et Christianorum demonstrare.

[i 1Kb] Incipiamus itaque, dilectissimi fratres, ab Exodi lectione: in qua lectione [k 1Kb] recognoscimus ipsum Deum et Dominum ad Moysen et Aaron fratrem eius [l 1Kb] in terra Aegypti dixisse: »Mensis hic initium mensium primus erit uobis in mensibus anni. [m 1Kb] Fare ad  omnem synagogam filiorum [n 1Kb] Isrel, dicens: [o 1Kb] Decimo die mensis huius accipiant sibi singuli per [p 1Kb] domos tribuum ouem per domum; et si exigui erunt in [q 1Kb] domo ut non sint sufficientes ad ouem, assumet secum [r 1Kb] uicinum proximum suum, per numerum animarum [s 1Kb] suarum, singuli quod sufficiet sibi, [t 1Kb] computabunt [u 1Kb] in ouem immaculatum, [u 1Kb] anniculum, perfectum, masculum, [x 1Kb] ab agnis [y 1Kb] ab hedis accipietis. Et erit uobis obseruatum usque ad quartum decimum diem mensis huius, et [z 1Kb] occident eum [aa 1Kb] omne uulgus Synagoge filiorum Isrel ad uesperam; et [bb 1Kb] accipient de sanguine, et ponent super duos postes et super [cc 1Kb] limen in [dd 1Kb] domibus, in quibus [ee 1Kb] eum edent in ipsis: et edent carnes istas nocte assatas igni, azyma cum [ff 1Kb] pigridis edent. Non edetis de eis  [gg 1Kb] crudum, neque coctum aqua, nisi assatum, caput  cum pedibus et interaneis, nichil derelinquetis ex eis in mane, et os non confringetis ab eo; que autem [hh 1Kb] relicta fuerint de eo usque [ii 1Kb] in mane, [ii 1Kb] igni cremabuntur, [kk 1Kb] ex intestinis eius uorabitis, post suam occisionem. Sic autem comedetis eum: lumbi uestri precincti, et calige uestre in pedibus uestris, [ll 1Kb] et bacula uestra in manibus uestris, et edetis [mm 1Kb] illud festinanter; Pascha est enim Domini.«

Precepit igitur Deus per Moysen uniuerse synagoge filiorum Isrel in mense nouo, qui est initium mensium, primus in mensibus anni, in quo habitu ederent Pascha quartadecima luna, [nn 1Kb] ad hoc utique, [oo 1Kb] ut et suam diuinitatem credentibus nobis in Christo manifestaret, et [pp 1Kb] eorum latrocinium iam tunc ab initio seculi demonstraret: [qq 1Kb] et qui in Aegypto ad  uesperam, id est in nouissima seculi [rr 1Kb] tempora precincti et calceati [ss 1Kb] aduersus [tt 1Kb] Dei Agnum immaculatum, prima die Azymorum ad uesperam cum gladiis et fustibus exierunt; et [uu 1Kb] uniuersa que ab omnibus Prophetis [uu 1Kb] Dei [xx 1Kb] predicta fuerant, in eum commiserunt. Et ideo [yy 1Kb] qui iam non secundum imaginem, sicut [zz 1Kb] illi, sed secundum ueritatem, in commemorationem [aaa 1Kb] Passionis Filii Dei, Pascha celebramus; nichil aliud in primis nisi mensem nouum [bbb 1Kb] , quis sit, et unde incipiat, et ubi finiat, totis uiribus fidei nostre, diligenter requirere debemus. Et tunc inueniemus, nec ante, nec post [ccc 1Kb] XIu lunam inuentam posse, ab ipsis Iudeis Pascha [ddd 1Kb] obseruari.

Quod ipsum quidem euidenter [eee 1Kb] incipiat nobis ostendere sancta et diuina Geneseos Scriptura, dicens:  »In principio fecit Deus celum et terram. Terra  [4Kb] autem erat inuisibilis et incomposita, et tenebre erant super abyssum, et Spiritus Dei superferebatur super [a 1Kb] aquas. Et dixit Deus: Fiat lux; et facta est lux, et uidit Deus lucem quia bona est. Et diuisit Deus inter lucem et [b 1Kb] inter tenebras. Et uocauit Deus lucem diem, et tenebras [c 1Kb] uocauit noctem. Et [d 1Kb] facta est uespera et factum est mane dies unus.«

[e 1Kb] Referendo igitur et insinuando nobis sancta Scriptura ipsum Dominum diuisisse inter lucem et [f 1Kb] inter tenebras, id est inter diem et noctem, euidenter [g 1Kb] ostendit hunc esse primum diem et [h 1Kb] sequentem eius noctem; inter quos omnium [i 1Kb] artifex equaliter, hoc est irreprehensibiliter diuisit.

[i 1Kb] Qui nunc comprehenditur esse uIII kl. apr. a quo die computantes aliqui ex nobis qui priores uoluerunt  hunc mensem nouum ostendere, et ipso XIu luna inuenta dies Pasche secundum Iudeos demonstrare; dixerunt eumdem mensem ab [k 1Kb] id. martii incipere et in diem id. apr. consummare; et sic impegerunt. Ac propterea ipsos dies [l 1Kb] XXX quamuis  recte diuiserint in [m 1Kb] XI et XIX: undecim [n 1Kb] scilicet in communi anno retrorsum computantes, et ad idus martii peruenientes, [o 1Kb] decem et nouem in priorem illum annum quo embolismus incurrit immittentes, et usque ad idus april. deuenientes. In hoc errauerunt, ut dixi, cum uere primum diem noui mensis comprehendere non potuerunt. Que res sic modo uere ostensa demonstrabitur, cum in ipso Pinace a nobis composito, nullus annus fallere inuenietur.

uolentes igitur hunc mensem uero ostendere, unde incipiat et ubi finiat, reuertamur ad Genesim, que retulit nobis ipsum [p 1Kb] Deum [q 1Kb] diuisisse inter primum diem et primam noctem. Unde recognoscimus, [r 1Kb] et inter secundum et [s 1Kb] inter tertium diem et noctem, neminem alium nisi ipsum [t 1Kb] Deum diuisisse,  et sic [u 1Kb] a quarta die hoc officium soli et lune iniunxisse. Ipsa sunt enim duo luminaria [u 1Kb] maiora, de quibus [x 1Kb] ait Deus: »Fiant luminaria in firmamento celi [y 1Kb] sicut appareant super terram, et diuidant inter diem et noctem; et sint [z 1Kb] in signis, in temporibus,  [4Kb] et in diebus, et in annis; et sint in splendore in [a 1Kb] firmamento celi, [b 1Kb] ita ut luceant super [c 1Kb] terram. Et sic est factum. Et fecit Deus duo luminaria maiora, luminare maius, initium diei; et luminare minus, initium noctis,« etc. Hec sunt autem duo luminaria, que non tantum hoc officium acceperunt, ut diuidant inter diem et noctem; sed et ut sint in signis et in temporibus et in diebus et in annis.

[d 1Kb] Propter hoc ergo Hebrei tunc qui digni fuerunt, [e 1Kb] Spiritu Dei edocti, [f 1Kb] singulos quoque annos secundum lune cursum computauerunt. Et, ut ad cursum solis occurrerent inter sexdecim annos, mensis primi [g 1Kb] dies XXX, in duas partes, non equaliter sed secundum rationem diuiserunt; sicut superius diximus  nostros antecessores quidem, secundum Hebreos, recte diuisisse [h 1Kb] in XI et XIX; diem autem primum mensis primi non comprehendisse et ideo errasse. Qui dies primus noui mensis secundum cursum lune duodecies decrescentis recognoscitur [i 1Kb] XuI kl. april. In quo talis, eadem hora, inuenta est luna, qualis ante annum fuit u kl. april. facta. Cuius anni dies Hebrei numerant [i 1Kb] CCCLIu usque in XuII kl. aprilis. Qui autem secundum cursum solis computant, post undecim dies et [k 1Kb] quartam diei, uI kl. april. suppletis diebus CCCLXu et [l 1Kb] quarta diei, annum consummasse inueniunt, et sic primum diem noui mensis uenturi u kl. april.  ostendunt. Ac propterea quatuor quadrantes quadriennii in unum diem redigentes, quinto quoque anno, non u kl. apr., sed [m 1Kb] u kl. mart. immittunt, ne [n 1Kb] primo diei mensis noui superuenturi integrum diem immittant, et hunc totum ordinem quem Hebrei priores, et ante ipsam Romam conditam, certa ratione assecuti sunt, subuertant. Annus igitur Hebreorum, in XII menses diuisus facit mensem XXIX S.; similiter et Romanorum in [o 1Kb] duodecim quoque partibus, facit [p 1Kb] mensem XXX S. Ergo inter XXIX S. et [q 1Kb] XXX S. interest que intelliguntur esse hore XI et [r 1Kb] quarta hore. In quibus XI horis et [s 1Kb] quarta hore prior ambulauit sol quando factus est initium diei. Sic autem et luna initium noctis fieri repromissa, non oportuit eam post occasum solis fieri,  et sic in celo uideri, quoniam debebat a [t 1Kb] prima die uideri et prosequi, [u 1Kb] cum quo tam magnum officium fuerat adepta. Hoc est igitur quod per singulos menses, reparata quintadecima luna, proceditur a sole. Et ideo per annum plus ambulare inuenitur sol XI dies et quartam partem diei. Et sic luna que quarta feria u kl. apr. [u 1Kb] quintadecima fuerat facta, inuenta est suppleto primo anno XXuI [x 1Kb] qu. u kl. apr. Item secundo anno, adiectis XI diebus et [x 1Kb] qu. inuenta est uII S., u kl. apr. Tertio anno XuIII [x 1Kb] dod. u kl. April. Quarto anno XXX, u kl. apr. Quinto anno XI [x 1Kb] qu. Sexto anno XXII S. Septimo anno III [x 1Kb] dod. Octauo autem anno  [3Kb] inuenta est Xu, u kal. apr., qualis in principio fuerat facta.

Hac itaque [a 1Kb] ratione non sua sed Dei sapientia instructi, [b 1Kb] Hebrei circa cursum [c 1Kb] lunarem, [d 1Kb] iuxta regulam primam Grecorum, more Aegyptiorum, et non secundum epactas lunares, non potuerunt [e 1Kb] errare. Et ideo, quando primum in Aegypto, pridie [f 1Kb] iduum apriliarum, secunda feria, XIu luna, immolauerunt Pascha; suppleto primo anno, [g 1Kb] iterum non potuerunt [h 1Kb] II id. apr. celebrare Pascha, [i 1Kb] quoniam non [i 1Kb] XIua, sed XXua [k 1Kb] ab eis inuenta est luna. [l 1Kb] Itaque querentes [m 1Kb] XIu, necesse habebant [n 1Kb] immissis [o 1Kb] XuIII diebus [p 1Kb] II kl. maii inuenire XIu [q 1Kb] lunam. Sed, ne secundo mense inciperent agere Pascha, [r 1Kb] et non primo mense, qui  est a [s 1Kb] XuI kl. april. usque in XuII kl. maias, de XXu diebus lune [t 1Kb] retrorsum computantes, id est XI dies ipsius lune deducentes, inuenerunt, [u 1Kb] XIu luna et sexta feria, [u 1Kb] kl. apr., qui fuit annus communis et primus. Secundo anno item communi,  [x 1Kb] XII kal. apr. III feria. Tertio autem anno [y 1Kb] non retrorsum computantes, ne excederent XuI kal. apr., qui est dies primus mensis primi, [z 1Kb] et in mensem XII preteriti anni inciderent, aliter computauerunt. Hic enim fuit annus, in quo non [aa 1Kb] XIX, sed deducto uno, [bb 1Kb] XuIII dies eos immittere oportebat. Quis autem hic unus [cc 1Kb] de XIX qui deducitur dies, dicemus per Dei gratiam. Primo enim [dd 1Kb] tempore, quando in Aegypto obseruata est Pascha, fuit ipso anno debitum, quadrans: primo anno sequente, factum est semis: secundo anno adiecto, factum est dodrans: tertio autem anno factum est as: tertius igitur annus in Pinace, in quo [ee 1Kb] modo bissextus et embolismus inuenitur. In quo anno Pascha, XIu luna, uI id. apr. et II feria [ff 1Kb] fuisse ostenditur.  Quarto anno, communi, u kal. april. feria uI. Item quinto anno communi, [gg 1Kb] XIu luna, XuI kal. [hh 1Kb] april. feria III. [ii 1Kb] Sexto anno, embolismus, non. april. feria II. Septimo anno, [ii 1Kb] bissext. [kk 1Kb] IX kal. apr. feria uI. Octauo anno embolismus, pridie  [3Kb] idus april. feria u. [a 1Kb] Ecce itaque, quomodo superius computauimus quod [b 1Kb] post annos octo, u kal. apr. iterum inuenta est Xu a luna. Sic [c 1Kb] post annos octo, pridie idus apr. inuenta [d 1Kb] est XIu luna [e 1Kb] et feria non secunda quomodo ante, sed quinta est inuenta. Et ideo [f 1Kb] XIu lunam, eodem pinace, [g 1Kb] non per octo annos, sed per annos sedecim, ad diem suum primum redire ostendimus; et [h 1Kb] in eo bissexti annos [i 1Kb] secundum cursum solis sine errore ignorantium notauimus. Qui et ipse [i 1Kb] XuI annis suppletis licet ad [k 1Kb] certum diem suum [l 1Kb] immisso embolismo, tum XIu luna occurrit [m 1Kb] tamen ad secundam feriam non occurrit, sed ad primam. Sic eque secunda sedecennitas [n 1Kb] suppleta occurrit ad septimam feriam. [o 1Kb] Tertia uero, feria sexta. Quarta autem, feria quinta. Quinta  [p 1Kb] sedecennitas, [q 1Kb] feria quarta. Sexta [r 1Kb] sedecennitas, feria quarta. [s 1Kb] Septima autem, cum suppleuerit annos  CXII, reuertitur ad [t 1Kb] II id. apr. et [u 1Kb] inuenitur [u 1Kb] luna XIu, et feria II.

Hi ergo sunt anni [x 1Kb] CXII in quibus gyrantes, et a [y 1Kb] primo die Pasche obseruato in Aegypto annos computantes, usque ad Christum [z 1Kb] peruenimus, et diem passionis [aa 1Kb] et resurrectionis eius ostendimus.

[bb 1Kb] Prius est tamen ut reliquos annos octo pinacis, demonstremus, usque in octauum enim computauimus. Nono itaque anno [cc 1Kb] communi, XIu luna, et II feria occurrit kal. apr. Item, decimo [dd 1Kb] anno communi, XII kal. apr. sexta feria. Undecimo anno, [ee 1Kb] bissextus et embolismus, uI id. apr. [ff 1Kb] quinta feria. Duodecimo anno communi, [gg 1Kb] u kal. Apr. secunda feria. [hh 1Kb] Tertiodecimo anno item communi [ii 1Kb] XuI kal. apr. [ii 1Kb] sexta feria. Quartodecimo [kk 1Kb] anno,  [ll 1Kb] embolismus non. apr. quinta feria. [mm 1Kb] Quintodecimo anno bissext. communi, XIu kal. apr. secunda feria.  [14Kb] Sextodecimo anno, facto embolismo, inuenta est [a 1Kb] iterum ad caput, id est in primo uersu, luna [b 1Kb] XIu, et prima feria, pridie id. April. in quo die diximus Iudeos in Aegypto [c 1Kb] primum obseruasse Pascha.

Unde usque ad Iesum filium Naue, [d 1Kb] annis XLI suppletis, immolauerunt filii Isrel Pascha kal. Apr. [e 1Kb] sabbato. Ezechias autem [f 1Kb] ab exitu ex Aegypto usque [g 1Kb] in primum annum regni sui, post annos [h 1Kb] DCCCLXuII, celebrauit Pascha uI id. apr. [i 1Kb] Iu feria. Item Iosias duodeuicesimo anno regni sui, post annos [i 1Kb] DCCCCLXX immolauit Pascha [k 1Kb] XII kal. aprilis, feria II. [l 1Kb] Esdras autem [m 1Kb] eo tempore [n 1Kb] quo supplete sunt [o 1Kb] septem hebdomade, [p 1Kb] a templo restituto et perfecto et [q 1Kb] restituta ciuitate Hierusalem,  post annos [r 1Kb] I CXIu, sacrificauit Pascha XII kal. apr. sabbato. Sed et ipse iehsu Dominus [s 1Kb] et Saluator noster, post annos [t 1Kb] I DLXXIII [u 1Kb] cum discipulis suis manducauit Pascha [u 1Kb] uI id. april. u feria: et passus est altera die, [x 1Kb] u id. april. uI feria.

 Hic est Christus iehsu qui, secundum carnem, Abrahe fuit filius; in cuius mysterio, [y 1Kb] centenario patri natus Isaac super humeros suos portauit lignum: ut ex [z 1Kb] eo demonstraretur, [aa 1Kb] et aduersarios expugnari, et credentes salutem consequi per lignum, id est per [bb 1Kb] crucis signum. Ipse est Abraham, cui dixit Deus: »In semine tuo benedicentur [cc 1Kb] omnes nationes terre.« Numquid ergo [dd 1Kb] aliquis in Isaac misericordiam consequitur? Non; sed [ee 1Kb] omnis homo credens Deo in Christo [ff 1Kb] benedicetur. Et ideo Abraham, quia [gg 1Kb] a Deo Domino dictus est propheta, cum [hh 1Kb] manifeste sciret, in sacramento Christi, centenario sibi [ii 1Kb] natum filium, qui post diem tertium mortem euacuauit, et illum fortem [ii 1Kb] et inimicum nostrum uinxit: [kk 1Kb] deinde numerauit uniuersos uernaculos  suos CCCXuIII, id est pro centenaria generatione triplicauit C, et fecit signum crucis, quibus adiunxit nomen Iesu, et aduersarios expugnauit, et filium fratris sui Loth de [ll 1Kb] captiuitate eorum liberauit. Et merito ipse Dominus et magister noster dicebat Iudeis: » [mm 1Kb] Si filii Abrahe essetis, facta  [1Kb] Abrahe faceretis.« [a 1Kb] At illi itaque qui hec a Christo audierunt non [b 1Kb] Abrahe sed diaboli facta iniqua facere elegerunt. [c 1Kb] Ac propterea, Gentes, [d 1Kb] facti estis filii Abrahe, facta patris sui Abrahe facientes, cum signo crucis et nomine Iesu, quotidianis diebus aduersus angelos apostatas pugnantes, sermone Dei armati, qui de captiuitate Satane liberat homines. Ipse est Abraham qui LXXu annorum credidit uocatus; et quamuis [e 1Kb] multos, id est tamquam stellas celi, filios [f 1Kb] habere ab ipso Deo [g 1Kb] sit predictus; [h 1Kb] tamen per unicum filium eius, cuius imaginem portabat ille agnus immaculatus in Aegypto occisus, et ipse protoplastus Adam et omnis homo credens misericordiam [i 1Kb] a Deo est consecutus.

Denique reuertamur ad Exodum, id est ad diem [i 1Kb]  Pasche primum, et exinde per ordinem dinumeremus [k 1Kb] annos usque ad Christum. In quibus annis inueniemus nobis magna et [l 1Kb] admiranda sacramenta demonstrari. [m 1Kb] Dinumerantes itaque [n 1Kb] , ut dixi, per ordinem, [o 1Kb] a die quo exierunt ex Aegypto usque ad diem quo oportebat eos exire de [p 1Kb] eremo, anni XL: exeuntes autem de eremo et intreuntes [q 1Kb] ut possiderent a [r 1Kb] Deo [s 1Kb] sibi repromissam terram, [t 1Kb] a Iesu filio Naue usque ad [u 1Kb] Samuelem, iudicem et Dei [u 1Kb] sacerdotem, secundum Pauli B. Apostoli sermonem, qui, spiritu [x 1Kb] Dei edoctus, retulit eos [y 1Kb] impleuisse annos [z 1Kb] CCCCL. Ipse est Samuel, qui [aa 1Kb] ex precepto Dei unxit Saul [bb 1Kb] in  regem qui prior regnauit in populo Iudeorum annis [cc 1Kb] XL. Post quem [dd 1Kb] regnauit Dauid annis [ee 1Kb] XL et uI mensibus. Salomon, [ff 1Kb] filius eius, annis XL. Roboam annis [gg 1Kb] XuII. [hh 1Kb] Abia annis III. [ii 1Kb] Asa annis XLI. [ii 1Kb] Iosaphat annis [kk 1Kb] XXu. Ioram annis uIII. [ll 1Kb] Ochosias anno I. [mm 1Kb] Athalias annis uIII. Ioas [nn 1Kb] annis XL. Amasias annis XXIX. Ozias annis [oo 1Kb] LII. [pp 1Kb] Ioathas annis XuI. Achas annis XuI. Ezechias annis XXIX. Manasses annis Lu. Amos annis II. Iosias annis [qq 1Kb] XXXI. [rr 1Kb] Ioachaz mensibus [ss 1Kb] III. [tt 1Kb] Ioacim annis XI. [uu 1Kb] Item Ioacim, filius eius, qui et [uu 1Kb] Iechonias dictus est, diebus centum. [xx 1Kb] Fiunt in se anni Regum [yy 1Kb] Du. Ab Exodo autem DCCCCLXXXXu. Et capta est Iudea a rege [zz 1Kb] Nabuchodonosor, qui, transmigrato Iechonia [aaa 1Kb] in Babyloniam, constituit in  Hierusalem [bbb 1Kb] Sedeciam regem Iuda, quem [ccc 1Kb] post XI annos expugnauit, et filios eius ante oculos ipsius interfecit; et sic ipsum [ddd 1Kb] Sedeciam orbauit, et uinctum eum in Babyloniam duci iussit, et in molendino constituit, ubi et mortuus est. [eee 1Kb] Et tunc adimpletum est de eo quod [fff 1Kb] dictum est a Domino per Ezechielem Prophetam: » [ggg 1Kb] Extendam [hhh 1Kb] retiam meam super eum, et comprehendetur in conclusione, et adducam eum in Babylonem [iii 1Kb] in terra Chaldeorum et istam terram non uidebit, et illic morietur.« Similiter et [iii 1Kb] Hieremias propheta de eo et uniuerso populo eius prophetauit, dicens: »Hec dicit  [1Kb] Dominus: Sic tradam [a 1Kb] regem Iuda, et principes [b 1Kb] eius, et residuos [c 1Kb] in Hierusalem, qui derelicti sunt in terram istam, et eos qui [d 1Kb] habitant in Aegypto; et dabo eos in [e 1Kb] dispersionem in omnia regna terre, et in opprobrium, et in parabolam, et in odium, et in execrationem, [f 1Kb] in omni loco quo eos expulero; et [g 1Kb] immittam in eos famem, et mortem, et gladium, donec deficiant a terra quam dedi eis.«

[h 1Kb] Undecimo itaque anno Sedecie [i 1Kb] suppleti sunt ab Exodo [i 1Kb] anni mille et sex. Et tunc populus Iudeorum, qui legem non obseruauerat, sed potius contra uoluntatem Dei filios suos idolis immolauerat, et ipse captiuus [k 1Kb] agitur; et ciuitas eorum que synagoge [l 1Kb] portauerat typum succensa ab aduersariis [m 1Kb] eradicatur;  et templum illud quod in mysterio Ade fuerat fabricatum, et ipsum a fundamentis [n 1Kb] subuertitur, et ad planum redigitur. Et sic nobis [o 1Kb] qui in nouissimis diebus credere preuidebamur, magnum, ut dixi, sacramentum demonstrabatur. Etenim, [p 1Kb] si meruerat ipse populus et ciuitas exterminari, [q 1Kb] quid templum Dei [r 1Kb] admiserat ut hoc pateretur? nisi quia uere constat [s 1Kb] id factum, ut [t 1Kb] dixi, in mysterio eius qui prior [u 1Kb] legem Dei transgressus est, et fuit pater omnium peccatorum: et [u 1Kb] ideo non [x 1Kb] solum Ade oportebat [y 1Kb] subueniri, sed et omnibus peccatoribus qui filii [z 1Kb] fidei Abrahe futuri preuidebantur, merito et ipsi ciuitati et templo priusquam [aa 1Kb] subuerteretur, post annos LXX restituto, repromittebatur. Et hoc erat quod iam [bb 1Kb] tunc ab initio seculi in Abraham  patrem fidei demonstrabatur: qui cum supplesset a die natiuitatis sue annos LXX, non potuit de terra sua exire, nisi in [cc 1Kb] signo Pentateuchi, cuius uniuersa mandata populus Isrel non erat obseruaturus,  adiicerentur et anni u, et sic credens Deo, [dd 1Kb] reputaretur ei iustitiam. Hic est itaque Abraham de quo superius diximus, quod LXXu annorum [ee 1Kb] crediderit uocatus. Ad quos LXXu annos adiicitur unus annus, et fiunt LXXuI. Quis autem hic qui adiicitur [ff 1Kb] annus? Ille scilicet qui de semine eius agnus anniculus [gg 1Kb] immaculatus est dictus. [hh 1Kb] Igitur, de mille et sex deducamus LXXuI, et remanent anni DCCCCXXX; quibus suppletis, Adam functus est [ii 1Kb] uita.

Post hec autem demonstremus captiuitatis tempus, annorum LXX. Suppletis enim ab Exodo usque ad Iechoniam [ii 1Kb] annis DCCCCLXXXXu, adiiciamus [kk 1Kb] XI Sedecie, qui anni undecim in corpore LXX annorum computantur. [ll 1Kb] Quo autem modo uideamus.  Ex quo capta est [mm 1Kb] Hierusalem, ipse [nn 1Kb] Sedecias, [oo 1Kb] ut diximus, annis XI. [pp 1Kb] Post quem Nabuchodonosor, qui eum in terra Chaldeorum uinctum duxit, [qq 1Kb] annis XXu. [rr 1Kb] Ulemaradan, annis [ss 1Kb] XII. [tt 1Kb] Balthasar annis Iu. Et Darius [uu 1Kb] Cyri filius, annis XuIII. [uu 1Kb] Fiunt in se anni LXX. Et sic Cyrus [xx 1Kb] suscepit regnum Medorum et Persarum.

Ipse est Cyrus cuius in principio regni, cum thesauris [yy 1Kb] domus Dei, reuersus est populus [zz 1Kb] Iudeorum in terra sua. [aaa 1Kb] Ex quo tempore oportet nos hebdomadas computare. [bbb 1Kb] De quibus Angelum Dei meminimus [ccc 1Kb] Danieli dixisse: »LXX [ddd 1Kb] hebdomades breuiate sunt super populum tuum et super ciuitatem illam sanctam, ut [eee 1Kb] consummetur peccatum, [fff 1Kb] et ut signentur peccata et [ggg 1Kb] deleatur iniustitia, et expientur  iniustitie, et [hhh 1Kb] ut reducatur iustitia eterna, et ut signetur uisio et [iii 1Kb] prophetia, et ut ungueatur Sanctum sanctorum. Et cognosces et intelliges ab exitu sermonis, ut [iii 1Kb] respondeatur et ut [kkk 1Kb] edificetur Hierusalem  [1Kb] usque ad Christum ducem, [a 1Kb] hebdomades uII et hebdomades [b 1Kb] LXII; [c 1Kb] et conuertetur et edificabitur platea et murus, et exinanientur tempora: et post hebdomadas has [d 1Kb] LXII, disperibit unctio, et iudicium non est in eo: et ciuitatem et illum sanctum corrumpet cum illo duce qui ueniet, et excidentur in cataclysmo, et usque ad finem belli breuiati [e 1Kb] exterminii. [f 1Kb] Et [g 1Kb] confirmabit testamentum multis hebdomas una: [h 1Kb] et in dimidio hebdomadis auferetur meum sacrificium et libatio, [i 1Kb] et super [i 1Kb] illum sanctum [k 1Kb] execratio uastationum, et usque ad consummationem temporis consummatio dabitur super hanc uastationem.

»Et [l 1Kb] confirmabit, inquit, testamentum multis hebdomas una.« Hec est [m 1Kb] ergo hebdomas una quam segregauit  Angelus de [n 1Kb] LXX, et posuit in nouissima seculi tempora. Quam hebdomadam recognoscimus habere annos septem: in quibus oportet primo Enoch et Eliam uenire, et per [o 1Kb] suam prophetiam magne multitudini Euangelium, id est nouum testamentum, confirmare. [p 1Kb] Sic etenim audiuimus Angelum [q 1Kb] Danieli dixisse: » [r 1Kb] Confirmabit testamentum multis hebdomas una. Et in dimidio, inquit, hebdomadis auferetur meum sacrificium et libatio.« Dimidium autem hebdomadis, tempus et tempora et dimidium temporis ostendit: quod est triennium et menses sex; [s 1Kb] qui fiunt dies, secundum [t 1Kb] Apocalypsin, mille CCLX. In quibus diebus ille Antichristus magnam faciet uastationem: et ideo tunc nemo Christianorum poterit Deo sacrificium offerre, quoniam  ipse [u 1Kb] nequissimus incipiet in templo Dei [u 1Kb] sedere, et ignorantibus [x 1Kb] se Deum affirmare: quem oportet Iesum [y 1Kb] Dominum et Saluatorem nostrum spiritu oris sui interficere, et presentia aduentus sui euacuare, et in ipso mundum consummare, sicut scriptum est.  »Et super illud sanctum execratio [z 1Kb] uastationum, et usque ad consummationem temporis consummatio dabitur [aa 1Kb] super hanc uastationem.«

[bb 1Kb] Post hec reuertamur ad uII, et sic ad [cc 1Kb] LXII hebdomadas. Que septem hebdomade continent annos XLIX; quibus suppletis, illo in tempore et Hierusalem restituta cognoscebatur, et platea per medium eius edificata considerabatur, murus in circuitu ciuitatis ipsius erectus, illa omnia que intus erant fortiter [dd 1Kb] tuebatur. In qua ciuitate templum illud quod in [ee 1Kb] similitudine Ade fuerat destructum; in [ff 1Kb] nomine eius iterum [gg 1Kb] per XLuI annos est edificatum, et in [hh 1Kb] sacramento Spiritus sancti oleo est unctum; quomodo ab Angelo fuerat dictum. Ut [ii 1Kb] consummetur uisio et [ii 1Kb] prophetia et [kk 1Kb] ungueatur  [ll 1Kb] sanctum sanctorum. [mm 1Kb] Ipsum autem fuit sanctum sanctorum in imaginem hominis [nn 1Kb] unctum, quod cum ipsa ciuitate, [oo 1Kb] pro infidelitate Iudeorum ab ipso Domino nostro iterum temporibus uespasiani est exterminatum. [pp 1Kb] Sic fuerat enim in eodem capitulo quod exponimus scriptum, »et post [qq 1Kb] LXII hebdomadas [rr 1Kb] disperibit unctio, et iudicium non est in eo, et ciuitatem et illud sanctum corrumpet cum illo duce qui ueniet, [ss 1Kb] et excidentur [tt 1Kb] in cataclysmo, [uu 1Kb] et usque ad finem belli breuiati [uu 1Kb] exterminii. Excidentur, [xx 1Kb] inquit, in cataclysmo.« De quibus hoc [yy 1Kb] dixit? Utique de ipsis Iudeis, qui, post aduentum Christi, [zz 1Kb] in illa [aaa 1Kb] obsidione et [bbb 1Kb] expugnatione uespasiani excisi et eiecti sunt de ciuitate sua, in qua iam non redeunt nec [ccc 1Kb] in ipsa fine belli breuiati.  [ddd 1Kb] Quod estautem [eee 1Kb] hoc bellum breuiatum? nisi Antichristi regnum quod exsurgere habet contra populum Christianorum. [fff 1Kb] Ipsi sunt dies de quibus ait [ggg 1Kb] Dominus in Euangelio: »Et nisi abbreuiati essent dies illi, non liberaretur omnis caro.«

 Restitutum est [a 1Kb] ergo templum in nomine protoplasti, qui dictus est Adam, sicut [b 1Kb] superius diximus, [c 1Kb] annis XLuI. Sic autem ostenditur in nomine Adam: cum apud Grecos prima littera nominis eius [d 1Kb] dicatur alpha , secunda autem delta [e 8Kb] , iterum alpha , quarta my , [f 1Kb] et fit numerus sex et quadraginta. Qui numerus annorum sic [g 1Kb] comprehendetur. Cum [h 1Kb] a die illo quo reuersus est in terra sua Iudeorum populus, regnauit Cyrus Persarum annis XXXI: post quem [i 1Kb] Cambyses annis IX, et impleti sunt XXXX. Post annos autem XL, regnat [i 1Kb] Smerdis Magus mensibus [k 1Kb] septem; qui menses a nobis non computantur; [l 1Kb] quare? quoniam in septimo mense Cyri fundamenta templi [m 1Kb] posuerunt, [n 1Kb] et exinde usque ad annum secundum  Darii opus [o 1Kb] in eo non [p 1Kb] confecerunt. Tunc prophetant Aggeus et Zacarias; per quos exhortatus est eos Dominus, et unanimes accesserunt, et in quadriennio residuum opus templi consummauerunt. Quod ipsum quidem in primo libro [q 1Kb] Esdre manifeste demonstratur, quod sexto anno Darii templum Dei [r 1Kb] sit per omnia consummatum. Ad XL adiiciamus [s 1Kb] Darii uI, et fiunt XL et uI. Quibus annis adiecti sunt tres in mysterio passionis et resurrectionis Christi, et impleta est [t 1Kb] hebdomada septima. Et tunc [u 1Kb] platea et templum et murus et ipsa ciuitas, quadragesimo et nono anno suppleto, per omnia perfecta et [u 1Kb] munita demonstrabatur. Sed hoc totum opus in sacramento Ecclesie perficiebatur.

Denique uideamus quid ipsi XLIX anni significent.  Non sine causa enim Deus uoluit in septem [x 1Kb] hebdomadibus tam magnum, id est [y 1Kb] propheticum opus [z 1Kb] consummari. Hoc autem [aa 1Kb] modo [bb 1Kb] propheticum fuisse [cc 1Kb] intelligitur: cum de XLIX annis, in nomine Iesu Christi, decem et octo [dd 1Kb] segregantur, et remanent XXXI: quibus suppletis, Christus iehsu propter credentium salutem passus est et resurrexit, et per semetipsum omnia perfecta ostendit; et templum  quod non humanis sed suis sacris manibus, [ee 1Kb] secundum imperium Patris sui, [ff 1Kb] formauit, non oleo sed spiritu Dei unxit; et ciuitatem, id est Ecclesiam, lapidibus sanctificatis edificauit, et in ipsa [gg 1Kb] plateam constituit. Platea autem est uia recta [hh 1Kb] et plana, in qua ambulantes perueniunt ad uitam eternam. Huic ciuitati fortem et inexpugnabilem murum, id est sanctum nomen suum, constituit: per quod nomen omnes aduersarios pedibus eius subiicit. [ii 1Kb] Ecce, Dei gratia, quam preclara et admirabilia [ii 1Kb] nobis ostensa sunt per annos XLIX. Qui [kk 1Kb] anni e contrario infidelibus, et persecutionem seruis Dei facientibus, magnam demonstrant superuenturam calamitatem. [ll 1Kb] Qua autem ratione uideamus. Hic [mm 1Kb] enim mundus in quo iusti et iniusti [nn 1Kb] ab initio seculi  conuersantur, sex diebus est consummatus; quibus suppletis, benedictus est dies septimus; [oo 1Kb] ille scilicet superuenturus sabbati eterni. In his itaque diebus ab initio, non tantum diabolo et angelis [pp 1Kb] eius, sed et omnibus peccatoribus a Deo ignis est preparatus. In cuius flamma uri ille Fineus diues [qq 1Kb] ab ipso Dei Filio est demonstratus. Hic est [rr 1Kb] gehenne ignis; in cuius [ss 1Kb] similitudine caminus imperio regis septies tantum incensus per XL et IX cubita [tt 1Kb] excreuit, et aduersarios Ananie, Azarie et Misahel consumpsit, et [uu 1Kb] ipsos tres pueros a Dei Filio protectos , non uexauit, [xx 1Kb] suppletis itaque XLIX annis, post [yy 1Kb] LXX captiuitatis, facti sunt anni [zz 1Kb] CXIX. Qui CXIX anni coniunguntur  illis qui ab Exodo usque ad Iechoniam computati sunt anni DCCCCXCu, et fiunt in se anni usque ad Hierusalem restitutam, suppleta septima septimana, [aaa 1Kb] anni I CXIIII.

Septima [bbb 1Kb] autem septimana suppleta, necesse est nos ad [ccc 1Kb] LXII [ddd 1Kb] hebdomades [eee 1Kb] conuerti: que continent annos CCCCXXXIu. Quibus suppletis oportuit Christum secundum carnem nasci. De quo  [33Kb] [a 1Kb] in continenti Simeon, uir iustus, portans eum [b 1Kb] suis manibus, dixit ad Mariam matrem eius: »Ecce hic positus est in casum et resurrectionem [c 1Kb] multorum in Isrel, et in signum cui [d 1Kb] contradicetur.« Non tantum autem Simeon, sed et ipsi [e 1Kb] CCCCXXX et Iu anni, et signum crucis, et tempus passionis, et tertium diem resurrectionis eius demonstrauerunt. [f 1Kb] Quo autem modo uideamus. Superius enim diximus Abrahe centenario natum filium in mysterio Christi; et demonstrauimus neminem in Isrel benedictionem consecutum, aut nunc modo posse benedictionem consequi, nisi in semine ipsius Abrahe, qui est [g 1Kb] Christus. Et ideo in sacramento Christi [h 1Kb] de CCCCXXXIu annis primo segregantur centum, et remanent [i 1Kb] CCCXXXIu. [i 1Kb] Anni CCC scilicet  ostenderunt [k 3Kb] crucis signum, et remanserunt XXXIu: [l 1Kb] de quibus deductis [m 1Kb] III, propter [n 1Kb] diem resurrectionis eius, remanserunt anni [o 1Kb] XXXI. Quibus suppletis, oportuit propter peccata credentium pati Christum. [p 1Kb] Ipsos igitur [q 1Kb] CCCCXXXIu annos adiiciamus ad summam superiorem, et inueniamus annos ab Exodo usque ad natiuitatem [r 1Kb] Christi, [s 1Kb] mille DXLuIII. Cuius natiuitatis tempus cognoscere desiderantes, ipsos annos MDXLuIII ab Exodo, [t 1Kb] id est a primo pinacis uersu, diligenter [u 1Kb] dinumeremus, et ad diem natiuitatis eius perueniemus. Qui dies sexta [u 1Kb] sedecennitate in tertio decimo uersu inuenitur, [x 1Kb] u kl. april. feria Iu.

O quam preclara et diuina Domini prouidentia!  [y 1Kb] ut in illo die quo factus est sol, in ipso die nasceretur Christus, u kl. apr. feria Iu, Et ideo de ipso [z 1Kb] merito ad plebem dicebat Malachias propheta: »Orietur uobis sol iustitie, et curatio est in [aa 1Kb] pennis eius.« Hic est sol iustitie cuius in [bb 1Kb] pennis curatio preostendebatur. De quo et Moyses in cantico [cc 1Kb] recognoscitur dicens: »Et super [dd 1Kb] pullos suos concupiuit [ee 1Kb] et expandens alas suas.« Ipse est Dominus in cuius [ff 1Kb] similitudine hic sol annuus per CCCLXu [gg 1Kb] dies et quartam partem [hh 1Kb] diei consummat. Que ipsa quidem pars quarta diei habet tres horas. Tres autem hore imaginem portant illorum trium dierum qui in principio seculi sine sole et luna [ii 1Kb] fuerunt. Et ideo, [ii 1Kb] quomodo tres hore in [kk 1Kb] quadriennio quater computate unum diem duodecim  horarum [ll 1Kb] effecerunt, sic et ipsi tres dies, per quatuor tempora ternos menses sibi [mm 1Kb] defendentes, annum post XII menses suppletum demonstrauerunt [nn 1Kb] . Et sic, per hanc multiformem trinitatem, et ipse [oo 1Kb] duodecim hore Euangelium unum in quatuor partes diuisum ostenderunt, [pp 1Kb] et tres menses per quatuor tempora, id est per quatuor [qq 1Kb] Euangelia, a Christo [rr 1Kb] electos XII Apostolos nobis [ss 1Kb] demonstrauerunt.

Hi sunt Apostoli, quorum sermonibus edificati, recognouimus Dominum nostrum anno [tt 1Kb] sextodecimo imperii Tiberii Cesaris passum, cum esset ipse [uu 1Kb] annorum [uu 1Kb] XXXI. Ad [xx 1Kb] XuI ergo [yy 1Kb] annum et XXXI, adiiciamus XuIII in nomine ipsius Iesu, et fit numerus LXu; [zz 1Kb] quibus desunt trecenti ut impleatur annus  [13Kb] secundum [a 1Kb] cursum solis. CCC autem apud Grecos [b 1Kb] per unam litteram notantur que dicitur [c 2Kb] tau, et manifeste demonstrat omnibus [d 1Kb] tau crucis signum. [e 1Kb] Ecce iterum iam uere credamus quod u kl. april. secundum carnem natus sit Christus: in quo die probauimus solem factum.

Debemus ostendere [f 1Kb] et id ipsum non fuisse [g 1Kb] uacuum, sed [h 1Kb] in salutem nostram fuisse preostensum. In die enim quarto quando factus est sol, ipso die et luna facta est Xu, [i 1Kb] altero autem die fuit XuI, tertio uero XuII: et sic plasmatus est Adam de terra, qui per suam inobedientiam non tantum sibi sed et nobis arcessierat mortem: [i 1Kb] quam mortem Dominus noster iehsu conculcans, passus est luna Xu; et requieuit in corde terre XuI; tertio autem die, luna  XuII inuenta, [k 1Kb] reuersus est ab inferis, de terre fundamentis; et sic ipsi Ade et omnibus credentibus in se restituit uitam eternam. Quomodo [l 1Kb] ergo per cursum solis [m 1Kb] signum tau et tempus passionis demonstratum est sic et per cursum lune tertius dies resurrectionis eius euidenter ostensus est. A die enim [n 1Kb] primo in quo facta est luna quintadecima,  exinde per dies [o 1Kb] Xu uisa est in celo; sextodecimo autem die, sicut in anno XuI imperii Tiberii Cesaris, uelut mortua non [p 1Kb] est ab hominibus uisa; similiter [q 1Kb] et XuII [r 1Kb] die non est uisa: [s 1Kb] duodeuigesimo autem, in [t 1Kb] similitudine et in nomine ipsius Iesu, et ipsa post [u 1Kb] tertiam diem ad uesperam restituta resurrexit, et nostram omnium resurrectionem futuram ad uesperam, id est [u 1Kb] in nouissima seculi hora [x 1Kb] demonstrauit.

Ecce igitur [y 1Kb] quanta nobis dies natiuitatis Domini ostendit! qui [z 1Kb] natiuitatis dies ab Exodo repertus est, [aa 1Kb] ut diximus, post annos I DXLuIII. Quos annos [bb 1Kb] ab Exodo sic uere a nobis colllectos [cc 1Kb] ostendimus, cum et ipsorum annorum rationem non esse uacuam demonstramus. [dd 1Kb] Dominus enim sanctus  et diuinus, ut ostenderet nobis quoniam futurorum est prescius, et in ipsis annis manifestauit tempus in quo oportebat [ee 1Kb] a Filio eius aquam que abluit peccata, Xu anno imperii Tiberii Cesaris, sanctificari. Et ideo, quomodo Abraham quando expugnare uoluit [ff 1Kb] eos qui Loth filium fratris eius captiuum [gg 1Kb] duxerunt, [hh 1Kb] numerabat uernaculos suos primum XuIII in nomine  [4Kb] Iesu; et [a 1Kb] alios propter centenariam generationem, in sacramento trium dierum [b 1Kb] triplicans, numerauit CCC, et fecit [c 1Kb] tau signum crucis: ita et nos de [d 1Kb] I DXLuIII annis, quindecies centenos deducamus, et remanent XLuIII: ex quibus in nomine Iesu [e 1Kb] sublatis XuIII, inuenti sunt anni XXX: quibus suppletis, Dominus iehsu a natiuitate sua baptizatus est a Ioanne anno quintodecimo imperii Tiberii Cesaris: cuius anno sextodecimo passus est et resurrexit. Adiiciamus ergo iterum ad summam annos XXXI, et fiunt in se omnes ab Exodo usque ad passionem anni [f 1Kb] I DLXXIX. A quo tempore, id est a passione, usque ad annum quintum [g 1Kb] Gordiani [h 1Kb] , Arriano et Papo consulibus, suppleti sunt anni [i 1Kb] CCXu. Ab Exodo autem omnes anni [i 1Kb] I DCCXCIIII.

 Hos autem annos omnes ab Exodo, id est a primo pinacis uersu, [k 1Kb] super septem sedecennitates illos usque numerando, omnes annos supradictos consummemus, et tunc [l 1Kb] ad tertium uersum prime sedecennitatis [m 1Kb] peruenientes, inueniemus secundum Iudeos Pascha [n 1Kb] XII kal. apr. feria tertia. Secundum nos autem [o 1Kb] tertio uersu prime sedecennitatis, uII kal. apr. occurrit dominicus. Ipso itaque ordine in priora ambulantes usque in finem seculi, Iudeorum et Christianorum dies Pasche [p 1Kb] inuenire uolentes non errauimus. [q 1Kb] Ac propterea Deo Patri omnipotenti, qui nos ad gratiam tantam uocauit, et diuina sacramenta manifestauit, per Iesum Christum Filium eius, Dominum [r 1Kb] et Saluatorem nostrum semper sine cessatione gratias agamus.





W. Ad calcem codicis Rhemensis, habetur hec tabella, sed confusa et deprauata, quam, ne quid deesse uideatur, hic apponimus.


    KL. MART. LUNA ET FERIA.
    Luna II Feria II
    Luna XIII Feria III
     Luna XXIII Feria Iu
    Luna uI Feria uI
    Luna XuII Feria uII
     Luna XXIIX Feria I
    Luna uIIII Feria II
    Luna XXI Feria IIII
    Luna II Feria u
    Luna XIII Feria uI
    Luna XXuI Feria uII
    Luna uI Feria uI
    Luna XuII Feria III
    Luna XXuIII Feria IIII
    Luna uIIII Feria u
    Luna XXI Feria uII
    Feria I Feria IIII
    Feria u Feria III
    Feria II Feria uII
    Feria I Feria IIII
    Feria u
    Feria II Feria III
     Feria I Feria uII
    Feria u Feria IIII
    Feria IIII Feria III
    Feria I Feria uII
    Feria u Feria uI
    Feria IIII Feria III
    Feria I Feria uII
    Feria u Feria uI
    Feria IIII Feria III
    Feria I Feria uII
    Feria uII Feria u
    Feria IIII Feria III
    Feria I Feria II
    Feria uII Feria uI
    Feria IIII Feria III
    Feria I Feria II
    Feria uII Feria uI
    Feria uI
     Feria III
    Feria uII
    Feria uI
    Feria III
    Feria uII
    Feria uI
    Feria III
    Feria uII
    Feria uI
    Feria III
    XuI kl. mars Domini.
    III non. apr. dom.
    uII kl. apr. dom.
    XIIX kl. apr. dom.
    III kl. apr. dom.
    XI kl. apr. dom.
    III id. apr. dom.
    XuII kl. mai. dom.
    XuII id. apr. dom.
     III id. apr. dom.
    EXODUS.
    Embolismus prid. id. apr. fer. II
    Comm. kl. april. fer. uI
    Comm. XII kl. april. fer. III
    Bissext. et embolismus uI
    Comm. u kl. april. fer. uI
    Comm. XIII kl. april. fer. III
    Embolismus non. april. fer. II
    Bissext. comm. uIII kl. apr. fer. III
    [Figure: [Symbol] 1Kb] DCCXuIII
    Embolismus prid. id. apr. fer. u
    Comm. kl. april. fer. II
    Comm. XII kl. april. fer. uI
    Bissext. et embol. uI id. april. fer. u. Passio.
    Comm. u kl. april. fer. II
     Comm. XuI kl. april. fer. uI
    Embolismus non. april. fer. u
    Bissext. comm. uIIII kl. apr. fer. II
    Feria III Feria I
    Feria II Feria u
    Feria uI Feria IIII
    Feria u Feria I
    Feria III Feria u
    Feria uI Feria IIII
    Feria u Feria I
    Feria II Feria uII
    Feria uI Feria IIII
    Feria u Feria I
    Feria II Feria uII
    Feria I Feria IIII
    Feria u Feria I
    Feria II Feria uII
    Feria I Feria IIII
     Feria u Feria III
    Feria II Feria uII
    Feria I Feria IIII
    Feria u Feria III
    Feria IIII Feria IIII
    Feria I Feria IIII
    Feria u Feria III
    Feria IIII Feria uII
    III non. apr. dom.
    XIIII kl. apr. dom.
    uI id. apr. dom.
    III kl. apr. dom.
    XIII kl. mai. dom.
    Prid. non. apr. dom.
    uI kl. apr. dom.
    XuII kl. mai. dom.
    Prid. kl. apr. dom.
    X kl. apr. dom.
     Prid. id. apr. dom.
    uI kl. apr. dom.
    XuI kl. mai. dom.
    uI id. apr. dom.
    uIIII kl. apr. dom.
    Prid. id. apr. dom.
    Prid. non. apr. dom.
    XIII kl. apr. dom.
    u id. apr. dom.
    Prid. kl. apr. dom.
    XII kl. mai. dom.
    X kl. apr. dom.
    u kl. apr. dom.
    XuI kl. mai. dom.
    Kl. dom.
    uIIII kl. apr. dom.
    Id. apr. dom.
    u kl. apr. dom.
    Xu kl. mai. dom.
    u id. apr. dom.
     uIII kl. apr. dom.
    Id. apr. dom.
    Non. apr. dom.
    XII kl. apr. dom.
    IIII id. apr. dom.
    Kl. apr. dom.
    XuIII kl. apr. dom.
    uIII id. apr. dom.
    IIII kl. apr. dom.
    IIII id. apr. dom.
    IIII non. apr. dom.
    uIII kl. apr. dom.
    uII id. apr. dom.
    IIII kl. apr. dom.
    Prid. id. apr. dom.
    uI kl. apr. dom.
    XuI kl. apr. dom.
    u id. apr. dom.
     uIIII kl. apr. dom.
    Non. apr. dom.
    XIIII kl. mai. dom.
    III non. apr. dom.
    uII id. apr. dom.
    XuII kl. mai. dom.
    III kl. apr. dom.
    XI kl. apr. dom.
    III id. apr. dom.
    uII kl. apr. dom.
    XuII kl. apr. dom.
    uII id. apr. dom.
    X kl. apr. dom.
    III id. apr. dom.
    III non. apr. dom.
    XIIII kl. apr. dom.
    uI id. apr. dom.
    III kl. apr. dom.
    XIII kl. mai. dom.
    Prid. non. apr. dom.
     uI kl. apr. dom.
    XuIII kl. apr. dom.
    Prid. kl. apr. dom.
    X kl. apr. dom.
    IIII id. apr. dom.
    IIII non. apr. dom.
    uIII kl. apr. dom.
     uII id. apr. dom.
    IIII kl. apr. dom.
    Prid. id. apr. dom.
    Prid. non. apr. dom.
    XIII kl. apr. dom.
    u id. apr. dom.
    Prid. kl. apr. dom.
    XII kl. apr. dom.
    Non. apr. dom.
    u kl. apr. dom.
    XuI kl. apr. dom.
    Kl. apr. dom.
    uIIII kl. apr. dom.
    Id. apr. dom.
    u kl. apr. dom.
    Xu kl. mai. dom.
    u id. apr. dom.
    uIII kl. apr. dom.
    Id. apr. dom.
    Non. apr. dom.
     XII kl. apr. dom.
    IIII id. apr. dom.
    Kl. apr. dom.
    XuIII kl. apr. dom.
    uIII id. apr. dom.
    IIII kl. apr. dom.


[6Kb]


APPENDIX TERTIA.





DISSERTATIO DE CYPRIANI LIBRIS AD DEMETRIANUM, ET DE IDOLORUM uANITATE. AUCTORE D. NICOL. LE NOURRY. O. S. B.



CAPUT PRIMUM. De libro ad Demetrianum.



ARTICULUS PRIMUS. Analysis huius libri.

Demetrianus impio falsorum deorum cultui addictissimus, Cyprianum sepius conuenerat, ut cum eo non inquirende umquam ueritatis, sed sue tantum religionis tutande causa disputaret . Quamobrem Cyprianus indocilem, litigiosum ac pertinacissimum hominem aspernabatur, illumque silentio atque patientia potius, quam uerbis, sicuti sacre nostre Scripture docent, reuincendum esse censebat. Sed cum dirissimis belli, famis, et pestis calamitatibus tunc mundus uexaretur, insanus ille homo  maiori clamore cepit obstrepere, palamque uociferari plurimos secum iure merito conqueri Christianos illarum ideo esse causam, quia ceterarum gentium deos non uenerabantur. Cyprianus itaque, ne silentio suo id fateri uideretur, ad has quantumuis insulsas et contemnendas criminationes, publico scripto refellendas tandem aggressus est .

uariis autem rationum momentis eas funditus euertit. Primum enim he ipse, inquit, maxime calamitates ostendebant mundum senescere, ac uiribus defici. Tanta siquidem hiberno tempore non erat imbrium copia, non tanta ueris temperies, non tantus  estate ardor Solis, nec tanta autumno frugum fructuumque ubertas. Decrescebant preterea in uisceribus terre metalla, imminuebatur agricolarum, nautarum, militum numerus: deerat innocentia in foro, inter amicos concordia, peritia in artibus, in moribus disciplina. Non ergo senescentis mundi calamitates Christianis magis attribuende erant, quam quod etate confectus homo senectutis morbis urgeatur et opprimatur .

Planum deinde auctor noster facit minime quidem Christianos harumce calamitatum esse auctores, sed  ipsosmet gentiles, qui Deum, plane penitusque derelictum, scelesto falsorum deorum cultu, uariis superstitionibus, et sceleribus innumeris offenderant. Eam enimuero ob causam, et ut ad saniorem mentem redirent, equissimus ille Deus permisit mundum funestissimis illis, quas sacri eius uates, a Cypriano ibi citati, predixerant, cladibus concuti ac pene obrui. uerum hec erat impiorum et sceleratorum gentilium cecitas, ut tot tantisque plagis minime commoti, quam nouis semper criminibus prouocabant, iram Dei non uererentur. Quis ergo eos non condemnet, qui tametsi debitam sibi a seruis suis exigerent seruitutem, ac iussis suis non obedientes flagris, fame, siti, nuditate, ferro, carcere mulctarent, nolebant  tamen Omnipotenti Domino morem gerere, ac seruire . Tot itaque ac tantis, sed iis, quas meruerant, minoribus plagis non emendatos, nichil aliud manebat, quam carcer eternus, ac perpetuum ignis supplicium.

Demetriani uero conscientiam ibi iudicem appellat, petitque quo iure ipse auaritie, liuoris, libidinis, ac cuiuslibet criminis reus, possit de uindicta diuina conqueri . Que enim iusta illius, aliorumque gentilium de bellis tum poterat esse querimonia, cum nulla inter togas pax esset? Que de sterilitate et fame conquestio, quam illorum rapacitas maiorem faciebat? Que de peste querela, cum ipsa lue seuior  esset ipsorum in morientes et mortuos, atque ad rapienda illorum bona crudelitas? Nonne etiam tum falsarii, uenefici, sicarii, et iniquissimi iudices impune grassabantur? Deus ergo in tot scelerum ultionem iure meritissimo sinebat mundum maximis, quas tamen prohibere poterat, calamitatibus uexari .

Aequissimam preterea eius iram commouebat insatiabilis ethnicorum rabies, qua Christianos contra omnia equitatis iura, propter solum suum nomen quibuslibet atrocissimis suppliciis excarnificabant et  trucidabant. Si Christiani enim illorum deos leserant, cur hi iniurias suas tranquille et impune patiebantur, aut relinquebant ab iisdem ethnicis tamquam potentioribus propulsandas? Sed hi dii adeo imbecilles erant, ut hominum indigerent tutela, et a Christianis adiurati, ipsorum uerbis, non secus ac flagris, et uerberibus cesi, cogerentur ab obsessis exire corporibus . Quin etiam adigebantur palam, et in omnium etiam ethnicorum ore, et oculis suas prestigias prodere, ac uenturum iudicium confiteri. At quid insulsius et absurdius, quam hos falsos deos impio cultu, ac prostrato corpore coli ab homine, quem status sublimis, et erectus in celum uultus, uerum et Omnipotentem Deum agnoscere et honorare admonebat ?

 Demetrianum ergo aliosque gentiles hortatur, ut se ad uerum Deum conuertant, credant Christo, ac desinant eius ledere seruos, quos patientes faciebat de futura ultione securitas. Deus quippe manifestissimum ultionis sue, et illorum defensionis documentum paulo antea dederat, »ruinis Regum, iacturis opum, dispendio militum, diminutione castrorum.« Quapropter inde auctor noster concludit publicas calamitates accidisse, non in Christianorum, sed gentilium penam et ultionem.

Neque sinit sibi obiici iniquum fore Deum, qui patitur illos, sicut gentiles, tantis cladibus inuolui et opprimi. Soli enimuero gentiles eas merebant, minime uero Christiani, qui de futuris bonis certiores facti, ac spiritu magis quam carne uiuentes, magna animi firmitate  uincebant corporis infirmitatem . Nouerant insuper se aduersis probari et corroborari, ac quamuis communis sit omnium in hoc mundo, quemadmodum in eadem domo manentium conditio, fore tamen ut ab ethnicis post hanc uitam separati, eterna felicitate potiantur. Publicis igitur non commouebantur calamitatibus. Nam deposita natiuitate terrena, et spiritu renati, non mundo utique uiuebant, sed Deo, quem pro auferendis aut temperandis calamitatibus, pro hostibus arcendis, pro impetrandis imbribus, immo etiam pro ipsorummet ethnicorum pace ac salute, »diebus ac noctibus iugiter atque instanter« precabantur.

Gentiles itaque non poterant sibi idcirco blandiri, quod in publicis calamitatibus communis, saltem  quoad corpus, esset ipsorum, atque Christianorum conditio. Non enim propter Christianos, sed propter eorumdem ipsorum gentilium scelera, et in eorum uindictam, sicuti a sacris uatibus predictum fuerat, mundus premebatur .

Preterea improbi gentiles crudelioribus adhuc post proxime futurum ultimi iudicii diem penis cruciabuntur, que similiter ab iisdem Prophetis prenuntiate sunt. Nam sicut olim ex Aegypto salui euaserunt Isrelite, qui domorum suarum limina, sanguine agni insperserant: ita ii soli eternos cruciatus declinabunt, qui signum sanguinis Christi pre se ferent.

Ethnicos itaque auctor noster iterum hortatur, ut  resipiscant, ac uel sero tandem agnoscant Deum, in quo, ut Prophete et Christus docent, est uita. Credendum quippe Christo, qui numquam fallit, qui hec omnia futura predixit, qui dabit uite eterne premium, qui perfidos et incredulos post extremum iudicium uiuacibus ignis eterni flammis exuri precipiet . Tantis uero tormentis cruciati spectabuntur impii illi homines, qui horrendo quidem, sed breui cruciatuum, Christianis inflictorum, spectaculo crudeles oculos pauerant. Tum autem hi ipsi, uti ait Propheta, mirabuntur insperatam illorum salutem, eosque errorum, scelerumque tardius penitebit.

Christiani porro, qui nullum odisse, et bonum pro malo reddere didicerant, ethnicis pro odio rependebant beneuolentiam, ac pro tormentis ac suppliciis  monstrabant salutis eterne iter. Omnes autem, quamdiu aliquid de hoc seculo superest, eam consequi possunt, modo suscepta uera religione, Deo satisfaciant. Manenti etenim in hoc mundo nulla penitentia sera est, sed uenia confitenti datur, et credenti indulgentia, quam Christus sanguinis sui pretio impertit. Quapropter cunctos Cyprianus rursus cohortatur, ut illum, si fieri potest, ducem ita sequantur, ut post mortem eterna cum illo fruantur felicitate .



ARTICULUS II. Ostenditur Cyprianum Carthaginis Episcopum et martyrem esse uerum huius libri parentem; quis ille, et utrum primus in Africa martyr fuerit.

 De huius commentationis auctore nulla umquam fuit, nec iam esse potest questio. Omnes etenim uno ore, illam a Thascio Cecilio Cypriano, Carthaginensi episcopo, scriptam fuisse semper confessi sunt, et adhuc fatentur. Nihil igitur necesse est rem certam, confessam, et omnibus, nullo repugnante, probatam, uariorum cuiuslibet etatis, et codicum et auctorum. omni fide maiorum, testimoniis iterum probari. Duos tamen omnino pretermittere non possumus, sua eruditione et auctoritate prestantes uiros Lactantium, et Hieronymum, quorum primus hanc, quam procul dubio legerat, »ad Demetrianum« commentationem nominatim citat , secundus uero illam »aduersus Demetrianum«  editam fuisse testificatur . Utriusque autem uerba in tertia nostra de Lacantii Operibus dissertatione retulimus. Nonne etiam hic unus ex illis tractatibus est, quem Cyprianus aduersus ethnicos composuerat, quorum Pontius eius diaconus hanc quidem, sed generalem tantum mentionem fecit? »Per quem  gentiles blasphemi repercussis iis, que nobis ingerunt, uincerentur« . Quamuis enim hunc tractatum nomine, tituloque suo non appellet, uix sane poterat eum, ut ex iam dictis et adhuc dicendis patebit, clarioribus uerbis indicare.

 Nemini porro quantumuis parum erudito incompertum esse putamus quis fuerit sanctissimus ille uir, qui Ecclesiam non solum uite sanctimonia et effuso sanguine, sed suis etiam scriptis mirum plane in modum illustrauit. Is autem origine Afer, et Carthagine, uti uerisimilius uidetur, natus, impias ethnicorum superstitiones cum lacte suxerat. Eas uero adhuc sequebatur, quando »Rhetoricam, sicut ait Hieronymus , gloriose docuit.« Sed postea Christianam Religionem amplexatus est, suadente presbytero Cecilio, cuius idcirco accepit cognomentum. Ubi primum autem illam suscepit, tanto perfectionis eius assequende desiderio incensus fuit, ut adhuc catechumenus decreuerit seruare continentiam, et  pauperibus omnia erogauerit bona sua, quibus exutus, pauperem Christum abundantius imitaretur. Nec multo post propter eximias suas uirtutes factus est presbyter, ac deinde episcopus Carthaginensis, quamuis utrumque illud onus, quoad eius fieri potuit, ab se deprecaretur. Quanta uero pietate, prudentia, caritate, sanctimonia, aliisque episcopalibus uirtutibus floruerit, nemo certe ignorare potest, nisi in Ecclesiastica Historia omnino peregrinus. Quin etiam mirandas hasce eius uirtutes spirant »luce clariora,« uti loquitur Hieronymus , »eius Opera.« Tam sancte porro uite curriculum absoluit inuictissima Christi confessione, propter quam capite plexus, meruit martyrio coronari.

At eo certe maior fuit eius triumphus, »quod  prior, inquit Pontius, in prouincia,« Africe martyrii »primitias dedicauit;« et paulo post: »Sacerdotales coronas in Africa primus imbuit .« Sed huic opinioni aduersari uidetur ipsemet Cyprianus, qui Papiniano, ne secum communicaret, scrupulum quemdam, sed ridiculis dumtaxat calumniis nixum, opponenti sic respondet: »Quare in hunc scrupulum non inciderunt tot cepiscopi college mei, qui uel cum de medio recederent proscripti sunt, uel apprehensi in carcere et in catenis fuerunt, aut qui in exsilium relegati, illustri itinere ad Dominum profecti sunt, aut qui in quibusdam locis animaduersi, celestes coronas de Domini clarificatione sumpserunt ?« Plures autem ibi  commemorat episcopos, collegas suos, qui in Africa procul dubio martyrio uitam finierant. Cur eos namque collegas suos uocat, nisi quia episcopalem in sua prouincia reuera obtinuerant dignitatem? Quocirca peritiores quidam critici ut illum Pontio, ac discipulo magistrum reconcilient, citata huius Pontii non de tota, sed minori Africa intelligenda esse arbitrantur. Quid uero, si dicamus illum non omnino accurate loqui, ac generali Africe nomine nichil aliud designare, quam totius Africe caput Carthaginem? Nam paucissima post uerba sic prosequitur: »Ex quo enim Carthagini episcopatus ordo numeratur, numquam aliquis ex bonis et sacerdotibus ad passionem uenisse memoratur . . . . . ut in ciuitate ipsa, in  qua taliter ille uixerat, et in qua prior fecerat multa preclara, prior etiam sacerdotii celestis insignia glorioso cruore decoraret .« Sensus itaque Pontii esse uidetur, Cyprianum fuisse primum Carthaginis in Africa episcopum, qui sanguine effuso martyrii palmam adeptus est. Quidam porro putant his uerbis solam notari excitatam a ualeriano et Galieno persecutionem, ac Cyprianum primum omnium in Africa fuisse, qui sub his principibus, ut ait Hieronymus, »passus est .« Neque huic opinioni multum repugnabimus, si sat ualidis rationum momentis stabiliatur.



ARTICULUS III. De huius libri titulo, et utrum contra solum Demetrianum scriptus sit.


Liber hic »ad Demetrianum,« uti ait Lactantius, uel »aduersus Demetrianum,« sicut Hieronymus dixit, scriptus est . Utraque enim inscriptio in nostris ineditis codicibus prefixa legitur; ac primum quidem in antiquissimo codice Colbertino: »Incipit eiusdem  ad Demetrianum;« in Tarniensi: »Incipit liber Cecilii Cypriani contra Demetrianum.« In antiquis uero editionibus: »Diui Cecilii Cypriani episcopi Carthaginensis tractatus contra Demetrianum,« et in ceteris longe pluribus simpliciter »ad Demetrianum,« At quocumque modo scriptus fuerit hic titulus, certum est hanc lucubrationem non epistolam esse, sed tractatum, quem Cyprianus publicam  in lucem emittere coactus est aduersus Demetrianum, qui nefarios gentilium errores totis ingenii uiribus tueri conabatur.

Quamuis autem huius libri inscriptio solum Demetriani nomen preferat; constat tamen non illum tantummodo, sed omnes etiam ethnicos in eo confutari. Quemadmodum enim illum nominatim, ita sane hos compellat. In tota siquidem huius libri conclusione, que certe non minima est, quoslibet gentiles alloquitur, hortaturque ut resipiscant, ac reiecto nefario deorum cultu, Christianorum amplectantur religionem. Quid uero, quod ipsius Demetriani nomine non minus omnes ethnicos, quam illum increpare hisce uerbis uidetur: »Aut superbia inflatus es, aut uinolentia temulentus, aut liuore inuidus, aut  libidine incestus, aut crudelitate uiolentus?«  Numquid enim Demetrianus horum omnium criminum reus erat? At certe cum Cyprianus continenter adiecerit: »Et miraris in penas generis humani iram Dei crescere, cum crescat quotidie, quod puniatur ,« non obscure significat non ob sola Demetriani, sed omnium gentilium scelera iram Dei concitatam fuisse, ac mundum publicis concussum calamitatibus. Huc accedit, quod uniuersos gentiles sic paulo post adfatur: »Ecce idipsum quale est, unde nobiscum maxime sermo est, quod nos infestastis innoxios, quod in contumeliam Dei impugnatis, atque opprimitis Dei seruos. Parum est quod furentium uarietate uitiorum, quod iniquitate  feralium criminum, quod cruentarum compendio rapinarum uita uestra maculatur, quod superstitionibus falsis religio uera subuertitur, quod Deus omnino nec queritur, nec timetur. Adhuc insuper Dei seruos, maiestati ac nomini eius dicatos, iniustis persecutionibus agitatis .« In codice Regio primo et Tarniensi, »flagitatis.« Ita etiam in codice Colbertino antiquiore, nisi quod secunda manu, sed eodem charactere scriptum »flagellatis.« Que lectio in codice Regio tertio exhibetur, et in secundo »fatigatis.«

Non ergo aduersus solum Demetrianum hic liber a Cypriano editus est, sed contra omnes quoque ethnicos, et ut in cunctorum ueniret manus. Longiori porro sermone ad id probandum opus non est, quod  ille his disertissimis sane uerbis declarat: »Respondeo et tibi, Demetriane, pariter et ceteris, quos forsitan concitasti.« Neque tamen minus certum est illi in primis directum fuisse; quandoquidem Cyprianus impudentibus, de quibus paulo post agendum, eius calumniis sepius lacessitus, ad manum huic scriptioni admouendam tandem compulsus est.



ARTICULUS Iu. Quis fuerit Demetrianus, ad quem hic liber directus fuit, an proconsul aut inferioris ordinis iudex?

Quis fuerit Demetrianus non potest aliunde melius, quam ex hoc ipso, de quo agimus, libro cognosci. At inde euidentissime colligitur illum gentilem fuisse,  qui Cyprianum, tum Carthaginensem episcopum, sepe sepius conuenerat. Non tam facilis autem huic Demetriano in illius domum aditus patuisset, nisi aliqua antiqua, cum Cypriano, adhuc fortasse ethnico, familiaritate fuisset coniunctus. uerum quanta hic pietate suum christiane religioni nomen dedit, tanta ille impietate ac pertinacia, nefasto falsorum deorum cultui mancipatus erat. Ad Cyprianum enimuero sepius quidem, sed numquam inuestigande ueritatis, aut aliquid discendi causa uenerat, uerum »unico,« ut ait Cyprianus, »studio « contradicendi, id est, ut impium dumtaxat falsorum deorum cultum, et absurdas gentilium suorum superstitiones mira plane impudentia propugnaret. At quia »clamosis« tantum »uocibus,« indomita prorsus  obstinatione, ac nulla uel minimi momenti ratione errores suos defendere nitebatur, illum Cyprianus aduersus uerum Deum ore sacrilego oblatrantem, et uerbis impiis obstrepentem, tamquam imperitum, cecum, surdum, brutum, indocilem, impudentem, insanum, impium, furentem ac rabidum aspernatus est. Tot quippe totidemque sunt elogia, quibus illum exornat.

Tum ergo Carthagine furibundus ille homo, sicut Cyprianus, degebat, eumque ibi aliqua iudicis dignitate auctum fuisse omnes ex hac ipsa commentatione confici posse haud quidem immerito arbitrantur. Que autem sit ea dignitas, non minima sane est inter illos dissensio. Plurimi enim opinati sunt illum  fuisse Africe proconsulem, cuius summa erat in hac prouincia auctoritas. Alii uero minoris ordinis iudicem, ac fortassis quemdam ipsiusmet proconsulis adsessorem fuisse existimant. Non uerisimile siquidem his uidetur Demetrianum, si totius Africe proconsul fuisset, tanta facilitate, tamque frequenter adiisse Cyprianum, ut rabularum more falsam religionem suam »clamosis« dumtaxat »uocibus« inuito homini obtruderet. Pretera cur Cyprianus, qui Christianorum persecutores censuit esse declinandos, tam facile se commisisset furentis proconsulis fidei, illumque tam frequenter domum suam recepisset? Cur illum, quem ceteris timere magis debebat, tanto habuit despicatui; ut in tot colloquiis, domi sue habitis, illi tanto ardore non de re quidem minima, sed  de religione disputanti, nec uno quidem uerbo respondere dignatus sit? Nonne proconsul tantum ob contemptum ira et innato furore excandescens, penas ab illo, prout poterat, protinus repetiuisset? Cur uir furiosus, et actus in rabiem, Cyprianum a quo sic spernebatur, non statim coniecit in uincula, aut misit in exsilium, aut capite damnauit? Qua tandem ratione uir ille, tam ardenti et ceco religionis sue studio succensus, soli pepercisset Cypriano, qui summam illius in Christianos crudelitatem his uerbis explicat: »Innoxios, iustos, Deo charos, domo priuas, patrimonio spolias, catenis premis, carcere includis, bestiis, gladio, ignibus punis. Nec saltem contentus es dolorum nostrorum compendio et simplici, ac ueloci breuitate penarum; admoues laniandis corporibus  longa tormenta, multiplicas lacerandis uisceribus numerosa supplicia, nec feritas atque immanitas tua usitatis potest esse contenta tormentis: excogitat nouas penas ingeniosa crudelitas .« Ecquis ergo sibi persuadebit tante potestatis, quante inhumanitatis proconsulem pepercisse Cypriano, Christianorum episcopo, et antesignano, in quem quotidie et facile manus iniicere poterat? Nonne illius nece tam sibi, quam ceteris omnibus ethnicis, implacibilibus eorum hostibus satisfecisset?

Quidni autem Cyprianum occidendo tentauisset illos sibi demereri, qui quidem, quo in Christianos ardebat odio, nullum non mouebat lapidem, ut omnium in illos iram commoueret, suasque traheret in partes? Nam hoc Cyprianus illi palam, hisque exprobrauit  uerbis: »Respondeo tibi, Demetriane, pariter et ceteris, quos tu forsitan concitasti, aduersum nos odia tuis maledicis uocibus seminando, complures radicis atque originis tue pullulatione fecisti .« Numquid et istud, oro te, proconsulis Africe officium fuit alios, si fieri posset, ad falsorum deorum cultum adducere, excitato impudentibus calumniis in Christianos odio? Nonne hos atrocissimis potius suppliciis torquendo et necando, illud facilius promptiusque consequi poterat? Numquid tandem Cyprianus publico in scripto tam duris et asperis uerbis proconsulem perstrinxisset?

Alii tamen urgent citatis paulo ante illius ad hunc Demetrianum uerbis, non obscure indicari illum reuera  fuisse Africe proconsulem. Quis enim Christianos tot tantisque et ordinariis et extraordinariis cruciatibus torquere et interficere potuit, nisi proconsulis dignitate fuisset preditus? Deinde uero Cyprianus illum iudicem esse agnoscit, quem hunc compellat in modum: »Qui alios iudicas, aliquando esto tui iudex .« Atqui si iudex fuit, proconsul procul dubio esse debebat. Nam postea illum ita adhuc alloquitur: »Ledere seruos Dei et Christi persecutionibus tuis desine, quos lesos ultio diuina defendit .« Christianos ergo summa inhumanitate persequebatur, et in potestate eius situm erat hanc sedare persecutionem. Cuius autem erat hec potestas, nisi proconsulis?

uerum alii fatentur his uerbis confici posse Demetrianum  fuisse quemdam Carthaginis iudicem, ac forte proconsulis assessorem, sed non idcirco proconsulem, quemadmodum superioribus argumentis satis probatum esse opinantur. Nam hi tametsi inferioris subsellii iudices, non minori, quam proconsules crudelitate iubebant Christianos torqueri ac necari. At quamuis res ita esset, arguent alii, hos Cyprianus non minus quam proconsulem timere debebat. In eorum enim potestate situm erat manus in illum iniicere, torquere et trucidare, aut saltem ad tribunal pertrahere proconsulis. uerum quia longe maior erat huius dignitas et potentia, parum probabile uidetur illum a Cypriano tanta indignitate, tamque duris uerbis potuisse excipi. At cuiuslibet ordinis iudex fuerit, constat sane illum indomito prorsus in  falsos deos suos ardore ita fuisse inflammatum; ut clamosa tantum uoce, nec ulla umquam minimi ponderis ratione allata, contra Christianos sepius disputauerit, ut eos ad nefarium horumce deorum cultum adduceret, aut in renuentes gentilium augeret furorem.



ARTICULUS u. Quibus rationibus Cyprianus ad hunc librum scribendum et diuulgandum compulsus sit.

Tametsi Cyprianus primum censuisset nichil Demetriano, in Christianam religionem latranti, eique impiis dumtaxat uerbis obstrepenti respondendum esse; silentium nichilominus suum rumpere postea coactus est. Tunc enim exitialia bella Romanum  imperium concutiebant, ac dirissima fames, et horrenda pestis urbes, uicos, ac singulas domos miserabiliter uastabant et depopulabantur. Data autem hac occasione Demetrianus, accitis sue impietatis et contumacie sociis, palam conclamare cepit plurimos conqueri non aliam tantarum calamitatum esse causam, nisi Christianorum, falsos deos colere nolentium, pertinaciam et impietatem. Quapropter Cyprianus, ne gentiles more solito, quod ipse tamdiu tacuerat, respondendi diffidentie et impotentie tribuerent, ad uanas futilesque illorum calumnias hoc libro repellendas aggressus est; »Tacere, inquit, ultra non oportet, ne iam non uerecundie, sed diffidentie esse incipiat, quod tacemus; et dum criminationes  falsas contemnimus refutare, uideamur crimen agnoscere .

Itaque mirum nulli esse debet quod tam insulsas criminationes, ab aliis nostre religionis defensoribus sepius, ut diximus, repulsas, rursus diluat. Ethnici siquidem et frequentius et audacius his acerbis casibus abutebantur, et inde fucum imperitis deorum cultoribus eo facilius faciebant, quo maiores erant, maiusque toti mundo inferebant detrimentum . At quam seuis et exitialibus bellis Romanum imperium tunc arserit, hinc coniice, quod Decius post suam a Philippo imperatore defectionem, et bellum ciuile, uix tertium imperii sui annum inceperat, quando a Gothis, ut alibi dicemus, ingenti  prelio uictus, miserandum in modum cum tribus filiis suis Decio, Etrusco, et Traiano interfectus est. Gallus uero successor eius decimo octauo regni sui mense contra Aemilianum, qui in imperium inuaserat, pugnaturus, a militibus cum collega suo occiditur . Nec diu Aemilianus criminis sui potitus fructu, post tres menses simili morte uitam finiuit. Plura de his bellis Zosimus, aliique Romane historie scriptores litteris mandauerunt .

Eutropius uero narrat nichil memorabile ab his imperatoribus gestum, eorumque regnum non aliunde hominibus cognitum fuisse, quam »pestilentia, uariisque  morbis.« Quod quidem et ab Orosio confirmatum legimus . De utraque illa publica calamitate hec paulo ante citatus a nobis Zosimus memorie prodidit: , , , , , : »Nec minus bello, quod undique scaturiendo uelut emerserat, lues etiam pestilens in oppidis atque uicis subsecuta, quidquid erat humani generis reliquum absumpsit, et numquam certo superioribus ea seculis tantam hominum stragem ediderat.«

Quam autem hec uera sint, ac quam late propagata fuerit funesta illa pestis, testes habemus omni profecto  fide maiores, Dionysium Alexandrinum, Pontium Cypriani nostri diaconum, et ipsummet Cyprianum. Primus enim in collectis ab Eusebio epistolarum eius fragmentis hec de peste, que Galieno proxime post Gallum imperante, contigit, narrasse perhibetur . Lues, inquit, omnium formidolosissima, et calamitosissima, inaudito hactenus modo plurimum in gentiles grassata est. Omnia quippe lamentationum plena erant, lugebant cuncti, et ob mortuorum ac quotidie morientium hominum multitudinem tota urbs circumsonabat. Nulla plane domus erat, in qua unum ad minus funus non fuerit.

 Pontius uero oculatus testis hanc pestem, ac terribiles eius effectus in eiusdem Cypriani uita sic describit: »Erupit post modum luesdira, et detestabilis uastitas nimia, innumeros per diem populos a sua quemque sede abrupto impetu rapiens, continuatas per ordinem domos uulgi trementis inuasit. Horrere omnes, fugere, uitare contagium, exponere suos impie quasi cum illo peste morituro, etiam mortem ipsam aliquis posset excludere. Iacebant interim tota ciuitate non iam corpora, sed cadauera plurimorum .«

Ipse autem Cyprianus in eo libro, quem ad consolandos hac in calamitate Christianos scripsit, horrendam illius uim, et intolerandos egrotantium dolores hisce depinxit uerbis: »Hoc quod nunc corporis  uires solutus in fluxum uenter euiscerat, quod in faucium uulnera conceptus medullitus ignis exestuat, quod assiduo uomitu intestina quatiuntur, quod oculi ui sanguinis inardescunt, quod quorumdam uel pedes, uel alique membrorum partes contagio morbide putredinis amputantur, quod per iacturas et damna corporum prorumpente languore, uel debilitatur incessus, uel auditus obstruitur, uel cecatur adspectus, ad documentum proficit fidei .« Non immerito igitur iure Eusebiani chronici auctor , et Iornandes, ad hunc Cypriani librum , atque ad citatam Dionysii Alexandrini epistolam nos mittunt, ut discamus, quam dira, et horrenda pestis illa fuerit. In hoc autem Cypriani,  de quo disputamus, libro de illa, et aliis calamitatibus tum obortis: »Crebrius, inquit, bella continuant, sterilitas et fames sollicitudinem cumulant, seuientibus morbis ualetudo frangitur, humanum genus luis populatione uastatur .« Paulo autem superius dixerat: »Deficit in agris (manuscriptus codex Colbertinus antiquior,  agricola, in mari nauta, miles in castris .«

Cum mundus igitur tantis cladibus, tantaque hominum pene omnium strage uastaretur, Demetrianus, aliique quos sibi adiunxerat, altius ac plenis buccis conclamarunt mundum ea hactenus inaudita peste, aliisque famis et belli calamitatibus ideo affligi, ac pene totum opprimi; quia Christiani falsos illorum  deos colere detrectabant. Cyprianus, itaque, ut os impurum Demetriano, ceterisque ethnicis tandem occluderet, atque ad saniorem, si fieri poterat, mentem reuocaret, illorum querelas, quantumuis absurdas, hoc publico, de quo agimus, libro, reprimendas necessarium esse existimauit.



CAPUT II. De huius libri argumento, etate, codicibus manuscriptis, editionibus, et quorumdam notis.



ARTICULUS PRIMUS. De huius lucubrationis argumento, et utrum Cyprianus suscepto uindicis Christiane religionis officio non plene, sicut contendit Lactantius, satisfecerit.


Que de huius libri scribendi occasione et necessitate mox diximus, hec palam omnibus faciunt quodnam sit illius argumentum. Contra falsas siquidem ac publicas Demetriani, aliorumque ethnicorum criminationes Cyprianus in illo demonstrandum suscepit nequaquam Christianos, uerum et unicum Deum colentes, uitamque agentes piam, castam, et criminum expertem, sed ipsos gentiles falsorum deorum cultores, ac quorumlibet grauissimorum criminum reos, publicarum cladium reuera esse causam. uariis autem id probat rationum momentis, ac pluribus sacrorum uatum nostrorum oraculis, qui diuino Spiritu afflati, illas non solum  predixerant, sed fore etiam ut Deus Omnipotens, et equissimus scelerum uindex, de improbis et impiis illis hominibus debitas aliquando penas sumeret.

At Lactantius sicuti suo loco animaduertimus , non modo libere, sed satis aspere Cyprianum propterea redarguit, quod Demetrianum, his tantum refellat et oppugnet testimoniis sacre Scripture, quam gentilis ille homo »uanam, fictam, commentitiamque putabat.« Quamobrem haud dubitanter asserit illum in »ea«, sicut loquitur, »oratione« nec plane, nec rite susceptum expleuisse defensoris christiane religionis munus. Non aliter igitur illum excusari  posse opinatur, nisi quia »raptus eximia eruditione diuinarum Litterarum, ut iis solis contentus esset, quibus fides constat.«

uerum tametsi Demetrianus nefandis gentilium superstitionibus addictissimus fuerit, sacreque Scripture nostre reiecerit auctoritatem; non temere tamen Cyprianus noster uera eius testimonia ad propulsandas iniquas illius criminationes adhibet. Quedam enim huius libri initio, ex Prouerbiorum, et Matthei libris citat precepta, quibus insano homini et insulse latranti responderi prohibetur. At quid, queso, impedit quominus hec, que recte rationi plane consentanea sunt, et ab omnibus sane mentis hominibus obseruata, contra quemlibet etiam pertinacissimum gentilem proferri possint? Alia  etiam longe plura retulit testimonia, quibus publice ille, de quibus ethnici conquerebantur, clades, a sacris nostris uatibus, quemadmodum diximus, prenuntiate fuerant. Sed cum perspicue demonstret hasce predictiones suum sortitas esse effectum, nonne ex iis non infirmum profecto duxit contra ethnicos argumentum?

Ad hec uero, Demetrianus sepius Cyprianum, sicuti ipse fatetur, et iam annotauimus, conuenerat; ut cum eo de sua ac christiana religione disputaret. Quamuis autem illum ut pote ineptissimum nugatorem, ac Christianos omnium publicarum calamitatum auctores esse tam pertinaciter, quam falso clamitantem prudenti silentio spreuerit; non tacuit  tamen semper. Nam »hec, inquit, considerans sepe conticui .« Audis quidem eum dicentem sepe, sed non semper conticui. Si ergo illi aliquando respondit, nonne tum demonstrare potuit quanta sit ueteris nostri Testamenti auctoritas, quod a Iudeis, tametsi infensissimis nostris hostibus, accuratissime semper custoditum accepimus?

Sed cur, inquies, illud in publico non probauit scripto, quo non solum Demetrianum, sed alios etiam gentiles »ad bonum,« ut ipse ait, »ueritate cogente,« adducere uolebat? uerum quid, tunc, obsecro te, hac probatione opus erat, si id in priuatis cum Demetriano colloquiis, et alio in libro, antea diuulgato, demonstrauerit? Atqui hoc plurimi, ut infra  dicemus, in libro de Idolorum uanitate, ab ipso factum putant.

Quid etiam, quod ille in isto ad Demetrianum libro precipua christiane religionis de unico et uero Deo, ac Christo Domino documenta quibusdam probat asseritque petitis a ratione sola argumentis, quibus non penitus obcecati gentiles poterant facillime conuinci? Nam utrumque plane ostendit confessione publica demonum, quos Christiani solo magistri sui Christi nomine adiuratos, ex obsessis ipsorummet gentilium corporibus eiiciebant . Nihil autem, ut alibi nec semel uidimus, potuit hac probatione certius, clariusque proferri .

 Denique Demetrianum, qui Christianos publicarum calamitatum causam esse garriebat, hinc etiam refellit; quia he in sceleratorum hominum penam infliguntur. Atqui hoc ille in libro manifestissimum cuilibet fecit tam corruptos fuisse gentilium, quam castos, sanctosque Christianorum mores. Recte igitur inde concludit non ab his quidem Christianis, sed ab ipsismet gentilibus has in mundum concitari calamitates, quibus Deus improbos homines pro merito castigat, bonorum uero probat uirtutem. At tria hec capita nec plura in hoc libro agenda sibi proposuerat. Suscepto igitur christiane religionis ab obiectis a Demetriano et aliis gentilibus calumniis uindicande officio recte functus est. De hac porro  Lactantii, qua non modo Cyprianum, uerum etiam Tertullianum, et Minutium Felicem uexauit censura, plenius in superioribus dissertationibus nostris disputauimus .

Ceterum Lactantius meritis laudibus non fraudauit Cyprianum, cuius ingenium et eloquentiam hisce uerbis predicat »Unus precipuus et clarus exstitit Cyprianus, quoniam et magnam sibi gloriam ex artis oratorie professione quesierat, et admodum multa conscripsit in suo genere; erat enim ingenio facili, copioso, suaui, et que sermonis maxima est uirtus, aperto; ut discernere nequeas utrumne ornatior in eloquendo, an facilior in explicando, an potentior  in persuadendo fuerit .«

Plurima alia eius preconia, que omnis etatis, nec dubie fidei, scriptores sacratissimo martyri tribuerunt, hic accumulare facillimum esset. Sed quia plerisque omnibus operum illius editionibus premissa sunt, actum agendum esse non duximus.



ARTICULUS II. De libri huius etate.

Neminem profecto esse putamus, qui his, que paulo antea de horrenda pestis in Africa uexatione retulimus, auditis, ultro non fateatur hunc librum a Cypriano compositum fuisse, cum illa dirius in homines  grassaretur. At exorta est anno Christi 250, ac Decio iam imperante. Per decem autem ut minus annos illa durasse narratur, ita tamen ut interdum uideretur imminui ac relaxari. Quamobrem non inde certo colligi potest quo potissimum tempore hic liber publicam in lucem exierit, nisi maiorem illius uiolentiam cum aliis rebus ab eodem Cypriano gestis et pronuntiatis componamus. Constat uero tum ab illo diuulgatum fuisse, postquam Demetrianum sepe sepius domi sue audiuisset, de pestis aliisque publicis cladibus conquerentem. Carthagine ergo morabatur, ubi Demetrianum in suam admisit domum, minusque timebat tyrannorum in Christianos furorem et persecutionem. Cum autem Decius sub finem anni 249, imperator factus, nouam in eos  concitauisset, Cyprianus Carthagine secessit, illucque anno subsequente circa mensem Aprilem rediit, quo eadem persecutio sedata esse perhibetur. Et uero que ibi habuit concilia, hunc primum eius reditum satis aperte probant. Ibi uero remansit ad annum usque 258, quo aliam iterum declinauit commotam a ualeriano imperatore persecutionem, ac paulo post illustri martyrio uitam finiuit. Librum itaque hunc scripsit intra annum 252 et 258. Iam autem uidimus tantam, regnante Gallo, fuisse pestis morborumque uim, ut scriptores testificentur inde dumtaxat, uti diximus, notum esse illius imperium. Atqui Gallus post Decii imperatoris mortem ab anni 251 fine usque ad 253 Romanis imperauit. Circa ergo hoc tempus hic ad Demetrianum liber a Cypriano  scriptus haud immerito uidetur.

Quamdiu uero Gallus regnauit, illum exaratum, aut certe promulgatum non fuisse inde colligi potest, quod ipse auctor noster asseuerat Deum, equissimum scelerum uindicem, numquam dimisisse impunitam tyrannorum in Christianos crudelitatem. »Nam, ut memorias, inquit, taceamus antiquas, et ultiones pro cultoribus Dei sepe repetitas, nullo uocis preconio reuoluamus, documentum recentis rei satis est, quod sic celeriter, quodque in tanta celeritate sic granditer nuper secuta defensio est ruinis regum, iacturis opum, dispendio militum, diminutione castrorum .« Quidam uero existimant his uerbis indicari funestum Decii,  filiorumque eius, qui ad internecionem deleti, spoliatisque eorum castris, et raptis opibus, miserabiliter interierunt. Neque id quidem negamus, sed arbitramur aliquid amplius designari. Quando enim Cyprianus hec scribebat, lues non seuius umquam grassata est, nec maiorem depopulationem hominibus intulit. At illud, regnante Gallo, eiusdem Decii successore, contigisse ostendimus. Is autem post decimum octauum regni sui mensem, et uolusianus eius filius, quem Cesarem creauerat, a suis militibus interfecti sunt. Similem quoque Aemilianus, imperator tum renuntiatus, post tres menses sortem habuit. ualerianus porro in eius locum circiter Augustum mensem anni 253 suffectus, imperii sui initio Christianos singulari amicitia et caritate complexus  est, donec sub finem anni 256, aut incunte anno subsequente, nouam concitauit in illos persecutionem. Cyprianus itaque illud tempus adeo opportunum nactus, librum hunc aduersus Demetrianum et alios gentiles, aut mense Septembri eiusdem anni 253, aut paulo post diuulgasse uerisimilius uideri potest. Tum siquidem potiori iure, quam ante Galli et uolusiani mortem, dicere ei licuit illatas contra ius omne Christianis iniurias a supremo et iustissimo Deo ruinis regum uindicatas fuisse. Si quis tamen adhuc contendat hec de Decii tantum morte intelligenda esse, ac ualidioribus argumentis id probauerit, cedemus illico et illius opinioni subscribemus.



ARTICULUS III. De huius libri manuscriptis codicibus.


Plures ex Regia et Colbertina bibliotheca habuimus huius libri manuscriptos codices, uario tempore et a uariis librariis exaratos quos hunc eumdem librum examinando, cum editis contulimus. Nobis autem primos, iubente illustrissimo abbate Tellerio de Louuois, suppeditauit alter eiusdem Regie bibliothece custos, Iohannes Boiuin, non solum greca, sed latina etiam eruditione celeberrimus. Alios uero nobiscum communicauit uir cl. D. Carolus Duchesne solito nec satis umquam laudando illustrissimi abbatis Colberti fauore. Unum preterea nobis subministrauit Dominus de Targni doctor Sorbonicus, et alium nostra Sangermanensis monasterii bibliotheca.

 Alii adhuc plurimi in aliis exstant bibliothecis, ex quibus unum supra uiginti Stephanus Baluzius, et scriptis et eruditione omnibus notissimus, undique collectos ad concinnandam, iamdudum susceptam omnium Cypriani Operum editionem recensuit, et eorum catalogum nobiscum communicare dignatus est. In illis autem et aliis designandis sequemur ordinem etatis, qua singuli quique scripti fuisse peritioribus et ipsi Baluzio uidentur.

Primus autem omnium nominandus est Seguierianus, qui olim fuit bibliothece illustrissimi Galliarum Cancellarii Seguierii, nunc uero illustrissimi du Cambout de Coislin, Metensis ecclesie episcopi, Francie Ducis et Paris, ac Imperii principis, qui  quidem codex ante mille annos scriptus esse asseritur.

Quinque alii ab annis octingentis exarati dicuntur, quorum primus est Pitheanus, secundus Colbertinus, tertius in nostro sancti Albini Andegauensis monasterio, quartus olim in abbatia sancti Mauri Fossatensis, nunc in clarissimi uiri Stephani Baluzii, quintus in sancti Martini Turonensis bibliothecis habentur.

Tres alii anaorum 700 uel 600 etatem preferunt, et primus quidem Regius, alter Baluzianus, et tertius Tarniensis. Duo annorum 500; alter quidem sancti Petri le Moustier, et alter beate Marie de Letitia. Quinque annorum 400 primus sancti Remigii Remensis, secundus Sorbone, tertius et quartus sancti  uictoris Parisiensis, quintus clarissimi Domini Bohier Diuionensis senatus Presidis, sextus Baluzianus. Quinque tandem annorum aut 300, aut 250: et duo quidem Regis nostri Christianissimi, tertius sancti Dionysii Remensis, quartus Gratianopolitanus, quintus clarissimi Domini de la Molgnon, senatus Parisiensis Presidis infulati.



ARTICULUS Iu. De huius libri editionibus.

Quam magna fuit Cypriani ob uite sanctitatem ac doctrinam fame celebritas tam multiplicate sunt Operum eius editiones. Pluribus autem ea uidetur antiquior, que sine ullo uel etatis, uel loci, uel typographi  nomine, atque, uti quidam putant, statim post inuentam typographicam artem excusa est. Altera Spire diuulgata fuit anno 1471, sed mendis passim fedata, tum dehinc alia anno 1483 uenetiis, ex Luce ueneti typographia prodiuit. Posthec Parisiis anno 1512, alia quibusdam seu ueris, seu spuriis Cypriani Operibus aucta, Remboldi typographi et aliorum labore concinnata est. Hec autem recognita fuit ab Erasmo, qui ei premisit prefationem, ac nonnullas annotationes, que ex Frobenii officina annis 1520, 1525, 1528, in uulgus exierunt.

Tum dehinc eadem Cypriani Opera anno 1541 apud Heruagium, et eodem anno Antuerpie apud Iohannem Crinitum, ac Parisiis apud Langelierum excusa sunt. Posthec Basilee edita fuerunt anno  1544 in Quenteliana officina Henrici Gauii studio, et apud iam laudatum Frobenium anno 1549, rursusque apud Heruagium anno 1550.

At sicut memorata Antuerpiensis editio in octauo uti loqui amant, publicata est, ita et Lugdunensis annis 1537, 1549 et 1556, uenetiana anno 1547, et Frobeniana 1603. Sed has et superiores editiones nec perfectas, nec accuratas esse plerique opinantur.

Postea uero ee D. Cypriani lucubrationes ad manuscriptos codices cura ac labore Guillelmi Morellii castigate elegantique charactere cuse, in publicam lucem Rome anno 1563, emisse sunt; atque subsequenti Parisiis recuse, sed aucte et emendatiores. Eodem autem anno 1564, soli Tractatus Cyprianici  post Leonis Magni Opera Parisiis, apud Claudium Fremi editi fuerunt.

Pamelius uero nouam ex antiquis manuscriptis et editis codicibus emendatam adornauit omnium Cypriani Operum editionem, que primum Antuerpie anno 1568, typis mandata est, ac postea ibidem anno 1589, et Parisiis 1574. Dehinc autem anno 1593, Simon Goulartius Caluiniane secte assecla nouam adornauit Operum Cypriani editionem, a Iohanne le Preux typis mandatam, que adhuc Parisiis diuulgata annis 1532, 1603 et 1644. Sed prius anno uidelicet 1616, Parisiis ex Michelis Chapelet typographia prodiuit, eamque Pauli Manucii et Guillelmi Morellii editionum, ac plurium manuscriptorum ope emendatam testificantur.

 Nouis deinceps curis aliam publici iuris fecit Rigaltius , quam quidem a se recognitam asserit uariis lectionibus, a Marcello II papa, et Antonio Augustino episcopo collectis ex optimis, uti ait, ueronensi et Beneuentano exemplaribus. Monitos autem nos esse uoluit has uariantes lectiones a se decerptas fuisse ex Cypriani uolumine, in quo illas Carolus de Montchal, Tolosatum archiepiscopus, propria manu descripserat, sed nouem tantummodo in hunc librum exhibet, ex illo ueronensi decerptas. Primum uero hec editio Parisiis anno 1646, et iterum anno 1666 cum quibusdam Pamelii obseruationibus, ex uidue Mathurini Dupuis officina publico usui donata est.

Ultimam Cyprianicorum Operum editionem, Oxonii  anno 1682 diuulgatam, debemus illustri uiro Iohanni Fell, Oxoniensi episcopo, qui illam ad decem et octo Anglicanos codices, diuersis manibus exaratos, et uarias lectiones sibi ex Anglia et Gallia missas non sine magno, et ab omnibus laudando labore recognouit et illustrauit. Nec minore laude dignam estimamus bonam doctissimi scriptoris fidem, qui palam professus est se ab iis procul remotum fuisse, qui non absque insigni religionis damno, suam in ostendendis ueterum Patrum neuis operam collocant. Utrum autem ubique et semper promissis steterit, certiores nos faciet clarissimus uir Stephanus Baluzius, qui collectis undique Cyprianicarum lucubrationum manuscriptis codicibus, nouam illarum editionem iam a longo tempore meditatur. Quo uero  eam ceteris accuratiorem fore magis confidimus, eo certius illius de aliis omnibus, hactenus uulgatis, editionibus iudicium exspectamus.



ARTICULUS u. De uariis in hunc librum annotationibus.

uarie sunt doctorum hominum in hunc, de quo disputamus, librum note et obseruationes. Duas autem tantum Erasmus in illum reliquit, ac prima quidem demiratur quemdam maluisse hunc tractatum potius appellare, quam epistolam. Ibi uero adiecit Cyprianum uideri sensisse mundum hunc senio reddi deteriorem. Sed que de huius scriptionis titulo annotauimus, satis ostendunt quo iure tractatus  nomine inscribatur. Non solus porro auctor noster, sicuti infra uidebimus, arbitratus est mundum senescere, et senio fieri deteriorem, seu potius illum non secus atque hominem, uexari senectutis infirmitatibus.

Plures sane, sed breuissimas in hunc librum Guillelmus Morellius edidit obseruationes, quibus nichil aliud egit, quam ut patefaceret quomodo Cypriani textus ex antiquis codicibus, aut sacrorum Bibliorum libris corrigendus sit. Unum uero dumtaxat animaduertit, uidelicet Cyprianum ibi de Exorcistis facere sermonem, ubi de demonibus, quos Christiani ex obsessorum corporibus eiiciebant, contra ethnicos disputauit. Sed nobis ille, sicuti infra dicendum, non de solis Exorcistis, sed omnibus plane  Christianis loqui uidetur.

Nouem quoque supra quinquaginta Pamelius composuit in hunc librum notas: sed ee plereque omnes spectant illius textus corruptionem, aliis uero paucioribus dicta Cypriani aliorum ueterum Scriptorum auctoritate, aut enucleare, aut confirmare nititur. Sed quia catholice Ecclesie documenta iis illustrare conatus est, non omnes Goulartio placuerunt. Eas itaque tentauit ad Caluiniane sue secte placita reducere. Preterea omnes ipsasmet Pamelii in hunc librum obseruationes recudi curauit, quibus paucas adiecit hac nota § Distinctas. Plerisque autem omnibus indicat uarias quasdam unius manuscripti codicis, secum a Boueo communicati lectiones. Quinque enim dumtaxat iis adiecit, quarum prima nos  monet in corruptione presertim morum consistere mundi senectutem. Secunda uero obseruat longeuam priscorum hominum uitam confirmari diluuii generalis historia. Tertio dehinc animaduertit antiquas Christianorum preces ad Deum dirigi per Christum sine sanctorum inuocatione. Sed ostendere debebat utrum eam Cyprianus alicubi saltem negauerit. Quarto fatetur ueteres Christianos usos fuisse externo crucis Christi signo, sed sine superstitione, et ulla doctrine de Christi merito imminutione. Bene quidem est, quod huius uenerandi signi usum comprobet. At quis umquam superstitiosum illius abusum probauit, aut doctrinam de Christi merito infirmari impune passus est? Denique uariis antiquorum Ecclesie Patrum testimoniis probat nullum post hanc  uitam dari penitentie locum. Sed ibi pro genuina citat spuriam Iustini martyris commentationem.

Paucas postea in hunc librum notas Rigaltius concinnauit, que in eius editione anno 1664, ab aliis in Orationem Dominicam non distinguuntur. Non plures quippe sunt, quam nouemdecim. At nouem ex illis exhibet ueronensis, uti diximus, codicis lectiones; aliis uero, que, una excepta, breuissime sunt, quedam Cypriani uerba explicare, aut confirmare conatur.

Duplex in Oxoniensi editione notarum, satis commodo ordine digestarum, genus est. Prioribus autem minori charactere excusis proferuntur uarie codicum quidem manuscriptorum, sed neutiquam antiquarum  editionum lectiones. Cur autem he omisse sint, exploratum non habemus. Secundi uero generis note ad explicandum et stabiliendum Cypriani textum conducunt. In his porro doctus ille uir laudande procul dubio breuitati consuluit. Longiores ceteris sunt due priores, quarum altera opinionem illorum refellit, qui opinantur Demetrianum fuisse Africe proconsulem. Altera uero respondet Lactantio, qui Cyprianum, ut supra diximus, ideo corripit, quia sacre Scripture auctoritate pugnauit aduersus ethnicum hominem, qui illam plane penitusque reiiciebat, et aspernabatur, Dissimulare porro non possumus nonnullas minus quidem probandas esse quasdam eruditi sane editoris obseruationes, atque in primis penultimam, qua contendit reiectos a Cypriano purgatorios ignes, de  quibus nichil prorsus in mente habebat. Sed de his infra suo loco agendum.



CAPUT III. NOuAE IN HUNC LIBRUM OBSERuATIONES.



ARTICULUS PRIMUS. De sacre Scripture auctoritate, et quibusdam illius locis.

Lubenti certe animo fatebimur uerum illud esse, quod Lactantius asseruit Cyprianum eximia raptum fuisse diuinarum Litterarum eruditione . Quomodo enim illarum doctrina rapi non potuisset, quibus diuini magisterii et nominis tribuit auctoritatem ? In antiquis autem editionibus ac pluribus manuscriptis exemplaribus absunt hec duo uerba et nominis : sed leguntur in quinque aliis, nec ibi addita temere uidentur. Supremam autem sacrarum nostrarum Scripturarum auctoritatem ideo tam asseueranter predicat ; quia persuasum omnino habuit ipsummet Deum, ac Spiritum sanctum in illis locutos, easque compositas fuisse a Prophetis et scriptoribus, qui codem Spiritu sancto pleni erant. Constans uero semper fuit hec Cypriani sententia, quam in hac commentatione et plerisque omnibus scriptis suis, ac potissimum in tribus aduersus Iudeos libris, tamquam certam et minime dubiam ponit et sequitur. Nihil itaque opus est illud  a nobis fusius probari.

At opere forsitan alicuius pretium erit obseruasse quedam Ezechielis uerba alio modo in hoc citari ad Demetrianum, quam in secundo illius aduersus Iudeos libro. Nam ea eidem Demetriano , aliisque gentilibus sic obiicit: »uadite, et cedite, et nolite parcere oculis uestris. Nolite misereri senioris, aut iuuenis, aut uirginis; et paruulos et mulieres interficite, ut perdeleantur. Omnem autem super quem signum scriptum est, ne tetigeritis. Quod autem sit hoc signum, et qua in parte corporis positum sit manifestat alio in loco Deus dicens: Transi per mediam Hierusalem, et notabis signum super frontes uirorum, qui ingemunt et merent ob iniquitates,  que fiunt in medio ipsorum .« In secundo autem aduersus Iudeos libro: »Transi per mediam Hierusalem, et notabis signum super frontes uirorum, qui ingemunt et merent ob iniquitates que fiunt in medio ipsorum. »Item illic uadite et cedite, et nolite parcere oculis uestris . . . . . Omnem autem super quem signum scriptum est, ne tetigeritis .« Hoc autem secundo loco sequitur sacrorum Bibliorum ordinem, quem cernis priori inuersum. Sed nemo umquam negabit id licitum fuisse Cypriano, qui uoluit hac ratione seriem sermonis sui aptiori transitione connectere. Nonnullis itaque mirum fortasse magis uidebitur cur in hoc posteriore loco dixerit. »Item illic, in priore autem: Manifestat alio in loco.«  Nam hec in eodem scripta sunt. Numquid ergo in auctoris nostri textu describendo errauerunt oscitantes librarii, qui illo, et non alio in loco scribere debebant? Num uero ad alium aliquem, quod uix credimus, locum respexit?

Ceterum ibi, sicut alibi  sequitur Septuaginta duorum interpretationem, atque ubi etiam hec retulit uerba: »Querite Deum, et uiuet anima uestra ;« que quidem non ex propheta Amos, in Oxoniensi editione citato, sed ex Psalmo LXIX, iuxta eamdem Seniorum interpretationem desumpta sunt.

Maiorem fortasse admirationem aliquibus mouebunt citata ab illo aduersus ethnicum hominem quedam Noui Testamenti uerba: sed hec paucissima, et  ipsiusmet Christi sunt. Duas autem cur ea protulerit nobis reddit rationes. Primo quidem, quia Christus neminem umquam fefellit. Secundo, quia plura predixit quemadmodum reuera euenerunt. Quamobrem ethnicos, adhibita hac cautione, sic alloquitur: »Credite illi, qui omnino non fallit; credite illi, qui hec omnia futura predixit .« Iure autem potiori testimonia ueteris Testamenti urget aduersus illos, qui nescire poterant ea Christianos accepisse ab infensissimis suis hostibus Iudeis, a quibus illud integrum et sanum seruatum fuerat .



ARTICULUS II. Quomodo Cyprianus Deum exsistere demonstret ex recta humani corporis statura, ex solis et aliarum rerum creatione, atque ex publica demonum, a Christianis ex obsessis corporibus eiectorum confessione.


Quamquam Cyprianus in hoc ad Demetrianum libro pro certo, et iam a se alibi probato, sumat unum dumtaxat esse Deum; quibusdam tamen, nec minimi quidem momenti, argumentis illud tam clare, quam breuiter demonstrat. Primum autem illud est, quo in ethnicum hominem sic pugnat: »Rectum te Deus fecit . . . . . tibi sublimis status, et ad celos atque ad Deum sursum  uultus erectus est. Illuc intuere, illuc oculos tuos erige, et in supernis Deum quere . . . . . cum statu oris et corporis animum tuum statue. Ut cognoscere Deum possis, te ante cognosce. .«  Deum itaque reuera exsistere, ac esse unicum, inde luculenter conficit, quod homo si se ipsum, et animum suum cognoscat, si ad statum suum sublimem attendat, si uultum ad celos erectum serio consideret, tum cogetur fateri se a Deo conditum, ac celos et omnia creata ab illo fuisse. Nos uero hanc argumentationem in nostra de Lactantii libris dissertatione excussimus et explanauimus. Quin etiam sol ipse solus omnibus euidentissime patefacit clarissimum . ut ait idem Lactantius, et nos alibi annotauimus, lumen suum esse in argumentum diuine, et unice maiestatis , id est, exsistere Deum uerum et unicum, a quo creatus est. Solis autem et celi exemplum pre ceteris omnibus creaturis uterque  selegit, quia cunctis hominibus supremam Omnipotentis Dei, et ipsius solis, et celi creatio maiestatem et potentiam demonstrat.

Recte ergo Cyprianus inde concludit relinquenda esse idola, siue falsos gentilium deos quos error humanus inuenerat, et agnoscendum ac colendum illum uerum et unicum Deum, qui opem eius implorantibus subuenire tam facile potest, quam frustra falsi dii precibus hominum inuocantur.

Deinde uero Deum exsistere probat alio inuictissimo sane argumento, quod ducit ex publica confessione demonum, quos ethnici deos esse arbitrabantur. Nam ii a Christianis adiurati, non solum ipsorum uerbis, tamquam spiritualibus flagris et tormentis, ex obsessorum eiiciebantur corporibus, sed palam quoque  fateri compellebantur se deos non esse, suisque prestigiis ac fallaciis illudere hominibus, ac unum dumtaxat, quem iidem Christiani colebant, esse Deum. Animaduertere autem iuuat quanta confidentia hanc aduersus ethnicos urgeat argumentationem. Demetrianum enim, ceterosque omnes ethnicos his compellat uerbis; »O si audire uelles  et uidere, quando a nobis adiurantur, et torquentur spiritalibus flagris, et uerborum tormentis de obsessis corporibus eiiciuntur, quando eiulantes et gementes, uoce humana, et potestate diuina flagella et uerbera sentientes, uenturum iudicium confitentur. « Instat adhuc acrius, et illos ad experimentum tante potestatis, ac illius publice demonum confessionis faciendum sic prouocat:  »ueni et cognosce uera esse que diximus .« Neque id semel dixit, sed duobus aliis repetit in libris . Iam uero obseruauimus  eosdem gentiles non minus audacter a Tertulliano prouocari, nec illud ab ullo umquam homine, si sani capitis sit, reuocari posse in dubium.

Certo igitur certius est tum demones a Christianis expulsos fuisse ex obsessorum corporibus. At si id mirum sit, mirabilius profecto qua ratione fugabantur. Non uoce, quidem, humana, sed diuina potestate cogebantur ex corporibus, quolibet tempore obsessis, exire, eiulantes, ait auctor noster, et gementes, ac  Christianorum, eos adiurantium, uerbis non secus atque spiritalibus flagris, uerberibus, ac tormentis cesi et excarnificati. Quapropter ille ad Donatum scribebat datam Christianis facultatem, qua poterant hos immundos et erraticos spiritus, »ad confessionem minis increpantibus cogere, ut recedant duris uerberibus urgere; conflictantes, eiulantes, gementes incremento pene propagantis extendere, flagris cedere, igne torrere. Res illic agitur, nec uidetur, occulta plaga, et pena manifesta. .« Rursus autem alio in libro: »uideas illos nostra uoce et operatione maiestatis occulte flagris cedi, igne torreri, incremento pene propagantis extendi, eiulare, gemere, et deprecari .« Quocirca cuilibet Gentili fidenter  dicebat: »uidebis nos rogari ab eis quos tu rogas; timeri ab iis quos tu times, quos tu adoras. uidebis sub manu nostra stare uinctos, et tremere captiuos quos tu suspicis, et ueneraris ut dominos. .«

Tum itaque demones non solum a Christianis torquebantur et eiiciebantur, sed ex obsessis etiam hominum corporibus quantumlibet inuiti exeuntes, adigebantur palam declarare quibus prestigiis homines fallerent, se uero non esse deos, sed unicum dumtaxat esse Christianorum Deum. At nichil certe hac publica illorum confessione erat uerius, certius et manifestius. Meritissimo igitur iure Cyprianus hanc aduersus ethnicos elicit conclusionem: »Certe uel sic confundi in istis erroribus tuis poteris, quando  conspexeris deos tuos quid sint interrogatione nostra statim prodere, et presentibus licet uobis, prestigias illas et fallacias suas non posse celare. « Aut sicut in alio libro dixerat: »Unde ueniant et quando discedant, ipsis etiam, qui se colunt, audientibus confiteri. .« In aliis porro dissertationibus nostris totam hanc argumentationem enucleauimus, planumque cuilibet fecimus tanti illam esse roboris; ut inde inuictissime demonstretur tam falsos esse gentilium deos, quam unicum esse Deum, atque idcirco tam falsam esse eorumdem gentilium quam ueram Christianorum religionem .

Morellius porro in suis ad hunc librum obseruationibus  animaduertit Cyprianum ibi sermonem fecisse de Exorcistis Christianis, qui demonia ex obsessorum corporibus eiiciebant. At certe si Cyprianum de iis tantum, qui Exorcistarum ordine initiati erant, locutum esse existimat, plane fallitur. Nam Cyprianus in iam citato libro ad Donatum diserte asserit cuiuis Christiano concessam fuisse demonia eiiciendi potestatem. Nos quoque in superiori nostra dissertatione ostendimus tum a quibuslibet Christianis, quemadmodum ab Exorcistis, eiectos fugatosque demones .



ARTICULUS III. Credendum Christo, qui sanguinis sui pretio hominem sacro Baptismate regenerat, de duplici mortis illius signo; de penitentia, ac quo sensu nemini, hanc uitam agenti, sera esse dicatur.


Satis homini non est Deum cognoscere, sed illi etiam debet credere, ac Christo, qui ab ipso Patre suo eterno missus, »redemit credentem pretio sanguinis sui, reconciliando hominem Deo Patri, uiuificando mortalem regeneratione celesti « At quenam est illa celestis regeneratio, nisi sacri Baptismatis sacramentum, quo, ut ait Apostolus consepulti sumus cum Christo »in mortem, ut quomodo surrexit a mortuis per gloriam Patris, ita et nos in nouitate uite ambulemus? « Quamobrem Cyprianus paulo  antea scripserat: »Qui exposita natiuitate terrena, spiritu recreati, ac renati sumus, non iam mundo, sed Deo uiuimus « Dixit autem exposita, id est deposita et abiecta natiuitate terrena; quo sensu Tertullianus et Lactantius, quemadmodum in superioribus dissertationibus obseruauimus, hoc uerbo utuntur. Nec semel quidem illud auctor noster adhibet, sed alibi quoque, et in suo imprimis ad Donatum tractatu, ubi admirabiles Baptismi effectus totis eloquentie sue uiribus describit, ac predicat .

At sicut recte docet Baptismatis gratiam esse sanguinis Christi pretium, ita etiam asseuerat ad eumdem eius sanguinem, et crucis tormentum pertinere signum, quo quisquis inuenietur insignitus, saluus et  incolumis reseruabitur . Quod quidem probat supra citato Ezechielis testimonio, et his insuper Moysis in Exodo uerbis: Et erit sanguis in signo uobis super domos, in quibus uos eritis; et uidebo sanguinem, et protegam uos, et non erit plaga diminutionis cum percutiam terram Aegypti . Quodnam autem sit illud signum, ipse nobis indicat in uicesimo secundo secundi aduersus Iudeos libri capite, ubi, utrumque illud Ezechielis et Moysis testimonium retulit . Huius quippe capitis titulus est: »Quod in hoc signo crucis salus sit omnibus, qui in frontibus notentur.« Nos uero alibi post Augustinum annotauimus hanc aliasque capitum inscriptiones, ab ipsomet Cypriano esse profectas. Eodem porro modo  citata Exodi uerba, in hoc libro scripta sunt, atque in nostris tractatus ad Demetrianum codicibus. At in illius editionibus pro In quibus eritis, legimus: In quibus uos eritis.

Addit ille agnum Paschalem fuisse huius signi umbram et imaginem, cuius ueritas in Christo moriente impleta est. Rationem uero hanc statim reddit: »Et illic percussa Aegypto, Iudaicus populus euadere non nisi signo et sanguine agni potuit, ita et cum uastari ceperit mundus et percuti, quisquis in sanguine et signo Christi inuentus fuerit, solus euadet. .« Hac autem comparatione et argumentatione rursus probat neminem in fine mundi saluandum, nisi signum crucis Christi pretulerit,  quemadmodum nullus ex Aegypto saluus et incolumis euasit, nisi agni signo et sanguine notatus.

Nemo tamen in animum inducat Cyprianum existimauisse quemlibet eo solo crucis signo, fronti sue prefixo, saluum fieri. Ad eternam enim felicitatem comparandam bona insuper opera requiruntur. Neque alio sensu dixit: »Credite illi, qui credentibus credentibus premium uite eterne dabit .« Nam ille in suis passim, ac plenis etiam scriptis, uti in libro de Opere et Eleemosynis, et libro tertio aduersus Iudeos plane ostendit preter fidem et crucis Christi signum necessaria esse bona opera, quorum merito possimus sempiternam beatitudinem consequi.

Plura autem recenset et predicat bona Christianorum  opera, de quibus postea agendum. At nemo sane negabit unum ex iis esse, quo hominem, et impii falsorum deorum cultus, et pristinorum delictorum penitet. Etenim si uera et sincera sit penitentia: »uenia, inquit, confitenti datur, et credenti indulgentia salutaris de diuina pietate conceditur « Neque ullus difficultatem illius obtinende excusare ullo modo potest. Nam patet, ait ille, »ad indulgentiam Dei aditus, et querentibus, atque intelligentibus ueritatem facilis« accessus est  Quin etiam nullum uult aut infirma, aut prouectiori etate retardari, quominus acta penitentia salutem adipiscatur; quia »in isto adhuc mundo, inquit, nulla sera est « Tantum siquidem est sanguinis Christi pretium, ut »sub ipso,  ait adhuc ille, licet exitu, et uite temporalis occasu, uenia confitenti detur, et credenti indulgentia concedatur;« et ita, »ad immortalitatem sub ipsa morte transitur.« uerum ibi doctus Oxoniensis, tametsi ecclesie Anglicane episcopus, scite obseruat hec ad ethnicum hominem, nec sacris baptismi undis adhuc renatum, facta esse uerba; quandoquidem improbis et sero resipiscentibus Christianis non potest tam facilis uenia promitti. Et certe id sepius probat Cyprianus, ac precipue toto suo de Lapsis tractatu, ex quo hec transcripsisse nunc sufficiat: »Quam magna deliquimus, tam granditer defleamus. Alto uulneri diligens et longa medicina non desit: penitentia crimine minor non sit .«



ARTICULUS Iu. Utrum Cyprianus ignes purgatorios negauerit, quam diserte asserat eternas fore penas damnatorum, quorum breuis oculorum fructus perpetua uisione pensabitur, ac quam uariis et horrendis cruciatibus Christiani ab his excarnificati fuerint.


Post hanc uitam nullus, inquit, Cyprianus, penitentie et satisfactionis locus est, sed »hic uita aut amittitur aut tenetur. .« At quo magis clara, et certa sunt hec posteriora uerba, eo minus probabilis nobis uidetur hec Oxoniensis episcopi animaduersio: »De Purgatoriis ignibus, ait ille, non est quod quis sibi blandiatur, et  uite postliminium speret ab inferis?« Numquid enim Cyprianus ibi purgatorios negauit ignes, quorum nullam ibi fecit mentionem? Numquid illos ibi notare necessario debuit? Minime gentium. Nam fatente eodem Oxoniensi episcopo, ibi ille contra gentiles disputat, qui quidem si in impio falsorum deorum cultu ad mortem usque perseuerauerint, eternis cruciabuntur inferni penis et ignibus: si uero morte imminente, credant, conuertantur, »et regeneratione celesti,« siue baptismo regenerati, ex hac uita discedant, beatam immortalitatem statim consequentur. Quis autem non uidet nichil inde contra purgatorios ignes posse concludi?

Postquam autem auctor noster plane pronuntiauit fore ut infidelium et improborum hominum anime  cum corporibus torqueantur eternis doloribus, ac suppliciis, continenter adiecit: »Spectabitur illic a nobis semper, qui hic nos spectauit ad tempus, et in persecutionibus factis oculorum crudelium breuis fructus perpetua uisione pensabitur .« At rursum obseruat episcopus Oxoniensis his uerbis exagitari euanida et seua theatrorum gaudia, que gentilium et christiane religionis persecutorum pascebant oculos. Sed docti uiri uenia nobis dicere liceat Cyprianum ibi non loqui, immo nec cogitasse quidem de publicis theatrorum gaudiis, sed de crudelissimo spectaculo gentilium, qui Christianos dirissimis cruciatibus excarnificari et necari auidissime spectabant. Sensus itaque illius est crudelium oculorum, quibus Christianos in persecutionibus immani feritate  cruciatos et occisos ethnici non magno sine gaudio spectauerunt, breuis fructus »perpetua uisione pensabitur,« siue considerabitur et estimabitur: »secundum Scripture sancte,« sicuti ille ibidem ait: »fidem dicentis: uermis eorum non morietur, et ignis eorum non exstinguetur, et erunt ad uisionem uniuerse carni .«

Quamuis autem dixerit breuem esse fructum gentilium, qui crudeles oculos horrendo Christianorum trucidatorum spectaculo oblectabant; hi tamen ipsimet Christiani tam longis, quam horrendis cruciatibus sepissime interficiebantur. uaria autem illorum genera Cyprianus sic depinxit: »Innoxios domo priuas, patrimonio spolias, catenis premis, carcere includis, bestiis, gladio, ignibus punis. Nec saltem contentus  es dolorum nostrorum compendio, et simplici, ac ueloci breuitate penarum, admoues laniandis corporibus longa tormenta, multiplicas lacerandis uisceribus numerosa supplicia, nec feritas atque immanitas tua usitatis potest contenta esse tormentis, excogitat nouas penas ingeniosa crudelitas .« Palam itaque facit suppliciorum, quibus sanctissimi martyres nostri torquebantur, duplex fuisse genus. Alia enimuero erant ordinaria, uidelicet exsilium, spoliatio bonorum; catene, quibus premi; carcer, quo includi; bestie, a quibus deuorari; gladius, quo plecti capite; ignes, quibus exuri solebant. Alia uero extraordinaria, nimirum longiora, multiplicata, et ea omnia, que ingeniosa crudelitas, et  quemadmodum ille adhuc ait: »Insatiabilis carnificine rabies, et inexplicabilis libido seuitie « excogitare umquam potuit. Sed de iis in superioribus nostris dissertationibus actum abunde a nobis fuit, et in sequenti adhuc agetur .



ARTICULUS u. Quanta iniquitate ethnici condemnauerint Christianos, nec defensos, nec auditos; quam mirabilis fuerit eorum, quorum numerus semper augebatur, patientia, et quos Deus ultus est ruinis Regum, iacturis opum, dispendio militum, ac diminutione castrorum.

Quanto maior ethnicorum in excarnificandis et interimendis  Christianis crudelitas, tanto maior erat in iis condemnandis iniustitia. Nam contra prescriptas naturalis, diuini et humani iuris leges eos nec defensos, nec auditos torquebant, condemnabant, ac quibuslibet necabant hactenus inauditis penarum generibus. Quamobrem Cyprianus iniquissimos illos homines hoc argumento profligat et reuincit: »Christianum esse aut est crimen, aut non est .« Si crimen non est, innocens certe absolui debuit. Si uero crimen est, qui se Christianum esse inficiabatur, is ceterorum reorum more questione torqueri debebat, donec crimen suum fateretur. Nam ideo legibus constituta est de reis questio, ut corporis dolore exprimatur an uerum sit accusati crimen. uerum ethnici, spretis hisce equissimis legibus,  Christianum se esse sponte et sepius confitentem, in ipso foro, et audientibus magistratibus ac presidibus clamantem, ac falsos gentilium deos euertentem, questione crudelissima cogere nitebantur, ut se Christianum, id est, quod putabant, crimen negaret. Cyprianus itaque ethnicos his insectatur uerbis: »Cum sponte confitear, et clamem, et crebris ac repetitis identidem uocibus Christianum me esse contester, quid tormenta admoues confitenti? . . . Dum me Christianum celebri loco, et populo circumstante, pronuntio, et uos et deos uestros clara et publica predicatione confundo, quid te ad infirmitatem corporis uertis? Quid cum carnis imbecillitate contendis? « Quis autem diffitebitur nichil iniquius, et omni humano, ciuili et diuino iuri magis contrarium  fieri umquam posse, quam hominem dirissimis tormentis compellere, ut crimen, cuius accusatur, etiam mendacio fallente, deneget, et ita negantem absoluere? Totam porro hanc argumentationem exposuimus et examinauimus in superioribus nostris dissertationibus de Minucii Felicis, et Tertulliani libris, ex quibus Cyprianus eam delibasse haud prorsus immerito uidetur .

Sed urget adhuc ille, ac recte docet Christianum ad reiiciendam aut negandam religionem suam nec ui, nec tormentis cogendum, sed uincendum ratione, ac ualidis argumentis fidem eius destruendam. Quapropter ethnicum hominem sic compellat: »Cum  animi uigore congredere, uirtutem mentis infringe, fidem destrue, disceptatione si potes, uince, uince ratione. « Eadem sicuti ostendimus, est Tertulliani ac Lactantii argumentatio, quam iste hunc exprimit in modum: »Religio cogi non potest. uerbis potius, quam uerberibus res agenda est, ut sit uoluntas.« De his autem plura, ac nisi fallimur, satis abundanter in superioribus dissertationibus nostris disputauimus .

Quamuis autem Christiani cernerent se summa omnium iniquitate ac propter suum solum nomen ab ethnicis condemnari et trucidari; horribiles tamen cruciatus, sine ulla in persecutores suos maleuolentia,  sed tanta profecto patientia, quanta animi fortitudine perferebant. Sibi enim a Deo preceptum esse nouerant, ne odio haberent ullum umquam hominem, ac ipsos etiam inimicos suos diligerent . Quapropter nullam reddebant pro iniuria uicem, sed pro odiis beneuolentiam, ac pro inflictis sibi suppliciis monstrabant salutis iter . Nemo itaque a tyrannis apprehensus reluctabatur, immo excarnificatus, gloriabatur, et gratias agebat. Que quidem in superiori nostra dissertatione explicata sunt .

Neque tamen illud infirmitati aut impotentie adscribendum: Nimius, quippe, ut ait Cyprianus, et copiosus erat illorum numerus .  Et certe uidimus quanta esset Tertulliani tempore illorum multitudo, qui cum quotidie multiplicarentur, longe plures, dum auctor hec scribebat, procul dubio esse debebant  Non id itaque probandum esse censuit, quod omnibus notissimum erat, et gentiles molestissime ferebant. Sua igitur multitudine Christiani facile poterant gentilium ulcisci crudelitatem, quemadmodum a nobis adhuc in superiori dissertatione demonstratum est. .

Preterea certo sciebant horrendam gentilium immanitatem non impunitam ab equissimo iudice Deo dimitti: »Patientes,« idcirco eos, inquit Cyprianus, »faciebat de secutura ultione securitas .« At unde, inquiet aliquis, securitas tanta? Primum  quidem, quia omnipotens ipse Deus, id futurum esse disertis solemnibusque uerbis promiserat. Deinde uero illum reuera promissis stetisse hinc auctor noster conficit; quod »numquam, inquit, impiorum scelere in nostrum nomen exsurgitur, ut non statim diuinitus uindicta comitetur. « Nec id probatu difficile sibi esse asseruit, quod ex rerum preteritarum historiis omnibus erat compertum. Satis itaque sibi sufficere existimauit recentis memorie proferre exemplum, quo Deus grauissimas de Christianorum persecutoribus repetiuit penas, »ruinis regum, iacturis opum, dispendio militum, diminutione castrorum.« Iam uero uidimus his eius uerbis denotari funestissimam Decii imperatoris et filiorum eius Decii, Traiani  et Etrusci cladem et mortem. Quam euidens autem et insigne fuerit illud diuine ultionis, ut loquitur auctor noster, documentum, ostendemus in subsequenti dissertatione in librum Lucii Cecilii de Mortibus Persecutorum; quo quidem aliisque pluribus exemplis palam omnibus fecit quales quantasque Decius aliique immanissimi Christianorum tyranni penas Deo dederint. In aliis quoque dissertationibus nostris manifeste expendimus quam ualidum et inuictum ex iis ad uindicandam christiane religionis ueritatem argumentum ducatur .



CAPUT Iu. Expenduntur Cypriani argumenta, quibus Demetrianum aliosque gentiles refellit, qui Christianos publicarum belli, famis, et pestis calamitatum causam esse criminabantur.



ARTICULUS PRIMUS. Primum Cypriani argumentum ex mundi senio desumptum examinatur.

uidimus in superioribus nostris dissertationibus quam sepe et impudenter ethnici obiecerint Christianos publicarum omnium calamitatum, quibus mundus uexabatur, ideo esse causam; quia illorum deos non uenerabantur . Quamuis autem toties insulsa illa criminatio, ab religionis nostre defensoribus funditus euersa fuerit,  quoties ab iisdem ethnicis repetita; Demetrianum tamen aliosque non puduit eam redintegrare, cum Cypriani nostri tempore mundus triplici, belli, famis et horrende pestis clade premebatur. Cyprianus itaque ad eos rursus refellendos hunc, uti annotauimus, conscribere librum coactus est. Quia uero eorum impudentiam, satis superque ab aliis repulsam, nouis quibusdam rationum momentis comprimit, ea nunc solito more nostro examinanda sunt. Primum igitur demonstrat has, aliasque publicas clades, aut generatim, aut sigillatim spectatas, minime quidem a Christianis, sed nonnumquam causis naturalibus, et longe sepius maximis ipsorummet gentilium sceleribus, ac semper in sceleratorum hominum penam excitari. Naturalibus autem causis eas generaliter tribuendas  esse colligi posse putat ex senio mundi, quem ad occasum et interitum uergere arbitrabatur . Quatuor enim, inquiebat, inuerse erant anni tempestates. Minor siquidem erat hyeme copia imbrium; estate, solis flagrantia; uerno tempore, celi temperies; et autumno, fructuum fecunditas. Preterea aurum, argentum, aliaque metalla in uisceribus terre decrescebant, et ubique deficiebant agricole, nature et milites. Quin etiam »canos, ait ille, uidemus in pueris, capilli deficiunt antequam crescant, nec etas in senectute desinit, sed incipit a senectute. « Denique maxima erat morum deprauatio. Atque ex his omnibus concludit mundum senescere, nec mirum esse si in eius, ueluti  in aliorum uiuentium, senectute omnia degenerent et deficiant.

uerum sicuti nullus dubitandi locus est, quin hec omnia uera sint, que Cyprianus tam affirmate asseuerat: ita sanctissimi Martyris pace, fas dicere nobis sit hec non accidisse, quia mundus, qui per tot post eius mortem secula integer perseuerauit, iam tum senuerat, et fini suo erat proximus. Deinde uero aurum et argentum decrescebant exhaustis in quibusdam tantum locis, non autem ubique terrarum illorum uenis. Frequentiores uero hominum mortes contigere potuerunt ex eris intemperie et corruptione, unde etiam orta erat illa horrenda pestis, que omnia depopulabatur. Pestilentissimus quoque er efficere potuit, ut plane immatura esset in pueris canities, et uires, que  in eis augeri debebant, tamquam in senibus minuerentur. uerum tametsi hec omnia ex naturalibus causis orta esse euidentissime probaretur, non minus tamen certum est tantas clades in improborum, uti mox uidebimus, hominum accidisse uindictam.

Non singularis porro fuit Cypriani de proximo mundi fine sententia, sed ipsi cum aliis diuerse etatis Patribus communis. Lactantius enimuero et alii plurimi, ut suo loco obseruauimus, persuasum habuerunt fore ut totus mundus expleto ab eius ortu sex millium annorum numero destrueretur. Alii autem, sicuti Tertullianus, putabant eamdem fore illius atque Romani Imperii ruinam. Alii tandem, ut Ambrosius et Gregorius Magnus, quemadmodum Cyprianus noster, predicabant toties mundi finem imminere,  quoties publicis famis, pestis, et aliis extraordinariis calamitatibus uexabatur . At ne in animum, queso, tuum facile inducas id ab illis omnibus, tamquam certum, ac minime dubium pronuntiari, quod soli Deo cognitum esse certioribus Christi uerbis didicerant. At quia uidebant quedam accidisse prenuntiata ab eodem Christo mundi labentis signa, de his monendos esse Christianos existimauerunt, ut de subsecuturis plane incerti, sanctiorem uitam ducerent, nec sibi promitterent longiorem. Ex publicis porro calamitatibus, quemadmodum ex morum corruptione nullus certo conficere  umquam potuit proximum esse mundi finem. At nemo quoque, uti putamus, negare potest rectissime a Cypriano nostro concludi publicas calamitates commotas fuisse grauissimis gentilium flagitiis, sceleribus, superstitionibus impiis, ac communi morum corruptela. Quomodo autem secundum hinc ille eruat argumentum, iam, si placet, expendamus.



ARTICULUS II. Quam luculenter Cyprianus demonstret publicas calamitates non ideo accidisse, quia Christiani uerum Deum uenerabantur, sed quia ethnici falsos colebant deos, et aliorum grauissimorum criminum rei erant, ubi de seruorum penis.

Constat sane mundum non a se ipso, ut alibi demonstrauimus,  monstrauimus, fuisse creatum, sed a uero et omnipotenti Deo, cuius nutu et arbitrio omnia reguntur, et cui homines et creature omnes parere ac seruire debent . Atqui ille precepit numquam falsos deos, sed se ipsum solum a cunctis hominibus coli et adorari. Nam »uoce,« ait Cyprianus, »diuina« iusserat: Dominum tuum adorabis, et illi soli seruies . Alio autem in libro hec totidem uerba retulit, et in Deuteronomio scripta esse testatur . In greca autem Seniorum interpretatione, , . At in Matthei et Luce Euangelio habetur, , adorabis, pro : timebis. Alibi uero Deus prohibuit  ne ficti ab hominibus dii ab ullo umquam colantur. Hec autem ipsa sunt eius citata a Cypriano uerba: Non erunt tibi dii alieni absque me . Eadem in alio libro repetit , que Seniores grece sic reddiderunt: . Latine uero in uulgata: Non habebis deos alienos coram me. Laudatus quoque ab eodem auctore nostro Hieremias Iudeis ceterisque omnibus annuntiauerat missos a Deo Prophetas, qui illos commonefacerent iram eius hoc impio alienorum deorum cultu prouocari. Nolite, inquiebat, diis alienis seruire, illosque adorare: Ne incitetis me in operibus manuum uestrarum ad disperdendos uos . Totidem autem hec uerba alio in libro retulit ; grece uero Septuaginta: . . In uulgata autem legimus: Neque me ad iracundiam prouocetis in operibus manuum uestrarum, ut non affligam uos. Sed eo grauius erat gentilium scelus, quod non solum falsos deos colerent, ac uerum et unicum Deum aspernarentur, sed Christianos etiam illum colentes, contra omnia, uti uidimus, humana et diuina iura, nec auditos umquam, nec defensos condemnarent, ac quibuslibet necarent suppliciis. Iure igitur merito Deus tanta illorum iniquitate et impietate offensus, hec et alia plura ipsorum crimina publicis calamitatibus uindicauit.

uerum enimuero preter utramque illam idololatrie,  ac summe iniustitie atrocitatem: »Innocentia, ait auctor noster, defecerat in foro, iustitia in iudicio, in amicitiis concordia, in moribus disciplina .« Longe uero fusius hec prosequitur in suo ad Donatum libro, ubi rationes reddit cur ipse, misso nefandis ethnicorum superstitionibus nuntio, christianam religionem amplexatus fuerit: »Incise, inquit, sint licet leges duodecim tabulis, et publice ere prefixo iura prescripta sint, inter leges ipsas delinquitur, inter iura peccatur. Innocentia nec illic, ubi defenditur, reseruatur. Seuit inuicem discordantium rabies, et inter togas, pace rupta, forum litibus mugit insanum . . . . . Flagrant ubique delicta, et passim multiformi genere peccandi, per improbas mentes nocens  uirus operatur . . . . . . Esse iam inter nocentes innoxium, crimen est. Malos quisquis non imitatur, offendit. Consensere iura peccatis, et cepit licitum esse, quod publicum est « Cetera uero, que hic transcribere longius foret, ibi legere poteris. Quam autem hec uera sint, si quis dubitare possit, ex iis certior adhuc fiet, que in superioribus nostris dissertationibus de corruptissimis ethnicorum moribus sepius obseruata, ac paulo post dicenda sunt.

Ethnici itaque, cum tot tantisque criminibus diuinas et humanas leges mira plane audacia et temeritate euerterent, conqueri sane non poterant, quod Deus ipsos publicis cladibus castigauerit. Sed eos insuper Cyprianus obuia omnibus domini et serui comparatione  plane reuincit. Si tibi sit seruus contumax, proteruus, infidelis, et qui iussis tuis non obtemperet, nonne illum »flagellas,« ait Cyprianus, »uerberas, fame, siti, nuditate, ferro frequenter et carcere affligis et crucias ?« At numquid, inquiet aliquis, fas dominis fuit tam multiplicibus penis seruos suos castigare? Etiam inquimus, et aliis pluribus quas Plautus his uersibus expressit:

Perfidie laudes, gratiasque habemus merito magnas,
Cum nostris sycophantiis, dolis, astutiisque,
Scapularum confidentia, uirtute ulmorum  freti
Qui aduersum stimulos, laminas, crucesque, compedesque,
Neruos, catenas, carceres, numellas, pedicas, boias
Indoctoresque acerrimos, gnarosque nostri tergi,
Qui sepe ante in nostras scapulas cicatrices indiderunt.
Sed alius quispiam a nobis postulabit cur ibi Cyprianus  addiderit ferro. Numquid, inquiet, domini seruos suos occidere impune poterant? Respondemus, antiquissimo iure Romano dominis reuera concessam fuisse in seruos uite et necis potestatem. Postea tamen Adrianus imperator, teste Spartiano, non solum uetuit ne serui a dominis occiderentur, sed iussit etiam a iudicibus dominos condemnari, qui in seruos suos acerbius animaduertisse conuincerentur . In libris uero Institutionum fit mentio date ab Antonino legis, qua »qui sine causa seruum suum occiderit, non minus puniri iubetur, quam si alienum seruum occiderit. Sed et maior asperitas dominorum eiusdem principis constitutione cercetur« . Demum Constantinus Magnus hoc dominorum ius in seruos duplici lege plane penitusque abstulit, ac preterea prohibuit ne dirius umquam in eos seuirent. In citato autem codice Theodosiano habes utramque illam legem. Ceterum quamuis Cypriani adhuc tempore domini potuissent seruos suos interficere, nobis tamen haud egre persuadebitur nomine ferro non hanc utique potestatem designari, sed potius quedam instrumenta ferrea, quemadmodum memoratas a Plauto laminas, seu candentes eris et ferri tabellas, quibus serui excruciabantur.

Ceterum tametsi dominus ius uite et necis in seruum suum non habeat, ab illo nichilominus, qui eiusdem cum ipso nature est, debitam seruitutem merito  exigit. Reluctantem itaque nec obedientem quando corripit, is ipse seruus penarum suarum causa est. Quanto igitur magis scelerati homines publicarum calamitatum causa sunt, qui relicto uero Deo, rerum omnium domino et moderatore, ac spretis et labefactatis omnibus eius legibus, falsos deos colunt, et in omni scelerum genere uolutantur! At hi non quidem Christiani, sed Gentiles erant, quorum idcirco iniquissima erat de publicis cladibus conquestio. Quapropter recte Cyprianus illos sic urget: »Nec dicatis mala accidere, quia dii uestri a nobis non coluntur: sed sciatis  hanc iram Dei esse censuram, ut qui beneficiis non intelligitur, uel plagis intelligatur« . Sed hec magis adhuc clara et perspicua  fient ex iis, que ille de singulis cladibus dixit, et nunc explananda sunt.



ARTICULUS III. Quomodo Cyprianus probauerit neutiquam Christianos, sed Gentiles bellorum fuisse causam.

Magna quidem erat ethnicorum de bellis expostulatio, siue ut Cypriani uerbis utamur: Hostem quereris exsurgere , qui Romanum imperium uastabat, et depopulabatur. At certe id minime quidem tribuendum erat Christianis, sed his ipsismet gentilibus: Quibus quasi etsi hostis, ait adhuc auctor noster, desit, esse pax inter ipsas togas possit . Togarum autem nomine omnes Romanos magistratus, presides et iudices togatos comprehendit.  Iam enim uidimus quanta inter eos essent dissidia, et dissensiones, quanta auaritie et iniustitie crimina, quibus homines crudelius quam bello sepe sepius uexabantur.

Huc accedit, quod: »Etsi extrema«  »de barbaris arma et pericula comprimantur,« interna tamen et domestica bella atrocius gerebantur »calumniis et iniuriis,« quibus in aliorum bona inuadebant. Nonne enim minus reipublice damnum bellis inferebatur, quam cum »a nocente,« uti ille ait, »crimen admittitur, nec innocens, qui uindicet inuenitur, de accusatore uel iudice metus nullus? Impunitatem consequuntur mali; dum modesti tacent, timent conscii, ueneunt iudicaturi .«  Sed de his uberius ad Donatum hec scripsit in uerba: »Flagrant ubique delicta . . . . . . . Hic testamentum subiicit, ille falsum capitali fraude conscribit. Hic arcentur hereditatibus liberi, illic bonis donantur alieni. Inimicus insimulat, calumniator impugnat, testis infamat; utrobique grassatur in mendacium criminum prostitute uocis uenalis audacia, cum interim nocentes nec cum innocentibus percunt.« 

Quia ergo tantus erat legum contemptus, tantaque grauissimorum etiam criminum impunitas: »Nullus, ait ille, delinquendi metus« , »uel pudor est; et sic peccatur, quasi magis per ipsa peccata placeatur .« Quid ergo  mirum si tot tamque impii et flagitiosi homines ubique reperti fuerint? Quid mirum, si mortiferum caput impudenter extulerint »falsarii, et uenefici?« Quid mirum, si uisi sunt, »in media ciuitate sicarii, tam ad peccandum precipites, quam impune peccantes?«  At de his facinorosissimis hominibus in superiori dissertatione actum est . Quis autem dubitat hec intestina bella longe peiora fuisse externis, que in extremis Imperii Romani finibus gerebantur? Sed uide, queso, utrum his uerbis, externa de barbaris arma, ad ea potissimum collineauerit, quibus Decius aliique Imperatores, qui, ut supra uidimus, cum in Christianos acrius seuirent, ad internecionem cesi, morte sua dederunt crudelitatis sue penas.

 At hec bella, inquit Cyprianus, nec fortuito aliquo casu, nec in Christianorum, sed Gentilium qui Deum irritauerant, ultionem gesta sunt. Nam »clarum est, ait ille, et manifestum, quia non per nos, sed pro nobis«  »accidunt cuncta ista, que de Dei indignatione descendunt .« He igitur bellorum clades non contigerunt »per nos,« id est, nostri causa, et quia falsos deos non colimus: sed »pro nobis,« quandoquidem Deus his bellis ulciscebatur nostras iniurias, ac persecutores nostros puniendo, optatam reddebat Ecclesiis nostris pacem.



ARTICULUS Iu. Qua ratione Cyprianus ostendat non Christianos, sed gentiles sterilitatis et famis esse causam.


Clamabant adhuc ethnici se fame, agrorum sterilitate, et frugum inopia ideo enecari quia Christiani illorum deos non uenerabantur . Sed insulsa plane erat hec secunda illorum querimonia. uerus etenim Deus uoluit hac publica calamitate mundum affligi, non quidem propter Christianos, qui illum pie colebant, eiusque parebant preceptis, sed propter ipsosmet Gentiles, qui illum uerum Deum esse negabant, ac grauissimis semper ledebant sceleribus. Tanta siquidem plaga etsi equo Dei iudicio mundus percuteretur, non inde tamen ethnici facti sunt meliores. Auari quippe homines ut frumenta carius  uenderent, claudebant horrea, pauperesque fame absumi malebant, quam eorum inopia opes suas non augeri. Maiorem itaque et multo crudeliorem famem faciebat eorum rapacitas et auaritia, quam terre sterilitas. Ecquid namque, ut recte arguit Gregorius Nazianzenus, »grauius atque acerbius, quam crudelitas, cupiditasque inexplebilis eorum, qui frumentum habent? obseruant enim temporum difficultates, et famem negotiantur, atque ex aliorum calamitatibus messem faciunt.«  Quamobrem immansueti et feri homines, qui omnem exuerant humanitatem, et Deo et ceteris hominibus detestabiles sunt. Nam Salomon in citatis ab eodem Gregorio et Cypriano nostro paremiis  hec pronuntiat: »Captans annonam maledictus in plebes est ;« aut sicut in uulgata legimus: Qui abscondit frumentum, maledicitur in populis. Neque diuinis tantum, sed humanis legibus hec crudelitas damnatur. Testem enimuero Paulum iurisconsultum habemus, qui scriptum reliquit: »Annonam attemperare et uexare uel maxime Dardanarii solent, quorum auaritie obuiam itum est tam mandatis, quam constitutionibus.« 

uerum duri et ferrei illi gentiles has equissimas leges pessumdederunt, ac flocci preterea habuerunt salutaria Dei monita, quibus sacri eius prophete futuram, propter eorum delicta, famem predixerant.  Quid enim citata a Cypriano  hac Aggei premonitione clarius? Eo quod domus mea deserta est, uos autem sectamini,  unusquisque in domum suam, propterea abstinebit celum a rore, et terra protrahet procreationes suas, et inducam gladium super terram, . uulgata: Et uocaui siccitatem super terram, et super frumentum, et super uinum, et super oleum, et super homines, et super iumenta, et super omnes labores manuum eorum . Predixerat igitur futuram terre sterilitatem, propterea quod homines relicturi erant domum Dei, id est, eius cultum, seu domum, in qua coli solebat, ut abirent unusquisque in domum suam, in qua idola falsosque deos uenerarentur.  Quamuis autem Cyprianus, Septuaginta seniores secutus, dixerit gladium, eo nichilominus nomine significatur haud dubie siccitas et sterilitas, qua mors hominibus inferebatur.

Quapropter hanc subiunxit prophete Amos uaticinationem: Et pluam, Septuaginta , uulgata, sicuti paulo post: Et plui super unam ciuitatem, et super aliam non pluam. . . . . et congregabuntur due et tres ciuitates in unam ciuitatem potande aque causa, et non satiabuntur. Et non conuertimini ad dicit Dominus . Tantum autem abest, ut tum se conuerterint ad hunc uerum et unicum Deum; quin potius eum grauius offenderint non tantum famis et sterilitatis, sed pestis quoque acerbius seuientis  tempore, uti iam demonstrandum est.



ARTICULUS u. Tantum abesse ut ethnici Deum, eorum criminibus offensum, curauerint pestis tempore placare, quin potius illum grauioribus flagitiis irritauerint.

Obseruatum a nobis iam fuit quam horrendum et inauditum hactenus in modum calamitosissima pestis, uti Cyprianus, Eusebius, et alii memorant, omnia depopularetur . Sed quid putas tunc actum ab ethnicis, qui Christianos huius tertie cladis accusabant? Numquid inde facti sunt meliores? Minime quidem. Deum enimuero, quem propter sua flagitia ad eos hac horribili peste castigandos  cegerant, nouis nec satis umquam detestandis irritabant sceleribus. Nam »cum peste ipsa et lue, ait Cyprianus, uel detecta sunt, uel aucta crimina singulorum, dum nec infirmis exhibetur misericordia, et defunctis auaritia inhiat ac rapina.«  Duplex autem arguit genus scelerum, in que tam crudeles, quam auari homines palam ruebant. Primum enim summa erat, et dictu horribilis illorum in egrotos, in morientes ac mortuos inhumanitas. Nullum quippe ferebant peste laborantibus auxilium, morientes plane penitusque deserebant, fugiebant morientium funera, et corpora mortuorum, non secus ac canum, insepulta relinquebant. Sed hec Pontius, Cypriani diaconus, et oculatus testis, tam natiuis, quam tragicis  coloribus depingit: »Horrere, inquit, omnes fugere, uitare contagium, exponere suos impie . . . . . . . Iacebant interim tota ciuitate non iam corpora, sed cadauera plurimorum; et misericordiam in se transeuntium contemplatione sortis mutue flagitabant. Nemo respexit aliud preterquam lucra crudelia. Nemo similis euentus recordatione trepidauit. Nemo fecit alteri, quod sibi fieri uoluit .« Eadem quoque de iisdem Gentilibus scripsit Dionysius Alexandrinus: , , , , , : »Eos qui egrotare inceperant exturbabant, carissimos refugiebant,  eosque in uiis semineces destituebant, aut mortuos insepultos proiiciebant auersantes mortis participationem ac societatem; quam tamen licet multiplici adhibita cautione ac diligentia, euitare non poterant .«

Secundum uero horumce hominum, omni humanitatis sensu plane destitutorum, flagitii genus, nec priore minus, illud fuit, quo morientes ideo dereliquisse uidebantur, »ne possent, dum curantur euadere .« Non enim eorum optabant sanitatem, sed mortem celerrimam; ut in eorum bona et facultates citius irruerent. Nemo quippe, ut mox citatus a nobis Pontius dicebat, aliud respexit, quam lucra crudelia. Neque  id certe dissimulabant. Etenim »predandi,« ait adhuc Cyprianus, »dissimulatio nulla, nulla cunctatio, nulla formido« . Sed eos uidere erat passim discurrentes, defunctorum bona rapientes, et occupantes. Ne quis uero alius, pari auaritia hiante illorum rapinas preuerteret, presto erant falsarii, qui morientium testamenta falsa supponebant, eaque iudicum, pretio corruptorum, auctoritate tamquam uera confestim approbabantur.

Tantum igitur abest ut improbissimi homines, tot tantisque cladibus uexati, resipiscerent, quin iram Dei non timentes, grauioribus flagitiis illam in se semper acrius concitabant . Merito itaque citati ab auctore nostro Prophete  conquesti sunt eos frustra his plagis cedi et uerberari, qui nec doluerunt, nec uoluerunt recipere disciplinam . Quid igitur, ait Cyprianus, ab iis actum non esset, si percussi non fuissent? Nonne facinorum impunitate creuisset peccandi audacia? Et hec quidem sunt argumenta, quibus auctor noster plane demonstrat gentiles publicarum calamitatum esse causam, minime uero Christianos, uti adhuc probandum est.



ARTICULUS uI. Quanta misericordie opera Christiani exhibuerint quibuslibet peste infectis morientibus, ac mortuis.

Publicas calamitates, quibus mundus propter tot ac tanta, ut diximus, ethnicorum crimina concutiebatur,  si Christiani auertere non potuerunt, eas conabantur piis operibus leuare, aut ab omnipotente Deo obtinere modum illis imponi. Nam diebus ac noctibus »iugiter atque instanter,« ait Cyprianus, illum precabantur, »pro arcendis, hostibus, et imbribus impetrandis, uel auferendis, uel temperandis aduersis, et pro pace ac salute uestra,« id est Gentilium . Ibi autem ab Oxoniensi editioni prefecto subnotatur his uerbis Cyprianum respexisse ad memorabile Christianorum facinus, qui sub Aurelio imperatore imbrem, de quo nos in superiori dissertatione egimus, exercitui omnino necessarium diuinitus impetrauerunt. uerum quia Cyprianus dixit Christianos »iugiter, atque instanter« Dei implorauisse misericordiam, nonne  his uerbis quotidianas potius denotauit illorum preces, quibus et priuatim et publice in suis, uti adhuc annotauimus, synaxibus Deum pro imperatoribus, et seculi statu orabant .

Quanta autem erat ethnicorum in sodales suos, peste laborantes, aut morientes, aut mortuos, uti mox dicebamus, inhumanitas, et auarorum hominum crudelitas insatiabilis, tanta erat in eos Christianorum pietas, caritas, et commiseratio. uite enim sue periculo omne egris et mortuis auxilium tulerunt. Cyprianus enimuero congregatam protinus, uti Pontius narrat, plebem sibi commissam tanta eloquentie ui ad exhibenda egrotantibus omnia misericordie opera adhortatus est, ut que a Christianis  persoluta fuerunt, uix possint explicari . Singulis enimuero pro sua qualitate distributa sunt ministeria, quibus opem suam peste infectis conferrent. Nulla uero interposita mora, diuites ea omnia que egentibus necessaria erant, mira liberalitate largiebantur. Pauperiores autem mercedem, diuitiis omnibus cariorem, labore suo subministrabant. Sed in hoc incomparabilem Tobie, cuius uenia Pontius illud dictum uoluit, in hoc superabant pietatem, quod hisce misericordie officiis conabantur non tantum domesticos fidei subleuare, sed sibi etiam infesissimos gentiles quos etiam mortuos non secus ac Christianos mandabant sepulture.

 At Dionysius Alexandrinus hec fusius explicat. Plurimi, inquit, dum egris assidue ministrantes restituerunt eorum ualetudinem, ipsi tam sancta quam gloriosa morte interierunt. Alii posteaquam mortuorum oculos et ora clausissent, postquam illorum corpora suis humeris baiulassent, lauissent, composuissent, ac solito more ornauissent uestimentis, ipsi paulo post mortui, eadem officia ab aliis exceperunt. Atque hoc, ut recte quidem Dionysius ait, mortis genus ob pietatem et fidei constantiam non inferius martyrio censetur . Quis autem non uideat quam diuersa fuerint eo calamitoso pestis tempore Christianorum et gentilium opera, et quinam ex illis Deum offenderint, aut potuerint iratum placare?



ARTICULUS uII. Cur Christiani, plane innocentes, iisdem publicis calamitatibus, ac scelerati gentiles affligebantur.


Mirandis plane maxime Christianorum in omnes pietatis operibus minime commoti gentiles, acrius instabant, palamque uociferabantur iniquum omnino fore Deum, si publicis calamitatibus improbos puniendo, iis et merentes et immerentes pariter uexet, atque ebruat . Sed hanc argumentationem, sepius ab illis, ut uidimus, repetitam, Cyprianus noster uariis rationum momentis diluit . Primum enim fatetur Deum  posse, quotiescumque libuerit, ea mala prohibere, sed noluisse propter ethnicorum, ut ostendimus, improbitatem et scelera, que, sicut ait Propheta, homines ab ipso separant . Si ergo non peccauissent ethnici, aut si sinceram egissent scelerum suorum penitentiam, tum a Deo non separati, nullam profecto habuissent causam de illo et de Christianis expostulandi. Deinde uero quamuis Christiani piam omnino castamque uitam ducerent, quia tamen quamdiu in hoc mundo sunt, par illorum et gentilium, quemadmodum hominum in eadem domo manentium, debet esse quoad corpus conditio, utrique idcirco iisdem aduersis et incommodis rebus affici debent. uerum longe dispares quoad spiritum erant. Quinam enim ex illis dici poterant publicis  cladibus affligi et conturbari? Nonne hi soli gentiles, qui merebant, dolebant, et tam clamosa quam querula uoce miseram sortem suam lamentabantur? Contra quippe christiani, inquit Cyprianus »spiritu magis quam carne uiuentes,« uincebant »firmitate animi infirmitatem corporis .« Quamobrem nullis aduersis animo consternati aut fracti numquam de iis dolebant, uel mussitabant.

Preterea gentiles miserias suas et erumnas deflebant, quia in hoc tantum seculo bene illis esse poterat, nichilque illis postea supererat, nisi pena, et dolor . At Christianorum, caduca huius uite bona spernentium, mens e contrario inter has ipsas labentis seculi ruinas erecta erat, immobilis  uirtus, leta patientia, fides firma, et promisse sibi a Deo eterne felicitatis certa spes et exspectatio.

Deinde uero non ideo mundus tot cladibus premebatur, quia Christiani falsos deos non colebant: sed illum uerus Deus his uexari permisit, ut »qui beneficiis,« ait Cyprianus, »non intelligitur, uel plagis intelligatur .« Ethnici itaque his calamitatibus ideo puniebantur, ut eos criminum suorum peniteret, ac reiecto tandem insano falsorum deorum cultu, unicum agnoscerent et colerent omnipotentem Deum, ac ueram religionem amplexarentur.

Ad hec uero Christiani nouerant, et confidebant se iisdem aduersis probari et corroborari. Quamobrem alio Cyprianus in libro: »Quam necessarium,« inquiebat,  »quod pestis illa et lues, que horribilis et feralis uidetur, explorat iustitiam singulorum . . . . . an infirmis seruiant sani, an propinqui cognatos pie diligant, an misereantur seruorum languentium Domini, an deprecantes egros non deserant medici, an rapaces auaritie furentis insatiabilem semper ardorem uel metu mortis exstinguant, an ceruicem flectant superbi, an audaciam leniant improbi, an pereuntibus caris uel sic aliquid diuites largiantur, ac donent, sine herede morituri .« Nam sicuti naucleri peritia dignoscitur in tempestate, sicuti militis animus in acie probatur, sicuti Abrahe fides imperato filii sui sacrificio tentata est; sic his publicis cladibus probabatur uirtus et patientia christianorum, ac  probata coronabatur . Cur ergo? »Quia nisi,« ait ille, »precesserit pugna, non potest esse uictoria; cum fuerit in pugne congressione uictoria, tunc datur uincentibus et corona .« Postquam autem id quorumdam, ac potissimum Pauli apostoli exemplis, atque huius quoque et Ecclesiastes uerbis confirmauit, inde concludit longe disparem esse Christianorum, ac gentilium et Iudeorum in publica pestis calamitate, aliisque aduersis conditionem. Nam his Christi hostibus horrenda, de qua satis egimus, pestis erat insanabilis et mortifera plaga, qua morientes rapiebantur ad sempiternum supplicium, Christianis uero salutaris excessus, quo ad eternum refrigerium uocabantur .

 Quantum ergo gentiles et Iudei de peste, fame, et bello conquerebantur, et dolebant, tantum Christiani tranquillo letoque animo illud uerum esse ostendebant  quod citatus a Cypriano Habacuc propheta longe antea hisce uerbis predixerat: »Ficus non afferet fructum, et non erunt nascentia in ueneis: . Mentietur opus oliue et campi non prestabunt cibum. Deficient a pabulo oues: . Et non erunt in presepibus boues. Ego autem in Domino gaudebo, et in Deo salutari meo: .«  Nec fictum quidem aut uanum erat illorum gaudium; quia  firmiter exspectabant dandam sibi a Deo eternam felicitatem.

Postea uero Cyprianus id confirmat longe pluribus uerbis, ex Sapientie libro desumptis, que alibi integra, ac postremam tantum eorum partem alibi retulit . Salomon autem cui hic ipse liber nominatim ab eo tribuitur, ibi luculenter enarrat, quam amare impii et iniqui homines, eternis inferni ignibus excruciati, uisa Christianorum beatitudine, miserrimam sortem suam et eternam damnationem deflebunt .

In superioribus porro dissertationibus nostris uidimus hanc gentilium ex Christianorum aduersis et  uexationibus ductam argumentationem non tam contra illos, quam contra Dei prouidentiam pugnare; ac quomodo ab eruditissimis christiane religionis uindicibus diluatur et euertatur.



CAPUT u. DE CYPRIANI LIBRO DE IDOLORUM uANITATE.



ARTICULUS PRIMUS. Analysis huius libri.

Tres hic liber diuiditur in partes, quarum prima Cyprianus ostendit falsos omnino esse ethnicorum deos . Mortui enim reges ab iis coli ceperunt, ac deinde expressi simulacris illorum uultus, templa edificata, immolate  hostie, et festi dies in ipsorum honorem celebrati. Eo autem modo dii facti sunt non modo Melicertes, et Leucothea, Castor, et Pollux, Aesculapius, Apollo, Neptunus, uerum etiam Iupiter, cuius sepulchrum in Creta uisitur, et Saturnus, qui latio nomen dedit, qui litteras imprimere, et signare nummos primus in Italia docuit. Illum autem a Ioue fugatum excepit Ianus bifrons, a quo Ianiculum et Ianuarius mensis cognomen suum traxerunt. At planius certe et apertius Mauri suos coluerunt reges. Effreni porro et impia hac licentia religio gentilium propagata est. Per prouincias siquidem singuli non unum et uerum, sed plures fictos a maioribus suis deos uenerati sunt. Quod quidem auctor noster probat Alexandri Magni epistola, palamque facit nichil dictu esse absurdius,  quam huiusmodi diis aut datam, aut ablatam alios deos procreandi potestatem .

Neque sinit sibi obiici Romanos sua in deos suos pietate meruisse totius terre orbis imperium. Non enim illud umquam acceperunt a diis aut deabus suis propriis, et uernaculis, neque ab aliis peregrinis et aliunde adscitis. Non a primis quidem, quales utique sunt Romulus, Picus, Tiberinus, Pilumnus, Consus, uiduus, Scansus, Forculus, Limentinus: neque etiam a deabus Cloacina, Pauore, Pallore, Febre, uel Acca, et Flora utraque meretrice, uel Cardea et Orbona. Tales enimuero deos et deas nominare, refellere est .

Eadem profecto, immo ualidiori adhuc, ratione  peregrini Romanorum dii, uti Mars Thracius et Creticus, aut adscititie dee, sicuti Iuno Argiua, uel Samia, uel Pena, aut Diana Taurica, aut Mater deum Idea, aut uenus Calua Romanis imperium dederunt, uel propagauerunt. Qui enim eorum, a quibus colebantur, regna tueri ualuerunt, quomodo poterant aliorum fundare et augere imperium, quibus cogniti numquam fuerant? Huc accedit, quod uicti sunt Penates, quos Aeneas in Italiam secum adsportauit. Preterea ante Romanos floruerunt Assyriorum, Medorum, Persarum, Aegyptiorum, Grecorum regna. Dii ergo Romanorum nec illa, nec alia dispensant.

Sed age, et dic nobis, queso, quam in deos suos ob pietatem Romanis delatum fuit imperium, quod a parricidio, raptu uirginum, aliisque nefandis sceleribus  incepit. Neque dixeris illud auctum auspiciis, auguriis, et aliis huiusmodi superstitionibus, quibus aut futura quedam prenuntiabantur, aut credebatur aliquid extra solitum nature ordinem fieri. Etenim eorum falsitatem exempla Reguli, Mancini, et Caii Cesaris demonstrant. Quid uero, quod hec et alia etiam omnia, que gentiles mirabantur, non acta sunt falsorum deorum suorum potestate, sed fraudibus et prestigiis demonum, qui petis, Socrati, Magis, Hostani, et Platoni cogniti fuerunt, quamuis uterque Hostanes et Plato, unum dumtaxat Deum esse docuerint . Nam hi demones sunt insinceri et perditi spiritus, qui, sub deorum statuis et simulacris delitescentes, credulis et incautis hominibus persuadere conabantur hec ab eisdem illis diis fieri,  ne ab eorum cultu ad ueram traducerentur religionem. Omnes siquidem illorum fallacie et fraudes retecte sunt, quando Christiani, illos per Deum uerum adiurantes, cegerunt non solum de obsessis corporibus exire, sed palam quoque fateri qui ipsi sint, illumque unicum, et uerum esse Deum, cuius nomine adiurabantur.

Ad secundam huius commentationis partem delapsus inde Cyprianus manifestissime probat illum tantummodo esse Deum, rerum omnium creatorem. Nam summa diuinitatis sublimitas, inquit, nec diuidi, nec consortem pati potest. Quin etiam terreni reges, sicut »Thebanorum germanitas,« Romani gemini, et affines Pompeius et Cesar nequiuerunt alterius regnantis ferre societatem. Quid uero, quod res naturales  si spectemus, nonne uidemus apibus, gregibus, et armentis esse unum ducem, sicuti unus est mundi rector, qui nec uideri, nec comprehendi, nec satis umquam estimari potest? Unus autem cum ille sit, non pluribus nominibus appellatur, sed totum nomen eius Deus est. Quia uero ubique est diffusus, non potest intra unam ediculam includi, sed templum eius totus est mundus. uulgus denique, quantumuis imperitum, sepe sepius exclamando, naturaliter illum inuocat, et exsistere confitetur.

Tertia demum huius operis parte Cyprianus palam omnibus facit que genuina sit Christianorum de Christo doctrina. Tamdiu autem, inquit, Iudeorum regnum floruit, quamdiu diuinis preceptis obtemperauerunt.  At posteaquam illa spreuerunt, datam sibi a Deo perdiderunt gratiam, ac soli et celi extorres, per totum mundum dispersi uagantur. Deus itaque alium, sicut promiserat, fideliorem populum sibi allegit, qui amissam a Iudeis acciperet gratiam et indulgentiam. Statuto itaque tempore suum misit Filium, qui sermo, uirtus, ratio, sapientia, et gloria est. Is uero in uirginem, Spiritu sancto cooperante, illapsus, homo factus est Deo mixtus. Christianorum itaque arbiter ille, magister, illuminator, doctor et mediator est, qui nos ad Patrem perducit.

Sciebant quidem Iudei hunc esse, quem sacri eorum Prophete et tunc et in fine mundi uenturum prenuntiauerant: sed sceleribus suis obcecati negant hunc primum eius aduentum, et secundum exspectant.  Quia uero infinita propemodum edidit miracula, illum magnum esse dixerunt. At certe cum inter homines ipse homo uixit, ea omnia contigerunt, que ab iisdem prophetis de illo predicta fuerant. Sub uite autem eius finem, Iudeorum magistri et primores diuina eius doctrina irritati, a Pontio Pilato, ex parte Romana Syriam procurante, extorserunt ut cruci affigeretur. Sed ipse in ea moriens, sua sponte dimisit spiritum, ac tertia abhinc die ad uitam reuersus, se discipulis suis uidendum prebuit. Per quadraginta uero dies illos, cum quibus uersatus est, ea docuit, que alios postmodum docerent. Denique in celum sublatus fuit, unde ad omnes homines, destructo mundo, iudicandos ueniet. Discipuli uero eius ubique disseminauerunt acceptam ab illo doctrinam,  quam non tantum uoce, sed tormentis, crucibus, aliisque penarum generibus, mira constantia ad mortem usque perpessis, ueram esse demonstrauerunt.



ARTICULUS II. De huius libri auctore, titulo, initio, integritate, argumento; et cur aliquando epistole nomine inscribatur.

Uno omnes ore, magnoque animi consensu, fatentur, et semper confessi sunt Cyprianum esse huius libri auctorem. Ecquis uero de hoc dubitare potest, quod Augustinus his uerbis non obscure significat? »Regule Apostolice sectator episcopus Cyprianus de uno uero Deo aduersus multorum deorum falsorumque  cultores disputans, multa profert testimonia de libris eorum, quos preclaros auctores habent, hoc est, ex illa ueritate, quam in iniquitate detinent .« Expressius tamen Hieronymus ad Magnum scripsit: »Cyprianus quod idola dii non sint, qua breuitate, qua historiarum omnium scientia, quorum uerborum et sensuum splendore perstrinxit ?« Plures porro alios diuerse etatis scriptores, idem profecto attestantes, citare tam facile nobis, quam aliis inutile foret. Nihil itaque necesse est illud fusius probari, quod a nemine in controuersiam uocatur?

 Dictu autem longe difficilius uidetur quisnam uerus et genuinus sit huius libri titulus, et quodnam illius initium. In manuscripto enim Colbertino antiquiore libro ab annis 800, uti opinantur, scripto sic habetur: »Incipit quod idola dii non sint.« Tum continuo liber sic inchoatur: »Quod idola dii non sint, et quod unus Deus sit, et quod in credentibus datis  sit deos non esse, quos colit uulgus, hinc notum est. Reges olim, etc.« Eadem plane in regio codice 3974, et aliis pluribus exhibentur, nisi quod in titulo additum est, contra Paganos, que certe duo Cypriani uerba numquam fuerunt.

In uetusto autem exemplari nostri monasterii, et olim Corbeiensis, quod eiusdem fere atque Colbertinum etatis esse dicitur, hec legimus: »Epistola Cecilii  Cypriani incipit, quod idola dii non sint.« At tria priora uerba non primum quidem, sed eadem tamen manu postea adiecta sunt. Liber uero, seu ut ibi dicitur, Epistola, sic orditur: »Deos non esse, quos colit uulgus, hinc notum est. Reges olim, etc.« Neque his multum dissimilia in codice Tarniensi sic exarata sunt: »Epistola Cecilii Cypriani de eo quod idola dii non sint.« Tum deinde: »Deos non esse, quos colit uulgus, hinc notum est. Reges olim, etc.« Recentioris uero Colbertini codicis illud est sine inscriptione exordium: »Deos non esse, quos colit mundus, hinc notum,« etc. Et in fine: »Quod idola dii non sint, explicit.«

Nos uero clarissimus Baluzius certiores fecit in omnibus fere, quos penes se habet, et aliunde collegit,  huius libri codicibus manuscriptis illum ab his, absque ulla alia inscriptione, incipere uerbis, que in Colbertino exemplari scripta esse mox animaduertimus.

Quosdam insuper uidimus codices media et amplius parte mutilatos, quorum initio index omnium Cypriani librorum, qui in eis descripti erant, prefigitur. In hoc autem indice simplex iste exhibetur huiusce libri titulus: »Quod idola dii non sunt.« Utrum autem librarii illum ex iam citatis Hieronymi uerbis, uel aliunde transcripserint, nemo facile dixerit. At certum planumque est imperfectam esse hanc inscriptionem; quippe que primam dumtaxat huiusce commentationis partem representet.

Neque minus uariant editiones. Nam in illis, que  anno 1540 et sequenti excuse sunt, inscribitur: »Tractatus quartus, de Idolorum uanitate;« initium uero libri: »Quod idola dii non sint, et quod unus Deus sit, et quod credentibus datum sit deos non esse, quos colit uulgus, hinc notum est. Reges olim, etc.« In editione autem a Morellio anno 1564, adornata hic titulus est: »Quod idola dii non sint:« libri uero exordium: »Quod idola dii non sint, et quod unus Deus sit, etc.,« ut in superiori editione. At in aliis annis 1593 et 1606, hic titulus est: »Quod idola dii non sint et quod unus Deus sit, et quod Christus salus credentibus data sit, siue de idolorum uanitate;« initium autem libri: »Deos non esse, quos colit uulgus, hinc notum est. Reges olim, etc.«  Eumdem et titulum, et idem libri principium retinuit in accurata a se Rigaltius editione. Demum Oxoniensi prepositus hec omnia reiecit, huncque prefixit titulum »De idolorum uanitate,« et librum his uerbis orsus est: »Deos non esse, quos colit uulgus, hinc notum est. Reges olim, etc.« Ea autem tantum se retinuisse testificatur, que ipsi uidebantur ad libri designationem magis accommoda. uerum quis negabit hunc libri titulum non esse meliorem, quam istum: »Quod idola dii non sunt,« qui Hieronymi auctoritate confirmari potest. Sed prime tantum, uti diximus, huius libri partis, non autem totum illius argumentum exhibet.

Certo itaque affirmare non possumus que uera sit huius libri inscriptio, ac quod illius exordium.  Erasmus uero suspicatus est illa adaucta fuisse a quodam docto homine, nec aliud nobis superesse, nisi fragmentum huius lucubrationis, que capite truncata est . Nam testis, inquit, nobis est Lactantius plurima a Cypriano conscripta fuisse uolumina. At Lactantius quidem dixit multa ab illo edita fuisse, sed penitus tacuit quam in rem scripta sint, ac postea unius tantummodo ad Demetrianum orationis nominatim meminit . Poterat autem Erasmus Augustinum etiam et Hieronymum, a nobis paulo ante laudatos, citare, quorum primus testatum fecit multa a Cypriano, in suo aduersus ethnicos libro proferri illorum testimonia: secundus uero historiarum omnium scientiam in eo  exhiberi . Sed hic dixit id summa breuitate factum. Et certe in hoc libro citatur dumtaxat nomine suo insigne Alexandri Magni ad matrem suam uolumen. At quia Cyprianus plurima contra gentiles de illorum diis congessit, que a multis memorie et scriptis tradita fuerant, hinc procul dubio Augustinus dixit et hec Scriptorum ethnicorum testimoniis comprobari.

Aliam insuper Erasmus mutilati huius libri coniecturam inde capit, quod ex abrupto incipiat. Neque nos illi aliisque repugnabimus, qui arbitrabuntur, et ostendent in primis aut aliis paulo post Cypriani seculum descriptis codicibus nullam fuisse inscriptionem, et ab his incepisse uerbis: »Reges olim, etc.«  Sed ab his illud, quod difficillimum est, probandum erit cui adscribenda sit huius tituli pretermissio, an ipsimet Cypriano magna festinatione scribenti, uel negligentie scribarum, qui uacuum haud insolito more reliquerant spatium, in quo eum titulum maioribus litteris, ac minio etiam exararent. Satis porro adnotasse sufficiat illum, qui in uariis codicibus et ineditis, et editis tam diuerso modo legitur, a Cypriano profectum non uideri. Plures preterea existimant spurium ac suppositum esse in prima huius libri parte fragmentum, de quo postea agemus. Non minima igitur dubitandi ratio est utrum hic liber plane incorruptus ad nos peruenerit.

At quanto id obscurius est, tanto euidentius ab  omnibus perspicitur quodnam sit illius argumentum. Quis namque illo, qui breuissimus est currentibus oculis perlecto, statim non animaduertit in eo demonstrari falsos gentilium deos, unicum Deum, ac Christum eius filium nostrum esse magistrum et redemptorem?

Denique iam uidimus hoc opusculum in multis manuscriptis exemplaribus Epistole nomine inscribi. Sed id nemini mirum uideri debet; quandoquidem pleraque Cypriani Opera ab antiquis scriptoribus Epistole, Tractatus, et Libri indifferenter appellantur. Neque opus est illud a nobis demonstrari, quod ab aliis, ac presertim ab Oxoniensi Episcopo satis abunde probatum est. uerum quia hec commentatio nullam pre se fert epistole speciem, standum potius  uidetur eorum iudicio, qui illam in tractatuum numero reponendam censuerunt .



ARTICULUS III. Quo tempore, et quam festinanter hic liber a Cypriano scriptus fuerit.

Tametsi nullum temporis, quo hic liber scriptus est, indicium in eo deprehendatur; quidam tamen putant illum a Cypriano in lucem emissum statim atque sacris Baptismi undis regeneratus fuit, et antequam presbyteratus ordine initiaretur. Opinionem autem suam connituntur quibusdam confirmare coniecturis. Primam uero inde ducunt, quod eruditiores uiri, qui reiecta falsa ethnicorum religione, christianam amplexabantur,  solebant publico aliquo scripto probare quam sincera esset eorum conuersio. uerum numquid omnes, non dico Christiani, sed christiane religionis defensores statim a conuersionis sue initio libros scripserunt, quibus fidei sue certius darent pignus et monimentum? Nemo sane id dixerit. Deinde uero Cyprianus antequam hunc librum edidisset, satis et scripto et facto probauerat fidei sue integritatem. Iam enim ad Donatum, uti fatentur, scripserat librum, quo suscepte a se religionis christiane rationem palam reddidit. Certissimum preterea dedit illius pignus, cum adhuc catechumenus tanto christiane perfectionis ardore inflammatus est; ut prediis suis omnibus uenditis, collectam inde pecuniam pauperibus distribuerit. Quid ergo necesse amplius erat, ut  edito altero libro satis superque probatam fidem suam denuo comprobaret?

Secunda illorum, qui hunc librum a Cypriano nuperrime christiano confectum fuisse existimant, coniectura hinc capitur, quod ille uerbis minime Christianis hoc in libro usus est, quemadmodum istis: »Regna . . . . . sorte uariantur;« et postea de Christo ad uitam reuocato, »Ad superos denuo regredi . Plures quoque, inquiunt, Cyprianus profanas historias congessit, nec citauit sacre Scripture testimonia, que aliis in libris affatim, ac nonnumquam, uti adhuc aiunt, sepius quam par erat, retulit. Denique totus hic liber iis compositus est, que ex Minucii  Felicis et Tertulliani libris de uerbo quandoque exscripsit ad uerbum. In aliis autem eius libris nichil prorsus simile uidemus. Omnibus porro hisce rationum momentis putant recte confici hunc librum a Cypriano diuulgatum fuisse, quam primum christiane religioni nomen suum dedit.

Sed qui ita argumentantur nescire non possunt nomen sors in sacris et ueteris et Noui Testamenti Scripturis  eodem atque a Cypriano sensu frequenter accipi. Quid etiam in iis de Christo uerbis, »Ad superos regredi,« minus christianum, quam in istis ipsiusmet Christi: »uos de deorsum estis, ego de supernis sum,« id est, supernis, seu superis sedibus ? Dixit porro Cyprianus Christum a mortuis excitatum »regredi ad superos,« non quidem deos sed terram, inferis, ad quos mortuus descenderat, superiorem. Ad historias autem profanas quod spectat, nonne iisdem aut similibus Tertullianus et Minutius Felix, nonne Arnobius et Lactantius, nonne alii Christianorum uindices contra ethnicos disputant? Nemini porro mirum uideri debet, quod in hoc libro, quem festinanter scripsit, plura delibauerit ex Tertulliano et Minutio Felice, quod nulla Scripture sacre testimonia expresse proferat, quod in eo non tam eleganter, quam in aliis loquatur, nec sua tandem, quod per otium ipsi non licebat, sed aliorum argumenta, et aliquando uerba mutuatus sit.

Quanta enim festinatione hunc librum composuerit,  hinc coniice quod ea que in secunda illius parte, tametsi duabus aliis breuiore, scripta sunt, in meliorem poterant ordinem facile redigi. Preterea ubi de terrenis disserit regnis, ibi aduerbium ceterum paucas inter lineas ter repetit. Primo enim: »Ceterum regna, inquit, tenuerunt Assyrii .« Et post duas lineas: »Ceterum si ad ordinem redeas.« Denique paulo post: »Ceterum et Regulus auspicia seruauit .«

Cum ergo hunc librum magna celeritate conficere coactus fuerit, nonne id indicio esse potest ab illo fuisse editum, quando persecutionis fugiende causa Carthagine secessit? Tum enim pastoralis officii sui esse censuit Christianos in fide corroborare, refellere gentiles, ac temerarios comprimere impetus Demetriani,  qui sicut in superiori capite diximus, sepius ad eum, nec aliam profecto ob rationem uenerat, nisi ut clamosis uocibus falsam religionem suam tueretur. uerum de his nostris, et aliorum coniecturis peritiores iudicabunt. Nihil quippe omnino certi occurrit, quo uera huius commentationis etas assignetur. At certius sane de illa iudicium ferri posset, si genuinam eius inscriptionem, et initium minime dubium haberemus.



ARTICULUS Iu. De huius libri manuscriptis et editis codicibus ac uariorum in illum notis.

Plures huius opusculi codices, a uarie etatis librariis  exarati, in diuersis bibliothecis reperiuntur. Quatuor autem ad manum habuimus, Colbertinum antiquiorem ante annos 800 descriptum, et paris antiquitatis Corbeiensem, nunc uero Sangermanensem, tertium uero Tarniensem, uno seculo his posteriorem, quartum tandem Colbertinum alium ante annos 300 scriptum. Alios uero plures ad nouam operum Cypriani editionem adornandam collegit Baluzius, quorum hunc nobis dedit indicem. Quatuor priores annorum 800, nimirum Pitheanus, sancti Cornelii compendiensis, sancti Martini Turonensis, sancti Remigii Remensis. Unus annorum 700, monasterii sancti Michelis in periculo maris. Duo 600 annorum, sancti Mauri Fossatensis et Baluzianus. Tres annorum 500, quorum primus monasterii sancti Petri in pago Niuernensi, secundus  S. uictoris Parisiensis, et tertius beate Marie de Letitia. Quinque alii codices annorum 400 Baluzianus, alter Bohieranus, Sorbonicus, sancti Eligii Atrebatensis et sancti uictoris Parisiensis. Quatuor tandem annorum 300 uel 250, sancti Dionysii Remensis, sancti Cornelii Compendiensis, Gratianopolitanus, et Domini de la Moignon presidis infulati senatus Parisiensis.

Quod autem ad huius libri editiones attinet, eedem ille sunt ac aliorum simul excusorum, quas supra recensuimus. Nihil itaque necesse est ut longius de iis deducatur orationis filum.

Notas uero et obseruationes iidem in hunc, qui in superiorem librum composuerunt. Erasmus uero unam in eum edidit; que sicuti iam diximus, titulum  et initium huius opusculi spectat. Nouem autem supra septuaginta Pamelius scripsit, ac quadraginta nouem primis ea explanat, que in prima huius libri parte ad euertendam falsam gentilium religionem a Cypriano proferuntur. Breuiores uero sunt relique in duas alteras eiusdem libri partes, quibus ab eodem Cypriano explicatur ac stabilitur Christianorum de Deo et Christo Domino sententia.

Omnes porro has animaduersiones Goulartius in adornata a se Cyprianicorum Operum editione totidem uerbis recudi curauit. Nihil autem iis de suo addidit, nisi antiquissimum esse idololatrie scelus, quod a Ne posteris, post diluuium a Dei cultu recedentibus, ortum esse existimat. Ubi enim in Genesis, inquit, libro Rachel idola patris sui subripuisse dicitur  , de iis tamquam tum uulgatis et communibus sermo factus est. At certe alii longe antiquiorem fuisse idololatrie originem opinantur, quemadmodum alibi ostendimus .

Obseruationes dehinc a Rigaltio profecte ad textum uariis ueterum codicum lectionibus emendandum conducunt. Nonnullis uero aliis uerba Cypriani explicare, aut aliis ueterum Scriptorum testimoniis enodare et confirmare conatus est.

Oxoniensi porro editioni prefectus notas duplicis generis, quemadmodum in superiorem et alias Cypriani lucubrationes adornauit. Primis autem exhibet diuersas antiquorum quorumdam codicum collectas  a se lectiones, uel sibi ab aliis transmissas. At secundis satis certe prolixis ea enucleat, aliorumue auctoritate comprobat, que in prima huius libri parte contra fictitios gentilium deos dicuntur: in aliis autem longe breuior est.



CAPUT uI. NOuAE IN HUNC LIBRUM OBSERuATIONES.



ARTICULUS PRIMUS. De iis, que Cyprianus ex Tertulliano et Minucio Felice excerpsit, ac quomodo duobus aliis in libris ea sacre Scripture testimoniis probauerit, que in isto de Iudeis, Christianis, et Christo Domino breuiter enarrat.

 Tres sunt huius libri partes, quarum primam et secundam, sicuti diximus, Cyprianus ex Minucii Octauio, tertiam ex Apologetico Tertulliani, ei utriusque iisdem aliquando, ac huius potissimum uerbis decerpsit . Que autem ex Minucio delibauit, hec pleraque omnia in nostra de illius Octauio dissertatione simul retulimus. Alia uero, que ex Tertulliano preceptore suo mutuatus est, ea in superiori nostra dissertatione enucleata sunt . Neque tamen omnia et singula ex uno potius, quam alio decerpsisse nobis uidetur. Nemo enim nec certo, nec facile affirmare potest utrum ea, que ille in prima huius libri parte de demonibus tradidit, ex Minucio Felice, potius  quam ex Tertulliano hausta fuerint. Si quis porro curiosius indagare uoluerit ubinam in dissertationibus nostris delibata ex utroque Cypriani loca explicare contendamus, hec in capitum summariis, aut generali totius libri nostri indice, designata haud difficiliter reperiet. Nihil itaque opus est hec singulatim recensere, que plerisque ledio, nec multis magno usui esse possunt.

Quia etiam illa fere omnia, que in hac Cypriani commentatione difficilia uel obscuriora occurrunt, in iisdem nostris dissertationibus enodare, illustrare, ac complanare conati sumus, inutilis pariter opere foret nostras nunc repeti et recudi obseruationes. Quamobrem ea tantum attingemus, que auctori nostro peculiaria sunt, nec sine animaduersione aliqua  preterire debemus.

Primum itaque adnotandum est ea, que Cyprianus in tertia huius libri parte de Iudeis, ob sua scelera a Deo abdicatis, de suffectis in eorum locum Christianis, de Christo Deo et homine, mortalique eius uita tradidit, hec pluribus sacre Scripture testimoniis in duobus illius ad Quirinum aduersus Iudeos libris luculenter demonstrari . Et certe in illorum proemio sic ille prefatur: »Complexus sum libellos duos, pari equalitate moderatos, unum quo ostendere enisi sumus Iudeos secundum ea, que fuerant ante predicta, a Deo recessisse, et indulgentiam Domini, que sibi iam pridem data, et in posterum promissa fuerat, perdidisse:  successisse uero in eorum locum Christianos, fide Dominum promerentes, et de omnibus gentibus ac de toto orbe uenientes. Item libellus alius continet Christi sacramentum, quod idem uenerit, qui secundum Scripturas annuntiatus est, et gesserit ac perfecerit uniuersa, quibus intelligi et cognosci potest quod ipse sit, qui predictus est .« Duobus itaque his libris Martyr sanctissimus iis satisfecit, qui desiderare poterant, ea testimoniis sacre Scripture probari, que in hoc de iis omnibus breuiori expositione tradidit.



ARTICULUS II. Quam luculenter Cyprianus asserat orthodoxum de suprema Christi diuinitate, et sanctissime Trinitatis mysterio documentum.


Non sine obseruatione aliqua pretermittere nobis licet quam manifeste Cyprianus supremam Filii Dei, Christi Domini, diuinitatem asserat, et predicet. Postquam enim uariis rationum momentis, que in superioribus nostris disertationibus examinata sunt, euidentissime aduersus ethnicos probauit unicum et omnipotentem esse Deum, hec de Christo pronuntiat: »Hic Deus noster, hic Christus est.«  Cum ergo prius contra uniuersos gentiles demonstrauerit unum tantummodo esse Deum, nunc uero dissertissime asseueret Christum etiam Deum esse, hinc necessario sequitur illum et alios omnes suo tempore Christianos credidisse eamdem esse Christi atque eterni Patris eius diuinitatem.  Si his namque uerbis significare uoluisset illos duos esse Deos, aut alium alio potentiorem, iugulum prebuisset aduersariis suis gentilibus, qui plures deos, et Iouem aliis potentiorem esse uenditabant. Christum itaque uerum et unum cum Patre suo Deum esse asseueranter affirmat. Quamobrem ulla absque hesitatione ibidem adiecit: »Hic est uirtus Dei, hic ratio, hic sapientia et gloria;« et paulo ante, »Sermo et Filius Dei « Atqui uirtus, ratio, Sermo, et Filius Dei, eiusdem ac ipse eternus illius Pater, est nature, substantie, et eternitatis, quemadmodum in superiori dissertatione demonstrauimus .

Preterea haud dubitanter pronuntiat Christum ideo a morte ad uitam reuocatum, »ut uim diuine maiestatis ostenderet .«

 Quamnam autem ostendere poterat diuinitatem, nisi hanc ipsam quam antea, et semper habuit? Itaque cum non aliena, sed propria sua uirtute ad uitam regressus est, tum ostendit se semper habuisse uim diuine maiestatis, hoc est, eamdem cum Patre suo diuinitatem.

Neque hoc tantum in libro, sed in sua etiam ad Cecilium epistola semel et iterum ab eo dicitur, »iehsu Christus dominus et Deus noster .« Alibi uero, ubi de secundo illius in fine mundi aduentu disserit, ibi docet eum prenuntiari his Psalmographi uerbis: Deus manifeste ueniet, Deus noster et non silebit, atque istis  etiam Isaie: Dominus Deus uirtutum prodibit. Posteaquam autem id probauit, hanc infert conclusionem: »Hic est Deus noster, id est, non omnium, sed fidelium et credentium Deus, qui cum in secundo manifestus aduentu uenerit, non silebit.« . At quo, amabo te, pacto tam sepe et toties dixit et repetiuit Christum esse Deum, nisi pro certo penitus habuerit hanc esse et eorum, ad quos scribebat, et ceterorum, exceptis hereticis, Christianorum sententiam?

uerumtamen non ibi ille stetit, ultraque progreditur, ac plane palamque declarat Christum in celos conscendisse, »ut per orbem discipuli, magistro et Deo monente, diffusi, precepta Dei in salutem  darent.«  uidesne quam diserte Christus ab illo dicatur non solum discipulorum suorum magister, sed Deus etiam, uerus utique et idem ac Pater, quandoquidem plures dii, sicuti ibidem demonstrauerat, esse non possunt? In secundo insuper aduersus Iudeos libro uariis sacre Scripture testimoniis luculenter probat illum uerum esse, ac ceternum Patri suo Deum .

Neque minus perspicue sancti Spiritus diuinitatem, et orthodoxum de SS. Trinitate documentum in illa asserit et predicat epistola, quam suo et collegarum suorum cepiscoporum, in synodo adunatorum, ad Iubaianum de hereticorum Baptismate scripserat. Primum enimuero in ea definiuit ualidum esse horum  Baptisma: »Si eumdem Patrem, eumdem Filium, eumdem Spiritum sanctum, eamdem Ecclesiam confitentur nobiscum .« Postea uero, si quis apud hereticos baptisatus, templum Dei factus est: »Quero, inquit, cuius Dei? Si creatoris, non potuit,« eius fieri templum, »qui in eum,« sicut Marcionista, »non credidit. Si Christi, nec huius fieri potest templum, qui negat Christum Deum. Si Spiritus sancti, cum tres unum sint, quomodo Spiritus sanctus placatus esse ei potest, qui aut Patris,« quemadmodum Patripassiani, »aut Filii,« ueluti Anthropiani, »et cetere,« ut ipse loquitur, »hereticorum pestes, inimicus est?«  At cum ibi dixit tres illas sanctissime Trininatis Personas esse unum, nonne ibi  sequitur Tertullianum preceptorem suum, qui in suo, sicuti in superiori dissertatione annotauimus, aduersus Praxeam libro dixerat: »Qui tres unum sunt, non unus« . Quis ergo non uidet eamdem esse utriusque de tribus diuinis Personis, et una eademque illorum natura sententiam? Quomodo autem tres possunt esse unum, nisi quia tres diuine Persone unam habent naturam, qua tres ille unus et idem Deus sunt?

Denique ille paulo post docet hoc Christi de gentibus in nomine Patris, et Filii, et Spiritus sancti baptizandis precepto iuberi illas, »baptizari in plena et adunata Trinitate« . At quomodo Pater, Filius, et Spiritus sanctus possunt  esse una et adunata Trinitas, nisi eadem sit illorum natura, et unus et idem sint Deus?

Neque ullus nobis obiiciat subsequentia Cypriani uerba, quibus aperte dixit Patrem a Christo appellari, »Dominum et Deum suum.« Nam ibi de illo loquitur, qui quatenus homo petit a Patre clarificari, et usque ad mortem ipsi obsecutus est. Apage igitur impii cuiusdam Sociniani insulsissimas cauillationes, qui ex hoc et aliis nonnullis similibus loquendi modis inferre uoluit negatam a Cypriano Christi diuinitatem, quam tam sepe quam aperte ac perspicue predicauit.



ARTICULUS III. De Christo homine, ac quo sensu dici potuerit, Spiritus sanctus carne induitur.

 Pergamus, si lubet, ac uideamus, quam dilucide planeque Cyprianus asseueret Christum non modo uerum Deum, sed uerum quoque esse hominem. Missus, inquit, fuit, haud dubie ab eterno Patre suo, »Illuminator et doctor generis humani,« quemadmodum antea »per omnes prophetas« predictum fuerat . Dixit quidem »omnes prophetas,« sed quia breuitati hac in lucubratione studebat, id non duxit fusius ibi probandum. At hoc utique data opera probauit in secundo potissimum aduersus Iudeos libro . Ad illud insuper ea omnia conducunt prisci Testamenti testimonia, quibus, uti ille ostendit, prenuntiatum fuerat abrogandam ueterem legem, et nouam subrogandam,  uenturum Christum, et fundandam ab eo ueram religionem . Cum autem inficias nemo ire possit hec omnia ad eumdem Christum, mortalemque eius uitam spectare, hinc procul dubio Cyprianus collegit illum aununtiatum fuisse per omnes prophetas. Nam alii eius aduentum, alii plura, alii pauciora de illo predixerunt. Plures porro de futuro Christo sacrorum uatum predictiones in superioribus nostris dissertationibus, a Lactantio et Tertulliano citatas, exposuimus, et enucleauimus.

Tum dehinc Cyprianus: »Hic, inquit, sermo et filius Dei, in uirginem illabitur, carnem Spiritu sancto cooperante induitur.« Et ita quidem in editis et manuscriptis recentioribus quibusdam codicibus. In antiquiorum uero editionum margine hec annotantur;  »Alias carne spiritus induitur.« At quid, obsecro te, hac adnotatione aliud significatur, nisi hanc fuisse aliorum exemplarium lectionem. Et certe hec ita scripta sunt non solum in Corbeiensi, seu Sangermanensi, et aliis, ut minus septem, uetustioribus, ac melioris note exemplaribus. In nonnullis uero »carnem Spiritu sancto;« in Tarniensi, »carne Spiritus sancti operatione induitur.« uides sane quam diuerse sint hoc in loco codicum lectiones.

Sed quia hec uerba carne Spiritus  induitur, duriora aliquibus uideri poterant, in sancti Martini Tornacensis, et aliorum duorum a Pamelio citatorum, margine istud explicationis causa adiectum est: »Cum dicit, carnem Spiritus  sanctus induitur, non personam Spiritus sancti accipit, sed Filii, qui et ipse spiritus dicitur, iuxta illud: Deus spiritus est.« Que quidem Pamelius in ipsum Cypriani textum ab Afflig. et Bland. codicum librariis intrusa fuisse testificatur.

Rigaltius uero tametsi priorem lectionem, Spiritu sancto cooperante, in Cypriani textum admiserit; eam tamen in notis suis, tamquam a sequentium etatum subtiliore schola inuentam, plane repudiat. uerum si spuria est, et ab acutioribus scholasticis conficta, cur illam in textu Cypriani reliquit? Qua etiam ratione aliam reiecit, que in antiquioribus exemplaribus, ipso fatente, reperitur, et quam probat posse hoc catholico sensu explicari: Spiritus sanctus, id est, persona filii Dei, qui spiritus est,  carne induitur. Sed Rigaltio longe antiquior est hec explicatio, quam paulo ante monuimus in trium ueterum manuscriptorum marginibus, et duorum aliorum textu inueniri.

uerum quia Cyprianus hanc libri sui partem ex Tertulliano, sicuti diximus, potissimum delibauit, non inutilis forsitan opere pretium erit si paulo accuratius expendamus utrum Magistri uerba, huic Discipuli eius loco lucem aliquam afferre possint. Dixerat autem Tertullianus: uerbum, siue Sermo Dei, »delapsus in uirginem quamdam, et in utero eius caro figuratus, nascitur homo, Deo mixtus: caro spiritu instructa nutritur, adolescit, affatur, docet, operatur, et Christus est.«  uidesne hec ab illo pluribus  uerbis tradita, que Cyprianus paucioribus reddidit? Utriusque igitur quoniam eadem mens, idemque sensus est, inquirendum sane quid »carnis et spiritus« nomine Tertullianus, ac proinde Cyprianus, intellexerit. At carnis nomine ille sepius significare uidetur totam humanam Christi naturam, qua in utero uirginis figuratus, »nascitur homo;« haud dubie quia euangelista scripserat: uerbum caro factum est, et habitauit in nobis.«  At si res ita sit, dicendum est Tertullianum »Spiritus,« aut sancti Spiritus nomine non quidem designasse tertiam SS. Trinitatis, sed secundam uerbi diuini Personam, que reuera spiritus et sancta est.

uerumtamen si aliquis coniecture locus nobis daretur,  hanc tibi proponeremus. Nonne dici potest Tertullianum ibi »carnis« nomine solum Christi corpus, et spiritus uocabulo animam eius indicasse: nam »caro, inquit, spiritu instructa,« id est, caro eius, siue corpus spiritu, seu anima fuit instructum, et informatum. Quamuis enim hoc ipso carnis nomine totum hominem, id est, corpus et animam sepius designet; hoc tamen non impedit quin sepe etiam carnis nomine solum corpus intelligat. Quid namque in toto de Carne Christi libro aliud agit, nisi ut contra hereticos ostendat non fictitiam et simulatam, sed ueram ab eo assumptam fuisse carnem? At ibi carnis nomine solum corpus eius denotare uidetur. Eodem modo in subsequente libro de Resurrectione carnis  disputando, illam anime opponit . Atqui in libro de Anima, diserte definit animam et spiritum hominis esse unum et idem . Nam ut plura omittamus: »Cum de anima, inquit, et spiritu agitur, ipse erit anima spiritus, sicut dies ipsa lux.«

Quid ergo uetat quominus in Apologetico dixerit Christi carnem in uirginis utero figuratam, et spiritu siue anima instructam, omnia effecisse humane mortalisque eius uite opera. uerus autem si sit hic Tertulliani sensus, nonne dicere possumus hunc eumdem esse Cypriani sensum: Sermo Dei in uirginem illapsus, carne spiritus, id est, eius anima induitur. Nec magni certe refert utrum post spiritus,  adiectum fuerit sanctus. Quis enim nesciat sanctam esse Christi animam? Ceterum hanc explicationem iis tantum exponimus, qui coniecturis, quibus raro indulgemus, ueniam aliquando dare possunt.

Denique auctor noster dixit: »Deus cum homine miscetur,« quod ex his adhuc delibauit magistri sui Tertulliani uerbis: »Nascitur homo Deo mixtus.« Rursum autem cernis ab utroque eadem, sed diuersis uerbis enuntiari. At quomodo ea intelligenda sint, in superiore dissertatione patefecimus. 



ARTICULUS Iu. De idololatrie origine, et ridiculis quibusdam Romanorum diis, in dubio aut notho huius libri fragmento notatis, ac de crudeli Consulum Romanorum initio.


Que aduersus ethnicos de idololatrie origine, ac falsis pluribus illorum diis Cyprianus disputat, ea omnia, que aliqua animaduersione digna sunt, in superioribus nostris dissertationibus enucleare et illustrare connisi sumus. Paucissima itaque restant a nobis obseruanda. Ab ipso autem libri initio auctor noster nefarii falsorum deorum cultus originem a Saturno cum repetit, preceptorem suum, sicuti iam annotauimus, Tertullianum, sequitur. Paulo post uero gentiles Romanos, non secus atque idem Tertullianus et Minucius Felix, refellit, qui garriebant sua in deos pietate meruisse totius terre orbis imperium. . At ibi in Rigaltiana, Oxoniensi, et quibusdam aliis editionibus hec leguntur: »Acca Flora meretrices. In tantum uero deorum uocabula apud Romanos finguntur, ut sit apud illos et uiduus deus, qui anima corpus uiduet, qui, quasi feralis et funebris, intra muros non habetur, sed foris collocatur, et nichilominus quia extorris factus, damnatur potius Romana religione, quam colitur. Est et Scansus ab ascensibus dictus, et Forculus a foribus, et a limitibus Limentinus, et Cardee a cardinibus, et ab orbitatibus Orbona. Hi dii Romani.«  In nostris autem codicibus hec tantum habentur: »Acca et Flora  meretrices. Hi dii Romani;« cetera uero omnia desunt, quemadmodum in editionibus anno 1540, 1541, 1564, 1593, diuulgatis. Fatetur quoque Oxoniensi editioni prepositus ea in probatissimis exemplaribus desiderari, iisque perturbari Cypriani sensum. In eius tamen textu illa idcirco retinuit, quia, inquit, in Beneuentano codice, ueronensi, uno saltem ex quatuor uossianis, et Corbeiensi leguntur. Sed quid de tribus primis, quos aliena fide citauit, nec nos uidimus, dicendum sit, nichil quidem scire potuimus. At hoc certe scimus hec omnia in Corbeiensi, siue Sangermanensi, quem pre manibus habemus, non reperiri. Mirum itaque quomodo hec nec pauca quidem uerba in tot codicibus, qui uaria etate, et in diuersis regionibus scripti sunt, omitti  potuerint. Nonne ergo hec purum putumque additamentum satis redolent? Sed huius difficultatis nodum solita sua sagacitate soluet haud dubie clarissimus uir Stephanus Baluzius, qui tot, sicuti diximus, consuluit manuscriptos codices, quos uidere nobis non licuit.

uerum quamuis hec notha plane et adulterina sint uerba, nonnulli tamen a nobis forsitan sciscitabuntur, quinam illi dii fuerint. Quamobrem his, si qui erunt, curiosis hominibus respondebimus de Forculo, Limentino, Cardea, et Orbana iam a nobis actum in nostra de Arnobii libris dissertatione.  Ibi uero plane ostendimus hec numina a Gentilibus in illorum numero reponi, quos singulis quibusque rebus prefici  somniauerant. Tales etiam erant uiduus et Scansus satis perspicue in notatis huius, de quo agimus, libri editionibus descripti. Sed plura de ridiculis hisce omnibus diis Augustinus ex uarrone retulit, quem adire cuilibet facillimum est.  Denique Cyprianus ostendit nec datum Romanis, nec auctum imperium propter illorum in fictitios deos suos pietatem. »Etenim consulatum, inquit, cepisse uidemus, ut regnum. Filios interficit Brutus, ut crescat de suffragio sceleris commendatio dignitatis.«  Omnibus autem nota est historia Tarquinii Superbi, qui a Romanis regno pulsus fuit. Brutus uero primus postea consul filios suos, uxorisque sue fratres uirgis cedi, et plecti capite propterea iussit, quia de Tarquinio reducendo cum aliis coniurauerant. Testem ea de re si quem desideras, citatum habes ab Augustino uirgilium, cuius hec sunt carmina:

uis et Tarquinios reges, animamque superbam
 Ultoris Bruti, fascesque uidere receptos?
Consulis imperium hic primus seuasque secures
Accipiet, natosque pater, noua bella mouentes,
Ad penam pulchra pro libertate uocabit. 

Plura si cupias, adi Seruium, in hos Maronis uersus; Titum Liuium; Dionysium Halicarnasseum, ualerium Maximum, et alios Romane historie scriptores. Pluribus porro aliis rationum momentis Cyprianus euidenter conuincit quam falsa et absurda sit Romanorum iactatio, qua suam in deos suos propter pietatem, fundatum et ad ultimos orbis terre partes propagatum imperium suum effutiebant.  Sed hec argumenta in superioribus  dissertationibus nostris, nisi plane fallimur, satis explicata sunt. .





CARMEN AD FELICEM, DE RESURRECTIONE MORTUORUM.







OBSERuATIO PRAEuIA D. EDM. MARTENE.

 Quod in huius tomi limine collocamus Carmen de Resurrectione mortuorum, S. Cypriani nomen prefert in peruetusto codice Corbeiensi ante annos nongentos litteris maiusculis exarato. Quis autem sit ille Cyprianus, haud facile est diuinare. Nam quominus celeberrimo illi Carthaginensi episcopo et martyri, cuius egregia scripta suauissime leguntur, illud attribuamus,  obstare uidetur oratio nimis salebrosa, et uiolate frequentius metri leges; tametsi sententie graues et neruose ab eo minime abhorreant, nec tanto doctore indigne iudicentur. Sed neque etas auctoris a Cypriani Carthaginensis euo distare uidetur. Nam si eo antiquior non sit, subequalem saltem fuisse complura euincunt. Certe eo se presertim tempore uixisse, quo  uigebat adhuc idolorum cultus, his insinuat uersibus, quibus impios in extremo iudicio conscientie stimulis agitatos inducit, eumdem idolorum cultum detestantes:

Illic quisque sue fatebitur effera uite.
Iam primum quicumque Deum male censerat ante,
Et uaga mentitio coluissent numine saxa,
Atque cruentatas igne sacrauerat aras,
Et picturatas timuit sine uoce figuras, etc.
Floruisse etiam turbulentissimis nascentis Ecclesie temporibus, quibus uerbi sacri precones crudeli neci tradebantur, ac fidem Christi quam predicabant sanguinis effusione testes inuicti obsignabant, satis demonstrat, cum tyrannorum in Christianos immanitatem his uerbis redarguit:

uos tamen hunc Dominum celi terreque negastis,
Et iustos potius crudeli cede necastis,
 Preconesque Dei plerique sepe fugastis,
ueritas in uobis pro crimine semper inhesit.
His adde, quod Millenariorum de terreno Christi regno post resurrectionem haud obscure insinuat opinionem, que uix seculi tertii finem attigit. Sed neque minus antiquitatem sapit, quod, petitis undique argumentis, insanos eui sui philosophos futuram corporum resurrectionem negantes, hoc carmine impugnasse a uero non est absimile.

Erit forte qui carminis huius auctorem faciat Cyprianum, ex mago Christianum, deinde Antiochie in  Phenicia episcopum et martyrem, cuius acta tribus libris a ceuo scriptore distincta primi edidimus tom. 111, nostrorum Anecdotorum. uerum ille non latine, sed grece scripsisset.

Ceterum huius opusculi pretium probant asserta in eo precipua christiane religionis dogmata, peccatum originale, Baptismi necessitas, Trinitatis mysterium, mortuorum Resurrectio, que sane tanti uisa sunt in antiquissimo auctore, ut ab eo edendo minime deterrere potuerit oratio eius subbarbara, que etiam ab imperito librario licet antiquissimo excerpta, adeo deprauata est, ut sepe herere necesse sit, neque propterea, credimus, conquerentur eruditi uiri frustra nos operam nostram collocasse.

Hec postquam scripseram, sequens aduerti carmen  editum ad calcem Tertulliani operum fuisse: quod cum ibidem legissem, et cum ms. nostro contulissem, audacem deprehendi editorem, qui uiolatas a Cypriano, quicumque ille est, metri leges humilemque stylum impatienter ferens, opusculum istud elegantioribus uersibus reddere conatus est, et sic non Cypriani, sed suam publici iuris lucubrationem fecit. Quapropter cum uel ipsa errata in antiquis scriptoribus uenerari soleant uiri eruditi, opere pretium duximus idem carmen quale ab auctore prodiit, sue restituere sinceritati.



Qui mihi ruricolas optaui carmine musas,
Et uernis roseas titulaui floribus auras
Aestiuasque graues maturaui messis aristas,
Succidi tumidas autumni uitibus uuas,
 Et hiemis placidas laudare semper olibas,
Atque modulatas exclusi fontibus undas,
Frondentesque uago cecini de gramine syluas:
Protinus ethereas modulabor luminis auras.
Iam mihi luciferas liceat contingere musas,
Pandere secretas fluuiali uertice nymphas,
Et letas alio positas sub sidere siluas
Aeternasque simul memorabor carmine musas.
Unde mare tumidas immensum fluctuet undas,
Que uirtus moneat solidas tremiscere terras;
Et lux unde nouo prefulserit aurea mundo.
Quis hominem leto potuisset fingere limo,
Unde genus uacuo potuisset crescere seclo,
Et uaria populo que sit uiuendi cupido,
Que creata malo primum moriendi propago,
Unde bonus rosels odorque pudorque coronis.
Quid faciat letis ut uitis estuet uuis,
Utque noua ueteris lactescat hordea culmis,
Arbor et ut glaciem nigris pubescat olibis,
Germinibus uariis quis decrementa uiroris,
Mollibus et matrem filiorum protegat umbris.
Omnia nosse bonum que sint incepta ramorum,
 Ut liceat per cuncta Deum agnoscere uerum,
Qui lucem, maria, celum, terramque parauit,
Ornauitque nouum uariando sidere mundum.
Et pecudes primum, uolucres procedere iussit,
Et dedit equoreas complere piscibus undas,
Atque fecundatas animalibus egit arenas.
Talia compositis deducam carmina musis,
Salubremque uobis exponam fontibus undam;
Et letum placidis uenientem nubibus imbrem,
In animas hominum penitus ultroque fluentem,
Excipiam plenis in nostra noualia riuis.

II.

   Nunc age securam uiuamque attingere lympham,
Et celeres uite facilem haurite liquorem.
Si qui uelit penas eterne euadere flamme,
Ignarusque die uenturique inscius eui,
Et iuste potius adipisci premia uite,
Hunc unum meminisse Deum, solumque precandum,
Qui totum in libra posuit sub limine mundum,
Aeternumque manens, semperque futurus in euum
 Secula cuncta tenens, et ante omnia secula solus,
Ingenitus sine fine Deus, thronumque diuinum
Solus habens, celo semper supereminet alto.
Omnipotens solus, cui parent omnia rerum,
 Pater, Filius, Spiritus, qui sunt semper in unum.
Qui sibi complacitum hominem formauit in euum,
Pastorem pecudum, dominum dedisse ferarum,
Iusque dedit uolucrum, pontumque solum dominandum.
Qui sermone tenus potuit extendere celum,
Et solidam uerbo iussit suspendere terram,
Ac dicto citius separauit equoris undam,
Hanc manibus caram dilexit fingere formam,
Decoramque suam uoluit inesse figuram.
Spiritu uiuificam afflauit uultibus auram.

III.

   Immemor ille Dei, temere committere tanta.
Nec ultra monitum quicquam contingeret, unum
Unde malum sciret, et unde dignosceret equum.
Protinus illicitum uetuit contingere pomum.
Quanta Deus homini permisit muliera mundi.
Et predulce sui signauit pignus amoris,
Utilia cara tribuit mandata salutis,
Sub ditione dedit terras animamque uiuentem,
Pennatumque genus, pecudes, genus omne ferarum,
Et genus equoreum, animalia cuncta natanta.
Sed quoniam primo transgressus crimine legem,
Iamiam primus homo Domini mandata mutabat,
 Coniuge cuncta mala suadente, morte peribat.
Nam peccati malum commisit femina primum,
Prodidit, atque suum decepit lege maritum.
Eua persuasa male patefecit limina letho,
Et sibi cum genere creauit funera toto.
Hinc nefas incautum, mors emanauit in euum.
Inde magis facinus facile precrebuit altum,
Agricoleque labor agitauit seuius annum.
Callidus hoc zelo serpens iniecit iniquo.
Inde magis populi multa commissa malorum,
Et nefanda malis pepererunt semina factis.

Iu.

   Idcircoque Deus solus, cui summa potestas,
Et super alta tenens summa fastigia celi,
Altus inaccessam habitans in secula lucem,
Preteritique memor, et prescius ante futuri,
Progeniem meriti decretum seruat in euum,
Et cunctas animas que corpora tarda gubernant,
Et ratione mouent homine uagante per artus.
Ut primo posito membrorum pondere cedunt,
 Terrenisque leues resolute nexibus ibunt,
Ac proprias reptent diuersis partibus orbis.
Illicet occultis alias includi tenebras,
Ast alias letis reuocare protinus auris,
Seruari penitus decreta ad premia legis,
Donec iterum mortis resurgant corpora membris.
Nunc homines prime pensare fenora uite,
Iudicisque Dei memores adstare priorum;
Exspectare suam suo quemque ex crimine penam.
Funditus aut pecorum sine nomine, pondere, flatu,
Incassumue Dei finiendo fundere flatum.

u.

   An Deus omnipotens, cuius sub nutu reguntur
Omnia, non ualeat post mortem reddere uitam,
Aut aliquid rerum Dominus non posse uidetur?
Si potuit tenebris claram excludere lucem,
Atque omnes uerbo potuit componere moles,
Omnia de nichilo illius potente uoce parare,
Cur non ex aliquo possit compingere notam,
Que fuerat quondam, que uixerat ante figuram,
Similemque sue iubeat resurgere formam?
Cum sint cuncta Dei, reddent magis omnia, tellus
Iussa reuocabit quidquid contexerat olim;
Si quem forte rogis aboleuit flamma sopitum,
 Aut aliquem cecis deiecerat equor in undis;
Si cuius tamen satiaruut uiscera pisces,
Aut finxere fere crudelia funera membris,
Alitibus iacuit raptato corpore sanguis,
Ultra nec Domino negabunt funera quemquam,
Apparare Deo uiuos de morte necesse est,
Resumptisque suis homines adstare figuris.
Semina sic uersis credentur arida terris,
Et penitus fixis putrescunt mortua fulcis,
Inde reparatis animatur culmus aristis,
Et iterum uiuis flauescuut fortia granis,
Consurguntque noue uario cum fenore messes.
Sidera cuncta cadent, iterum renata lucescent,
Et dies in densa moritur cum lumine nocte;
Occidit inque diem nox, rebus luce quiescit,
Ac dies alta suis iterum resurget in astris.
Solque cadet, splendoriferque lumine claro
Lux perit umbrato uenienti uespere mundo,
Et remeat toto renouataque gaudia seclo,
Sic cremata suo uiuit de funere phenix,
Extemploque suo uolucris resurgit e busto.
Enudata foliis suo tempore fructicat arbor,
 Atque iterum pomis curuata ex germine ramis.

uI.

   Ergo ut ad uocem mundo tremente diuinam,
Et penitus motis uirtutibus eris alti:
Tunc fragor insolitus, et maxima murmura celi,
Promouente Deo, ueniente iudice mundi,
Protinus innumeris concurrunt ire ministris,
Conuallantque Dominum cum maiestate sua celesti,
Angelica late descendunt agmina terris.
Omnes nuntii Dei quibus est diuina facultas,
Precibus et forma uirtutis spiritus omnis.
Igneus his uigor est, rutilantia corpora celi,
uis diuina micat, hinc tellus uniuersa remugit,
Hinc trepidans terra penitus uniuersa remugit,
Parturiens homines quos reddere iusta iubebit
Mirantur comites, turbantur denique nimbi,
Astra mirata pauent subite uirtutis ab alto,
Hic iubente Deo facile cum uoce potentis
Continuo ruptis per omnia regna sepulcris,
Omnis humus latis effundit hiatibus ossa,
uiuentesque parens populos eructat arena.
Herent membra comis, nectuntur ossa medullis,
Consertique regunt spirantia corpora nerui,
Et simul infuse mouentur sanguine uene.
 Dimisseque cauis anime redduntur apertis,
Organaque sua repetunt surgentia queque.
Proh miranda fides! hinc omnis pullulat etas.
Pullulat antiqua mortuorum puluere turba,
Matres atque uiri repetita luce resurgunt,
Magnanimi iuuenes, pueri, nupteque puelle,
Defunctique senes animis uiuentibus adstant,
Infantumque gemens resonat uagitibus orbis.
Cum uarie gentes ueniunt de sedibus imis,
Eoumque manus et quas uidet ultima tellus,
Que colunt medias deuexo in climate zonas,
Ripheasque tenent pruinosi sideris arces
Omnis adest pauidus finis cuiusque colonus,
Rusticus et miles, posito diademate reges,
Pauperi permixtus equali in agmine diues,
Altus ubique tremor, precibus nunc ingemit orbis,
Tendentesque manus populi clamare mirantur.

uII.

   Ipse se Dominus eminenti lumine clarus,
Et prepotens cunctis micat in uirtutibus ignis,
Excelsoque throno celesti sede coruscat,
 Martyribus septus numero candente uirorum,
Beatisque suis comitantibus uatibus exstat,
Clara quibus niueis effulgent tempora teniis.
Iamque sacerdotis nitidis in uestibus adsunt,
Gestantes rutilas premia uite coronas,
Summissique omnibus genibusque reflexis adorant.
Solus agios sanctusque Deus, uox omnibus una est,
Hinc Dominus geminam iubebit sistere plebem,
Imperat et iustos numero discerni malorum,
Indutosque iubet deuicta morte uigorem,
Semper inextinctas habere luminis auras,
Ire per antiqua semper florentia regna,
Ditia per nemora, semper amena uireta,
Degere perpetuam preclaro in corpore uitam.

uIII.

   Est locus Aeoliis Domino dilectus in oris,
Lux ubi clara, spiratque salubrior aura,
Aeternamque dies atque immutabile tempus,
Et secreta Deo regio, ditissima campis,
Beataque nimis sereno in cardine sedes,
Semper er letus, semperque in luce futurus
Lenis, et aspirant uitalia flamina uentis.
Omnia fert equa solo prediuite tellus.
Florea libratis conflagrat purpura pratis.
 Omnia prerutila miscent non inuida lucem,
Flos alium letus suo lumine uestit amictum.
Hinc rosea niueo uariantur semine rura,
Et roseis niuea crispatur floribus aura,
Nescia illa quibus suauescant pulchrius arua.
Quis melior specie, uel plus precellat honore.
Numquam florigenis similes nascuntur in hortis,
Lilia nec nostris floruerunt talia campis,
Nec sic nota rubet, mox ut rosa panditur arua,
Purpura nec Tyrios sic est incocta rubore,
Gemma coloratis fulget speciosa lapillis,
Prasinus inde nitet, illic carbunculus ardet,
Smaragdus lapsis micantia lumina fundit.
Hic et odoriferis nascuntur cinnoma uirgis,
Et uiridi leto folio conflagrat amomum.
Hic iacet ingenitum radiati luminis aurum,
Et nemora alta tenent florentia uertice celum,
uirentesque grauant uberrima germina ramos.
Nulla suos similes porrexit India lucos,
Non ita densa leuat uiridis cacumina pinus,
Nec uernus melius floret cum tempore ramus.
Nec sic alta comas crispat uibrata cupressus,
 Hic abietes close florent in uertice nigre,
Aeternumque uirent sole sine grandine silue,
Nulla cadunt folia, nullusque flos tempore desit,
Rubore compacta uirent cacumina, purpura arbor.
Sed puto flos ille rosa est, rubor equus in illo.
Sic speciem talem foliis aspirat odorem.
Stat cum flore nouis arbor pulcherrima pomis,
uitalemque frugem felicita robora densant.
Metella uiridantis conflagrant pinguia ramis,
Lac etiam plenis manat potabile riuis.
uitam spirat ibi quidquid pia terra uirescit.
Beatosque simul quidquid de germine floret,
Atque solum pulchre redolent medicabile crete.
Fons illic placidus perfundit gramine campos,
Quatuor inde rigant partitam flumina terram.
uer puto semper agit uestitus floribus ether.
Non frigus uariat hiberni sideris auras,
Nec radiata micat pressis caloribus etas,
Celum luce sua serenas temperat auras,
Et reficit fetam meliorem flamine terram.
Nox ibi nulla, suas defundunt astra tenebras.

IX.

   Ireque insidieque absunt, et dira cupido,
Exclususque metus, pulseque a limite cure.
 Hinc malus extremas relegatur exul in oras,
Beatosque labor, ueritusque contingere fines,
Illic prisca fides electa in sede quiescit,
Iustitia gaudens eterno in federe uiuit,
Et secura salus placidis letatur in aruis,
Semper uictura, semper in luce futura.
Hic quicumque pius equi bonique colonus,
Quique Dominum metuit innoxia mente Tonantem,
Atque suos coluit sacra pietate parentes,
Et coluit sanctam semper sine crimine uitam.
Aut inopem quotiens opibus solatus amicis,
Atque laborantes nimium subuenit egenos,
Pauperis adiutor, solitos soluere pupillos,
Eruit et nocitos, subuenit crimine pressis,
Hospitibus care tribuit sua pignora mense,
Omnia diuinis gessit sua munera iussis,
Non aliquem nocuit, non aliena cupiuit.
Illi exultantes diuinis laudibus omnes,
Orantesque simul referunt ad sidera uoces,
Psallentes Domino celebrant per gaudia grates,
 Beatamque uiam nuntiis comitantibus ibunt.

X

   Hec postquam Dominus felicia dona peregit.
Et iustos pariter eterna in regna remisit.
Et miseranda uenit lugens sua crimina turba.
Hic gemitus, merent lacrymis augentibus omnes,
Testanturque sua crebris ululatibus acta,
Flammea pro meritis instantia tela tremiscunt.
Angeli corripiunt, iam iamque prohibentque precari,
Et prohibent seras penitentie fundere uoces.
Iamque precum uenia flamma ueniente negatur.
O miseri quotiens uobis diuina potestas
Innotuit, quotiens maiestas cognita ueri?
Audistis sonitus, uidistis fulgura celi.
Assidue pluuias, uentorum et grandinis iras,
Experti quotiens noctesque diesque serenos,
Tempora fecundabant Dei munera donis,
uer abunde rosas, frugibus nec defuit estas,
Autumnus uaria prebebat mitia poma,
Semper hyems letas glacialis regit oliuas.
Cuncta Deus tribuit, bonitas nec defuit ulla,
Nec per tanta Deum genus omne sciuit humanum.
Terra Deum tremuit, pontus Dei nutu pependit,
Et fluuius siccis trepidus refluxit arenis,
 Et genitura Deum per omnia leta fatetur.

XI.

   uos tamen hunc Dominum celi terreque negastis,
Et iustos potius crudeli cede necastis,
Preconesque Dei plerique sepe fugastis.
ueritas in uobis pro crimine semper inhesit.
Et ideo fructum capietis sementis iniqui.
Non scitis ecce diem, quem uos ridere soletis.
Ibitis in tenebras ignis et sulphuris altas,
Ardendo seuas passuri doloribus iras.
Hos eterne iubet Dominus discedere pene,
Ire sub ardores semper sine fine gehenne,
Urgeri molem per stagna torrentia flamme,
In flammas conuerti iubet elementa minantis
Atque omnem celi descendere nubibus ignem,

XII.

   Tunc auidos rapidus includit tartarum ignis,
Atque procellosas ructabunt equore flammas,
Totaque uiuentes confundet terra fauillis,
Flammeus et sulcos er uibrabit iratos,
Atque omnibus facibus torrens armabitur orbis.
Impetu tartareo frendent incendia mundo.
Illi precipitem pulsi tolluntur in estum,
 Hinc fugiunt illac cursu referuntur acuto.
Obuia fit seue flamme fugientibus ira,
Agnoscuntque sua iam tum de crimine penam.
Iamque uago nullo tellus possessa colono,
Et maris extremis pressa sub fine profundo.
Qua sol emenso radios definit olympo,
Ortaque transacto tolluntur sidera mundo.
Gliscit er densis abstrusa luce tenebris,
Ultima secretis stagna flammantia riuis.
Est natura loci signatis ignea penis,
Et palus inferni scandens ardoribus ima
Intonat, horrificis fertur penale caminis,
Aestuat et rapido turbatur uertice flamme,
In tormenta ruens fluctuanti gurgite flumen,
Torrida se cuncta ceno miscetur arena.
Huc captiua gemens mittetur turba malorum,
Arsurumque nefas scelerati corporis agmen.
Magnus plangor ibi, fletus, sociante clamore,
Et stridor rapidus, ululatus inde dolentum
Exsurget de flamma procul, altusque sonoras
Ignis et ardentis gemitus consurgit in auras,

XIII.

   Tunc imago mali pendet promissa propago,
 Incipientque preces ad celum pendere seras,
Atque Deum nunc nosse uolent, quem nosse nolebant.
Illic quisque sue fatebitur effera uite,
Nocentesque manus, et seuas crimine mentes,
 Atque infanda sue testabitur effera uite.
Iam primum quicumque Deum male senserat ante,
Et uaga mentito coluisset numine saxa,
Atque cruentatas igne sacrauerat aras,
Et picturatas timuit sine uoce figuras,
Ac falsi tenues adorauit numinis undas;
Et quecumque malus seduxit protinus error,
Si quis adulter erat, natos quicumque necarat;
Si quocumque malo quis conscia mente uiuebat,
Aut rapto grassatus erat, aut fraude clientis;
Si quis humano suas maculabat sanguine palmas,
Atque latebrosa miscebat morte uenena.
Tunc si quis uacuo scelerabat pectora furto,
Aut alieni mali lucro gaudebat iniquo;
Admisit quicumque nefas quodcumque malorum,
Altus ardor eum igni torquebit amaro,
Suppliciumque dabunt uiuenti funera cuncti,
Sic hominum totam merentes seruare turbam.

XIu.

   Hec adeo sancti quotiens cecinere prophete,
Spiritu sepe Dei moniti dixere futura?
Nemo suas  nemo heu prebuit aures.
Sic Deus omnipotens uoluit sua premia nosci
Atque minas posite plurima per talia legis,
 Mittendo plures celestia uerba clamantes,
Denique iussu Dei compegit ossa prophetes,
Et stupuit mota subito non sponte sepulcra
Cineribus creta iacuisse corpora passis,
Surgere tunc uiuos anima ueniente miratus,
Et cum uoce sua ad celum tendere palmas,
Gratanturque Deo et uictori talia Christo,
Illa quidem tumulo petiere silentes,
Seruandique Dei diei cessere futuro.
Paulisper iussit retineri cubilibus imis
Donec ille dies completo tempore magnus
Adueniat, cuncti Dominum cognoscite uerum,
Qui solus animam faciat conscendere lucem,
Eamdemque potest in tartara trudere pene,
Et cui cuncta patet uite mortisque potestas.
Posse Deo, non uelle satis est, factumque dicendo
Ille meus solus metuendus sensibus imis,
Et quoniam letho cursus concluditur omnis,
Quicumque est hodie, secum sua uita feretur.

Xu.

   Et ideo dum uita manet, dum carpere lucem,
Dum penitere licet, prius quam terminus eui
Occupet incautos, et nescia lumina soluat
 Ultimus ille dies mortis qui lege tenetur,
Quod primum superest care uigilate salutem,
Et facile eritque bonum deflectere cursum.
Post erata suis et pressa piacula sacris
Postque uage nimium quos uexare procelle,
Rectas adite uias, et flamina recta tenete.
Hinc letis prius animis repellite crimen,
Et correcta diu proluatur pectore culpa,
Tunc commissa mala mites abolete nefanda,
Aeternisque Deum precibus placate tremendum
Pessima cuncta bonis cedant mortalia uiuis.
Conseruate nouam iamiam sine crimine uitam,
Et seruate pias ueroque in nomine mentes.
Ac ueniam primis supplices rogate delictis,
Iamiam pura piis maturescant corda colonis,
Innocuasque manus precibus attollite iustis,
Laudibus et faciles diuinis reddite uoces.
Incipiantque bonis uerisque assuescere mentes,
Diuineque magis celebrentur munera legis,
Et memorate bona, simulque inuadite facta;
Sordida nitescant olim commissa malorum,
Et meliora piis flagrabunt omnia uobis,
 Horrendisque simul liberatur uita periclis,
Atque eterna suis ueniet ad premia uotis.


EXPLICIT.




APPENDIX QUARTA.





OXONIENSIS EDITIONIS SELECTAE IN CYPRIANUM NOTAE.



EPISTOLA PRIMA.


Consistentibus. Formula hec sepius occurrit, et plus sibi uelle uidetur quam ut designaret fratres qui Furnis fuerant, aut qui consisterent cum assiderent presbyteri. Ea potius mente appositam credamus, qua infra fratres stantes et consistentes appellantur, quatenus ab et lapsis, schismaticis atque hereticis distingueret.

College mei qui presentes. Eminentiss. Baronius, Pamelius, quique nuper concilia ediderunt, Epistolam hanc in synodo quadam post reditum Cypriani ex secessu scriptam uolunt. Sed e contra, solemne fere est Cypriano in Epistolis synodicis nomina episcoporum apponere; unde satis uerisimile uidetur episcopos de quibus hic mentio occurrit, ex causa minus solemni presentes fuisse, quo tempore designationis istius a uictore facte, nuntius accederet. Certe in Epistola XXXIu, ad Pamelii numeros XXuIII, mentio  habetur Collegarum qui presentes erant, ubi nulla celebrati concilii potest esse suspicio. Occasionem coniecture de tempore scripte Epistole uidetur dedisse locus ille concilii Carthaginensis 87 episcoporum de baptizandis hereticis, ubi Geminii a Furnis nomen habetur: hunc eumdem credebam uiri eruditi cum Geminio uictore, et proinde illum e uiuis excessisse aliquando post istam synodum. Sed minus credibile est Geminium hunc episcopum fuisse, tum ob facti ipsius notam, tum etiam quod fratrem eum, non collegam, Cyprianus appellet. Sed esto Geminius uictor fuerit episcopus, nonne pariter probabile Geminium Faustinum etiam episcopum fuisse; et qui eo tempore cum testamento alterius Geminii curator constitueretur, Furnitanorum ecclesie erat presbyter; deinceps, et speciatim concilii predicti tempore, ad episcopatum fuerat promotus? Quin istis addi poterit, in synodo illa, ex fide nonnullorum codicum, et etiam D. Augustini; non Geminius, sed Geminus,  Furnitanorum episcopus perhibetur. Sed, missa hac de nomine controuersia, rationem reddamus immutati ordinis, et quare Epistolam hanc non post reditum ex secessu, quod uiris doctissimis placuit, scriptam censeamus; sed sub ipsis episcopatus Cypriani initiis, Philippis adhuc imperium retinentibus, exaratam. Et primum, uictoris factum pacis illa tempora que Cyprianus in libro de Lapsis describit, respicere uidetur; quando, ut eius uerbis utar, non in sacerdotibus religio deuota, non in ministris fides integra, non in operibus misericordia, non in moribus disciplina; quando episcopi plurimi, quos et hortamento esse oporteret ceteris et exemplo, diuina procuratione contempta, procuratores rerum secularium fierent. Et quidem non satis sane mentis uideretur Geminius, si supremis tabulis tutorem scripsisset Christianum presbyterum sub Deciane persecutionis estu, aut certe illo nondum deflagrante; illumque aliene salutis uindicem assignasset, qui de capite suo in dies esset periclitaturus. Porro  cum Cyprianus hac in Epistola expresse dicat canonem illum qui prohibet ne clerici a fidelium quocumque  tutores nominentur, ab episcopis antecessoribus suis sancitum, et tamen formam eam nuper datam; rei huic geste minime quadrabunt extrema episcopatus eius tempora. Non est dissimulandum dicere etiam Cyprianum, hoc iam pridem in concilio fuisse statutum: at uoces ille, ex Cypriani loquendi more, tempus breuissimum denotant, quod infra uidebimus in Epist. LuII, ad Pamelii numeros LIu, ubi auctor noster rem ante annum uix gestam iampridem statutam fuisse ait. Sed de istis uideantur Annales, an. 249, § 9.

Presbyteri qui nobis assidebant. Ex utraque parte, scil. Ignatius ad Magnes. illos salutat, , . Theodor., l. u, c. 3, docet quod ad episcopum pertineat. Immo uiri eruditi ad hunc episcopi in cleri medio sedendi morem, trahunt que habentur Apoc. u, 2.

Geminium Faustinum presbyterum tutorem. Obseruandum  hoc loco, ex iure Romano, tutelam pupillorum, pro munere publico habitam, onus fuisse a quo non nisi ex certis, iisque grauissimis, causis lege definitis excusatio concedebatur; quas qui scire uellet, adeat lib. I Instit., tit. 25. Quamquam uero minime exspectandum ut priuilegio aliquo tam peculiari, ex indulgentia ethnicorum imperatorum fruerentur sacerdotes christiani; tamen ex mutuo inter se consensu, et ui canonum caueri potuit ne Christianus aliquis id oneris cuiquam de clero uellet imponere, idque sub penis iisdem canonibus contentis. Constantinus reuera imperator, rerum potitus, nichil antiquius habuit quam ut immunitates clero christiano priuatim factas, multiplici auctario cumulatas, legibus latis muniret. Huc facit rescriptum quod Eusebius memorat ad Anulinum, proconsulem Africe, lib. X, c. 7, quodque et ipse Anulinus respicit in Epistola sua ad Constantinum, quamque laudat D. Augustinus, Epist. LXuIII ad Ian., et habent acta  collat. Carthaginensis die 3, num. 216 et 220. Huc etiam spectat lex illa que prid. calend. nou. Constant. Aug. III et Licinio III. coss., hoc est anno Christi 313, edita. Hereticorum, ait imp., factione comperimus, Ecclesie catholice clericos ita uexari, ut nominationibus seu susceptionibus aliquibus quas publicus mos exponit, contra indulta sibi priuilegia pregrauentur. Idque placet, si quem tua grauitas inuenerit ita uexatum, eidem alium subrogari, et deinceps a supra dicte religionis hominibus huiusmodi iniurias prohiberi. Immo et alias deinceps leges extorsit Donatistarum importunus furor. At uero eodem fere seculo, pace Ecclesie reddita, et pacis longe malis suppullulantibus; cum turpis lucri causa secularibus curis se immiscerent clerici, necessarium duxerunt imperatores qui successerant, nec non synodi, ut non priuilegio excusati essent, sed legibus latis exinde depellerentur. Sic inter tria capita a Marciano Chalcedonensi synodo proposita, et can. 3, decreta occurrit,  , , , , , ,  . Pariter Iustinian. Nouel. 123, cap. 6, prohibet in clero contitutos, ex ulla lege tutores, aut curatores cuiuscumque persone fieri, etc.

In honore sportulantium fratrum. Donaria satis erant honorifica que sportularum nomine censebantur; talia nimirum que summi magistratus accipere non detrectabant. Unde lege lata modus ipsis statuebatur: ita ut rescripto Theodosii magni cautum: Exceptis consulibus ordinariis, nulli prorsus alteri auream sportulam dandi sit facultas; cum publica uero celebrantur officia, sit sportulis nummus argenteus, nec maiorem argenteum nummum fas sit expendere, quam qui formari solet, cum argenti libram unam in argenteos sexaginta diuidimus. Huc spectare uidentur que de honorariis decurionum habet P in., lib. X, Ep. 114, et etiam occurrunt, lib. u, § ult. ff. de Don. inter uiu. Sed in usu Ecclesie, respectus non solum habitus uidetur ad Romanorum sportulas, sed ad morem Ecclesie iudaice; apud quam oblationes canistris reponende: ut ui lere est Deut. XXuI, 2. Certe, ad  canones Apostolorum 3 et 4, ubi prohibetur plebs christiana, mel, lac, aut siceram, etc., ad altare offerre, sed ad episcopos et presbyteros domum mittere iubetur, Balsamon annotat hec siue sportulas appellari.

Tamquam decimas ex fructibus accipientes. Decime, quarum pensitatio legem Mosaicam longis temporum interuallis precesserat, minime ius suum a lege illa accersunt: sed quemadmodum temporis nobis concessi septimam partem tamquam Deo debitam usque dicamus, ita facultatum decimas merito etiamnum soluimus. Serius quidem decimas ex fructibus accipiebant sacerdotes christiani, quia ruris incole, quique agriculturam exercebant, non nisi sero ad fidem erant conuersi; unde paganorum nomen ethnicis adhesit. Et etiamnum apud nos, ubi decime ubique soluuntur, urbium parochi ex oblationibus siue sportulis potissimum aluntur. Igitur non satis opportune deci marum pensitationi, inuidiam hic loci uidetur facere  eruditissimus Rigaltius. Sed de hac re fusius agitur sub calcem l. de Unit. Ecclesie.



EPISTOLA II.

In artis sue dedecore Tertull. de Spectac., c. 22, dicit has artes professos damnari ignominia et capitis minutione, arceri curia, rostris senatu, equite, ceterisque honoribus omnibus; simul et ornamentis quibusdam. Pariter August de Ciuit. Dei l. II, c. 14, Actores peticarum fabularum remoueri a societate ciuitatis, et ab honoribus omnibus repelli. Unde Laberius cum a Cesare coactus esset mimum agere, tamquam grauissima iniuria affectus, quingenta millium pretio nequicquam intercedente, indoluit, dicens: Eques Romanus lare egressus meo, domum reuertam mimus; nimium hoc die, uno plus uixi, mihi quam uiuendum fuit. Et certe Ecclesia castior quam ciuitas. Inanis ergo erat excusatio quod histrio hic a theatro cessauerat, et priuatim doceret. Quibus non licet cogitare  quod malum est, minime licebit priuatim perpetrare.

In lege prohibeantur uiri Tertull. de Spectac., c. 23, ait: Cum in lege prescribit maledictum esse qui muliebribus uestiatur, quid de pantomimo iudicabit, qui etiam muliebribus curatur?

Salario se esse redimendum. et lautis conditionibus: que tribunis militaribus, ducibusque ex publico pendebantur. Ita Plinius l III, c 7: Honoribus militieque interponitur, Salariis inde dictis Porro locutio hec usque ad gentes Orientales permeauit. Nam Ezre Iu, 14 [Figure: [Hebrew Text] 1Kb] est aule persice alumnus.

Poterit se ad nos transferre. Eucratius in concilio Africano 87 episcoporum, Thenarum presul esse dicitur; que urbs Byzacene, et in uia militari ad Carthaginem posita, ut ex Antonino liquet; unde commodus uiatori transitus.



EPISTOLA III.


Rogatianum. Coniicit Pamelius eumdem hunc esse qui in concilio 87 episc. a Noua dicitur: sed hoc minus uerisimile, tam ob senectam Rogatiani cuius hic mentio habetur, quam quod alter a Noua, non inter primos; quod, ex Africane ecclesie more, tot annorum qui intercesserunt episcopatus postularet; sed ultimos suffragium tulit. Diaconi nomen nobis exhibet codex Lincolniensis, et Cassium appellat. Cardinali Baronio non accedimus, qui an. 257, c. 12, hec in synodo scripta pronuntiat, ob causas superius Ep. I, allatas. Obseruat Rigaltius hac Epistola Cyprianum consilium Rogatiano dare quod ipse in aliis Epistolis noluit sibi sumere, qui ad episcopos et presbyteros ait: »Aliud uero quod scripserunt nobis compresbyteri nostri solus rescribere nichil potui; quando a principio episcopatus mei statuerim nichil sine consilio uestro, et sine consensu plebis, mea priuatim sententia gerere« Sed qui consideret quanta cum inuidia  Cyprianus neophytus et plane nouellus ad sedis Carthagi ensis fastigium peruenerit, non mirabitur eum necesse habuisse popularibus artibus uti; et iure suo in plurimis, presertim administrationis sue primordiis, discedere; quod minime opus erat ut Rogatianus senex, et urbecule priuate episcopus, prestaret.

Tres de ministris, Chore, et Dathan, et Abiron. Constat solum Chore leuitam fuisse, Dathan uero et Abiron ex tribu Ruben oriundos. Sed facinus quos inquinat equat; quique cum rebellibus leuitis sentiebant, non immerito inter ipsos numerantur. Unde Moses ipse locutus est ad Core et omnem multitudinem, non exceptis Dathan et Abiron: Multum erigimini, filii Leui.

Exprobra de malo. Greca habent . In Iudeorum sacerdote satis quadrabit contumeliose de reo loqui: Dominus noster non istas uices rependit, utcumque lacessitus. Fortasse scriptum erat exproba. In argumentum probationis  scit. aduersum me adhibeas ista que dixi.

Meminisse autem diaconi debent. Monitum hoc pariter et presbyteros tangit: qui ab episcopis in curarum partem admissi, ita tamen ut in illorum obsequia remaneant.

Apostolos, id est episcopos. Sic Ireneus l, III. c. 3, ab Eusebio laudatus l. u Hist., c. 6, dicit ab Apostolis institutos episcopos fuisse, et eorum successores usque ad nos. Dein recenset episcopos qui in celebrioribus ecclesii. Apostolis successerunt. Pariter et Tertull. l. de Prescript., c. 32: Edant, inquit, origines ecclesiarum suarum: euoluant ordinem episcoporum suorum, ita per successionem ab initio decurrentem, ut primus ille episcopus aliquem ex Apostolis uel apostolicis uiris, qui tamen cum Apostolis perseuerauerint, habuerit auctorem et antecessorem. Hoc enim modo Ecclesie apostolice census suos deferunt, sicut Smyrneorum ecclesia Polycarpum a Ioanne collocatum refert: sicut Romanorum, etc. Porro hanc  episcoporum constitutionem et successionem describit Apostolis suppar, Clemens Rom. in Ep. ad Cor. c. 44.



EPISTOLA Iu.

In statu suo esse. Tres feminarum numerantur status, uirginum, uiduarum, nuptarum. uirgines pre reliquis in prima dignatione habebantur; quibus non tantum ob tutelam, sed etiam honoris ergo locus peculia is in Ecclesia assignabatur; quem que capessebant, et habitu non matronali, sed uirginum, id est uelo, induebantur; se preclarum illud uite institutum sectari aperte profitebantur. Status autem uox, aut conditionem ciuilem, nimirum dignitates et iura liberi capitis, significat, aut ad rem agonisticam pertinet, quo quis se tueri, aut aduersarium de gradu deiicere instruitur.

 Unum diaconum esse. Et ideo grauiore cum scandalo peccabatur. Stuprum diaconi in Ecclesia Constantinopolitana, sub Nectario, antiquam penitentie disciplinam apud Orientales, tantum non labefecit. uid. Socrat. l. u, c. 14.

Pro arbitrio et ructu. Hanc lectionem cum Rigaltio uerissimam censemus; presertim cum eadem fere formula locutus sit Pontius: Absit ut de tam beatissimo Martyre ructus hominis iudicaret. Nemo ructui indulgere solet nisi inter seruulos et parasitos; quibuscum omnia licent: unde illud satyrici:---Si bene ructarit, etc.

Abstinendo diacono. Pro recepto diu in Ecclesia more, in laicorum crimina, excommunicatione reliquisque Ecclesie censuris; at clericorum depositione animaduerti solitum. Sed tribus primis seculis, episcopos, presbyteros et diaconos penitentie publice et manuum impositioni sicut laicos obnoxios fuisse, res est manifesta. Consulat lector Morin. de Administ. sacr. Penit. l. Iu, c. 12.

 Non mariti, sed Christi adultera. Licet maritum non habeat, adultera audit. Christi sponsa est quelibet fidelis, at multo magis uirginitatem professa.



EPISTOLA u.

Saluto uos incolumis. Cum ad destinatas latebras saluus peruenisset Cyprianus, consentaneum omnino erat ut pro intima illa que ipsum et fratres intercessit beneuolentia, absentie desiderium quam primum fieri potuit, scripto leniret, certiores utique redderet de salute et rebus suis; et demum de iis que ad Ecclesie statum spectarent, sedulo moneret. Que omnia hac in Epistola plenissime sunt prestita. Ideo uerisimile admodum uidetur, non modo litteras hasce primo omnium, sed etiam statim post secessum factas; cui succedit alia eiusdem fere argumenti et iisdem uerbis concepta, Ep. nimirum uI, ad Pamelii num. 81. Omnes in hisce latebris scriptas 13 numero fuisse  testatur ipse Cyprianus Ep. XX, ad Pamelii numeros 15, que omnes hic representantur; licet alii editores pro deploratis haberent earum nonnullas. Notari insuper poterit in ueteribus exemplaribus mss. Epistolam hanc rariss me comparere, adeoque sero admodum, sc. post omnes Erasmi editiones typis fuisse mandatam.

Non permittit loci conditio. Tumultus Carthagine excitatus; in quo Cyprianus in circo et amphitheatro populari fremitu ad leonem petitus, et demum proscriptus, quemadmodum dicitur Ep. LIX, ad Pamelii numeros Lu. Infra eadem de re uerba faciens ait: Utinam loci et gradus mei conditio permitteret.

Summa que redacta est. Sors tota que in pecuniis numeratis, rationibus subductis, ad pauperes pertinebat. Nam, quemadmodum, nascente Ecclesia, pretia rerum pietatis ergo uenditarum ad Apostolorum pedes deponebantur , ita deinceps que Deo erant dicata, episcoporum fidei erant concredita: quod disertissimis uerbis Iustinus Martyr in  Apologia refert. Nimirum, diuisione facta, pars una episcopi, altera cleri, tertia pauperum usibus cessit. Cum ergo ad secessum properaret Cyprianus, pecunias hasce inter clericos partitas deposuit, ut illi facilius denuo distribuerent.

uisitandum confessores. uisitare egros, aut in alia quacumque calamitate constitutos, pietatis officium merito reputatur. uid. Matt., XXu, 36 Sed et alia causa inferius apparebit quare glomeratim ad martyres plurimi confluerent; nempe ut ab illis primum pacem extorquerent, et deinde ab Ecclesia. Obiter uero hic notandum Cyprianum hoc in loco, quemadmodum et alibi, confessoris et martyris nominibus promiscue uti. cum strictius loquendo, illi solum martyres dicendi qui pro Christi nomine passi fuerint, confessores uero qui citra penas insequentes, se Christianos pro tribunali profitebantur.

Qui apud confessores offerunt. Autequam prime  pietatis ardores deferbuerunt, Christiani singulis diebus, aut saltem dominicis, sacra mysteria participabant. Martyres uero qui sub ictu passionis perpetuo uersabantur, id maxime satagebant ut numquam diuino illo uiatico carerent. Quia uero in istis solemnibus, oportebat ut diaconus presbytero assisteret, ita ut presbyter solus accedere non potuerit, monet Cyprianus ut isti per uices alternent, et uicissitudine conuenientium minuant inuidiam. Quid sit apud confessores offerre, a Cypriano discimus Ep. XXXIu, ad Pamelii numeros 28: Integre et cum disciplina fecistis, fratres karissimi, quod consilio cotlegarum meorum qui presentes erant, Gaio, Diddensi presbytero, et diacono eius, censuistis non communicandum: qui communicando cum lapsis, et offerendo oblationes eorum, in prauis erroribus frequenter deprehensi, etc. Ubi obiter notandum aliquando presbyteris peculiares diaconos qui ipsis assisterent assignatos. Communicare cum aliquibus, et oblationes eorum offerre, res quidem inter se diuerse; sed, quoniam nemo de sacris mysteriis participabat,  qui non prius munus Deo obtulit, alterutra uoce apposita, totum hoc sacrum officium sepissime intelligitur. Pariter, licet, quod ait D. Paulus Heb., XIII, 10, habeamus altare, tamen sacrificia christiane pietatis, a Gentium et Iudeorum immolationibus prorsus abhorrent; et perperam nonnulli, audito altaris, oblationis, aut sacrificii nomine, uictimam cruentam atque hostiam cesam importune ingerunt: quorum omnium inuidiam apologiis suis Patres antiqui strenue amobebantur.

Temporibus seruire. Lectio hec non modo plurimorum mss. codicum suffragiis munita; sed et antiquitate commendata est. Sic enim non tantum Origenes in Comment. et auctor noster hic loci, sed et Ignatius in Ep. ad Polyc. uidetur legisse. Abbreuiatura , pro et ex equo ponitur; unde fortassis uaria lectio ortum duxerit.



EPISTOLA uI.

 Epistola Cypriani ad martyres. Non multum refert quod nonnulli codices mss. nec non et impressi legant: Ad Rogatianum iuniorem et ceteros confessores. Tituli enim isti librariorum cure et ingeniis debentur, quibus lector sine dispendio plerumque carere poterit. Putabant illi Rogatianum presbyterum, gloriosum senem, qui excipiens ferocientis populi impetum, primum hospitium in carcere preparauit, et metator quodammodo antecessit, martyrio fuisse coronatum; et proinde fieri non posse ut ad illum littere dirigerentur, atque ideo alium Rogatianum, priori dissimilem, quantum fieri potuit, scil. iuniorem, excogitabant. Sed manifestum est nichil de Rogatiano sene hic dici, nisi quod ex tumultu populari carceri fuisset mancipatus; imo potius innuitur illum in exemplum superesse, et hunc quoque antecedere, quando ista scriberentur. Nec nouum est ut, cum littere pluribus coniunctim scribuntur, ex occasione data, de illorum uno peculiaris mentio habeatur. Porro, si coniecture  ex nomine aliquid ualeant, omnino Rogatianus qui hic describitur, ille ipse fuerit de quo mentio habetur Epistola sequente. 7 nimirum, ad Pamelii numeros 36. Ep. 14, ad Pamelii numeros 6; et 41. ad Pamelii numeros 38. De tempore quando Epistola hec missa erat, consulat lector que diligentissime disputata sunt a reuerendiss. episcopo Cestriensi in Annalibus Cypriani, operi huic premissis.

Osculum Domini. Multa comminiscuntur Hebrei in sua theologia de osculo Domini; et ita Mosen e uiuis excessisse profitentur. Et siquidem Deut., XXXIu, 5, occurrit quod mortuus est Moses [Figure: [Hebrew Text] 3Kb] aiunt Rabbini [Figure: [Hebrew Text] 3Kb] . In hoc uero longe abeunt a Christianis Iudei, quod his mors quieta et placida osculum Domini uidebatur;  nostris uero, cruenta et uiolenta, beatissima et maxime expetenda censetur.

Metator. uegetius ait l. II, c. 7: Metatores in castris dicuntur, qui precedentes locum castris idoneum eligunt. Ita Cesarianus, apud Lucanum: Hesperios audax ueniam metator in agros. Unde rectissime de Rogatiano et Felicissimo dictum, quod in carcerem primi quasi metatores accesserint.



EPISTOLA uII.

Dignatus fuerit Dominus ostendere. Sepius ad reuelationes sibi factas prouocat Cyprianus; id autem facit, non ut fidei dogmata aliis obtruderet, sed suam innocentiam ab inuidis lacessitam tueretur. Secessus eius tamquam turpis fuga male audiebat; ostendit ergo se gregis sui causa tantum metuere; nec animo suo sed mandato diuino morem gessisse. Porro ipsi apud clerum et plebem erat honorificum, quod Deus ipsum suis colloquiis, et rerum futurarum  cognitione dignaretur. Hoc autem in Africana ecclesia peculiarius obtinuit, ubi heretici, et speciatim Montanus, prophetias et reuelationes magna cum pompa ingerebant.

Credere uoluit et crescere. Carthagine nimirum, ubi ad fidem conuersus erat, et ad episcopatum promotus: sedi illi tamquam actis radicibus affixus.

Quantitate mea propria. uide que superius dicta de oblationibus in tres partes diuisis, quarum una episcopo cessit. Nam quod ad ea que olim ethnicus possederat, Pontius nos docet quod quamprimum fidei christiane se addixerat, distractis rebus suis ad indigentiam pauperum sustentandum, et tota predia dispensans, nichil reliquum sibi fecit quod denuo donaret.

Acoluthum. Hesychius ait. , . , Munus erat, si quod aliud, per totam Ecclesiam, hoc seculo receptissimum. Quod Orientales attinet, nomen a Grecis haustum ostendit apud illos in usu fuisse. De Romana  Ecclesia, littere Cornelii ad Fabium Antiochensem, quas infra laudaturi sumus, id abunde testantur. De Africana, locuples fuerit testis auctor noster in Epistolis passim. Sed de his plura uideantur in annotat. ad Ep. sequentem.



EPISTOLA uIII.

Cleri Romani. Quamquam uerba hec ad Epistole huius titulum pertineant, qui a librario pro captu suo appositus, nullius ponderis aut auctoritatis esse poterit, eruditissimus Rigaltius occasionem hinc arripit ut ostendat cleri uocem perperam trahi ad personas ecclesiasticas, hominesque sacris ordinibus initiatos designandos. In primis ait, tria significat, sorticulam qua utimur in sortiendo; sortionem siue sortitum, actionem ipsam sortiendi; et quod sortitu cuique accidit. Subiungit porro, rerum Hebraicarum scriptores grecos, ab iisque etiam latinos, clerum  dixisse quod ex amplissimo illo terrarum tractu, Iosua iubente, in undecim tribus Hebreorum diuiso, per sortitionem unicuique contigerat. Rem hanc instantia explicat. Beniamini tribus cleris in urnam coniectis, urna mota, qui clerus exierat sortiente Beniamini tribu, id clerus Beniamini dicebatur. Atque ita de ceteris undecim tribuum portionibus. Inde progreditur: Postquam figuris Mosaicis ueritas christiana successit, et, male merentibus Hebreis, gratia diuina ad Gentes conuersa est, quod helleniste dixerant Ecclesiam, dixerunt etiam Clerum. Multis interpositis, quibus tamen minime conficit hellenistas pro Ecclesia denotanda clerum tamquam synonymum adhibuisse, periochen D. Petri adducit uir doctus dicens quod praua mortalium cecitas, christiana simplicitate neglecta, pharisaicam superbiam reduxit, et obruit celestia terrenis. Cleri uocabulum ad res christianas, primus transtulisse uidetur Petrus, Epistola sua canonica prima. Hortatur presbyteros  ipse compresbyter, ut gregem quem commisit iis Deus pascant prouidentes ouibus, non turpis lucri cupidine, sed gratis: neque ut dominantes in cleris, id est plebem christianam. Queritur demum quod siquidem ipsi pastores nomen cleri quod erat ouium uniuersitati commune, sic proprium sibi fecerunt, ut etiam nomen ipsum ouilis, in populi siue plebis et laicorum appellatione uilesceret. Hinc exorta iam euo Tertulliani et Cypriani, inter clericos et laicos differentia tanta, ut laici non intelligerentur appellatione cleri. Quid sibi uelit uir eruditus longa hac disceptatione non faciie est coniicere. An male ipsum habet quod in Ecclesia sint episcopi et pastores? Id non uidetur, siquidem agnoscat adhibuisse Dominum ouili suo pastores utique complures. Et certe rerum diuersitas uocum diuersitatem non admittit modo, sed etiam exigit. An quandoquidem D. Petrus presbyteros compresbyteros compellat, erit indicium neglecte simplicitatis christiane, et pharisaice superbie, si Apostolus aut episcopus ius et potestatem in clerum ecclesiasticum  sibi uindicet? et quod D. Paulus admonet I Tim. u, 1, ; sed eodem capite u. 20, presbyteros flagitiorum compertos, Apostolo id ipsum mandante, oportebit . An uero in eo peccatur, quod quando cleri uox omnes Christianos aliquando comprehendat, ad uerbi etiam ministros aliquando contrahatur? At in usu communi id ubique obtinet. Non modo summum Numen, sed et magistratus dii appellantur; et Apoc. u, 10, omnes fideles reges et sacerdotes audiunt; nemo tamen dixerit principes seculares, et sacris operantes cuiuscumque ordinis, nomina illa per nefas sibi uindicare. Agnoscimus sortes tribuum Isreliticarum cleros dici: sed Leuitarum a reliquis tribubus aliam longe fuisse rationem, ipse sacer textus nos docet: Num. XuIII, 20, , , , . Alia certe res est ut terre portiones tribubus assignate illorum cleri dicantur; et quod Leuite ipsi, quos Dominus pro sorte sua agnoscit,  eius clerus dicantur. Non diffitemur D. Petrum in Epistola sua I omnes Christianos Domini clerum appellasse; sed ille ipse Petrus Act. I, 17, munus apostolicum uocare non dubitat. Ultimo in loco, si non sufficiat Rigaltio Cypriani et etiam Tertulliani seculo inter clericos et laicos differentiam fuisse tantam, ut laici non intelligerentur uoce Cleri, id Apostolorum euo obtinuisse testabitur Clemens Romanus in Epistola ad Corinthios, qui ait: , , . etc. Sed de his plus satis.

Didicimus secessisse benedictum Papam Cyprianum. Dicit Rigaltius secessum istum Cypriani, fuge probro minime caruisse apud quosdam de Christiana fraternitate, qui Tertulliani de Fuga in persecutione disputationem legerant. Nec dubito quin ipsa tanti magistri seueritas discipuli mentem adeo suffuderit, uel aliquo  saltem scrupulo sic pupugerit, ut fuge suspicionem Cyprianus amoliri abs se magno studio contenderet. Hoc et Pontii familiaris sui satis intricata sedulitas persuadet: ipsiusque Cypriani Epistole sequentes declarant; et, si uerum amamus, haud aliud magis ista Romani cleri tam argumentosa quam incondita commonitio proscribit. Fortissima est illa Cypriani defensio, quod Dei nutu, immo iussu secesserit. Nam quid apertius mandato diuino per Christum Apostolis tradito? Cum presequentur uos in ciuitate ista, fugite in aliam. Quod si mandatum ad alios quam Apostolos pertinuisse negaueris, quis a Cypriano iussi Dominici, Spiritus sancti, diuini erga ipsum quoque speciatim fauoris testem exigat? Sed et complures humane prudentie rationes amici causati sunt. Erat persona insignis. Unus Cyprianus Ecclesiam demonstrabat: eo sublato, tota pessumibat fraternitas. Unius Cypriani presentia inimicas nomini christiano potestates exasperabat. Unum presertim Cyprianum  populus efferatus ad leonem depostulauerat. Eo aliquantisper amoto, rabies sedari posse uidebatur. Denique absens nichilominus per procuratores aut uicarios, perque litteras frequentiores Ecclesie sue necessaria cuncta prouidebat, suggerebat. Has certe secessus causas, tunc ualde probabiles, sequentibus seculis exemplo fuisse arguit preclara Augustini ad Honoratum epistola, que et consilia prebet aduersus cunctas istius humane prudentie subtilitates saluberrima. Strategicorum scriptores questionem tractant huic nostre haud absimilem: An sit laudandus in bello dux, quem non pigeat caput suum passim fortiter ac strenue periculis obiectare. Que res hanc definitionem admittit: Habendam in primis esse rationem ducis, quo sublato, salus populi subuertatur necesse est, tunc enim , . At ubi de exemplo ducis tota pendet exercitus constantia, tum uero, neque manibus neque capiti esse parcendum. Hoc sapienter obseruauit in Pelopida Plutarchus.

A Clementio. Infra Epistola proxime seq.

 Subdiacono. Causatur Rigaltius quod sic paulatim, atque ab minimis, intrauit in Ecclesiam regnum et dominandi libido. Apostoli diaconos tantum dixerant. Aetas Cypriani subdiaconos admisit; sequens archidiaconos, ac deinceps archiepiscopos et patriarchas. Apostoli episcopos et presbyteros tantum dixerant. Tertullianus dixit episcopum esse summum sacerdotem. Pace Rigaltii crediderim, non ad fastum, ad regnum et dominandi libidinem, subdiaconatum aliosque tam inferiores quam superiores in clero gradus Ecclesie inuectos, sed ad necessarios pietatis christiane usus fuisse adhibitos. Quid magis potuit ad Africane ecclesie unitatem, et alia publica commoda conferre, quam ut omnes Africe, Numidie, et Mauritanie episcopi, Cypriani unius regimini subessent? Et ex aduerso, gradus inferiores quod attinet, si quis primitiue Ecclesie statum perpenderit, ad conuentus solemnes uiritim omnes conuocandos, et non sine delectu et excubiis postea admittendos: nuntios non  modo in regiones uicinas, sed longe dissitas subinde ablegandos; egrorum, pauperum, catechumenorum, lapsorum, martyrum, uinctorum, ad metalla damnatorum, et demum mortuorum perpetuum habendam esse curam: non mirabitur in tot negotiis tam spissis, tam uariis, tam laboriosis et periculo plenis, plurimos qui ea procurarent fuisse adhibendos: et post episcopos, presbyteros et diaconos, subdiaconos, lectores, acolythos, ostiarios, in sollicitudinis ecclesiastice partem subrogari. Cornelius, hoc ipso tempore Romane Ecclesie Episcopus, quot in urbe fuerint in Clero constituti, in Epistola ad Fabium Antiochensem, que habetur apud Euseb. l. uI, c. 43, distincte tradit: Fuisse nimirum . Quibus subiungit fuisse , , . Demum de uniuersis  concludit, , . Et quidem Rome emulam Carthaginem, nec in iis que ad christianam pietatem spectant multum cessisse, credere par fuerit.

Certa ex causa, quod utique recte fecerit. Hec ita continuanda esse dicit Rigaltius: Certa ex causa; quod utique recte fecerit; cum sit persona insignis et imminente agone. Que uidentur esse uerba cleri Carthaginensis in gratiam et fauorem Cypriani scripta ad excusandum eius secessum.

Nobis qui uidemur esse prepositi. Dicit Rigaltius: Cum abiisset e uiuis Fabianus, Cyprianus uero secessisset, utraque sedes uacabat, Romana et Carthaginensis. Utrobique igitur clerus Ecclesie sue curam susceperat, et litteras ad Romanum dederat Carthaginensis super illo secessu Cypriani sui: Romanus Carthaginensi rescribens: Cum incumbat nobis, inquit, qui  uidemur prepositi esse, et uice pastoris custodire gregem, si negligentes inueniamur, dicetur nobis, etc. Que uerba cum sint communia, et cure utrimque communis, ciuilem magis et uerecundam sollicitudinem caritati christiane conuenientissimam significant, quam alicuius imperii siue potestatis superbiam. Minoris  est momenti quod subnectit, quod nemo sanus negauerit precipuum iam olim ac primarium fuisse Romane Sedis honorem. Nam et ab clero Carthaginensi date ad Romanum super secessu Cypriani littere, quasi rationem reddunt; et Romanorum uerba que hic sequuntur, Nolumus ergo uos mercenarios inuenire, etsi hortatoria sint potius quam imperatoria, et consilia magis quam iussa, satis indicant Romanum iam tunc etiam Sede pontificia fuisse potiorem.

Antecessoribus nostris. Iudeorum sacerdotibus. Ad uerba que sequuntur. Errantem non correximus, Rigaltius ait: Tertullianus sic reddit: quod expulsum est non conuertistis. Libro de Pudicitia.

Claudum. Rigaltius ait, Tertull. comminutum LXX  Ps. CXLu: Qui sanat infirmitates eorum, et alligat contritiones eorum.

Ex actu ipso quo cessit. Rigaltius ait: Ex facto Petri, qui, apprehenso a Iudeis Christo, non proprie fugit, sed cessit siue abscessit aut recessit. Nam, ut est in Euangelio, sequebatur Christum, sed longo interuallo quod fuge speciem prebuit, adeoque in Euangelio legitur discipulos omnes, relicto Christo, fugisse. Hec autem cleri Romani epistola Petrum eo magis onerare uidetur quod ait: Et ceteri discipuli similiter fecerunt. Quasi ad exemplum Petri. Atque hoc Romani torquent in Cypriani secessum, non sine opprobrio fuge. Sub eadem inuidia fuge nomine, per hoc ipsum tempus laborabat, dignitatis et studiorum particeps, grande Aegypti decus, Dionysius Alexandrinus; is uero pariter se tuetur, quod uoce diuina admonitus latebras petiisset: , , ; et plura in hanc mentem lib. uI  Euseb., c. 40.

Ascendentes ad hoc quod compellebantur. Facinus ipsum apertis uocibus efferre refugiunt. Rigaltius ait ascendisse in Capitolium, ut imponerent in acerram thura. Sic lib. de Lapsis: Non exspectauerant saltem u. ascenderent apprehensi, ut interrogati negarent. Et paulo post: Nonne quando ad Capitolium sponte uentum est, labauit gressus? Et eodem libro: Unus ex his qui sponte Capitolium negaturus ascendit. Canon 59 concil. Eliberit. Ne quis Christianus ad idolum Capitolii sacrificandi causa ascendat. Latinii codex rem aliter proponit, quod nimirum Ecclesie Romane presbyteri, attendentes ad hoc quod infirmi Christiani, metu impulsi, ad Capitolium ascenderent, animum iis addentes monitis opportunis reuocauerant ad Ecclesiam. Quod infra in impressis dicitur, apprehensos timore hominum reuertisse, ad contextum non uidetur respondere.

Ecclesiam istam fortiter in fide. Lectionem Pamelii retinens Rigaltius adnotat quod hac fortitudinis sue  iactantia Romani faciunt inuidiam Carthaginensibus. Et Romane quidem fidei prerogatiuam Tertullianus ipse Carthaginensis predicat lib. de Prescriptionibus: Si autem Italie adiaces, inquit, habes Romam, unde nobis quoque auctoritas presto est. Ista quam felix Ecclesia, cui totam doctrinam Apostoli cum sanguine suo profuderunt! Et libro aduers. Marcionem quarto: uideamus quid etiam Romani de proximo sonent. Sed Latinii lectio fortitudinis laudem, non Romane Ecclesie, sed Clero tribuit.

Si quo modo indulgentiam potuerunt recipere. Rigaltius ait indulgentiam penitentie. Porro uoces ille, ab eo qui potest prestare, subnectuntur, quia nondum Ecclesia idololatras decreto aliquo ad penitentiam admisit; licet statim id fecerit.

Siue uidue, siue thlibomeni. Rigaltius ait: Primus hanc Epistolam edidit Guil. Morellius, nec indicauit unde habuerit exemplar. Non inuenitur autem mss.  codicibus Pamelianis, nec in Italicis, neque in nostratibus. Et tamen ualde proba est, nec tam scatet mendis, quam existimabat Pamelius. Morellius igitur hoc loco edidit clydomeni, quod mendosum esse non inficiamur, imo ueram esse arbitramur Pamelii coniecturam, in authentico scriptum fuisse clinomeni. Eoque magis hec opinio firmari uidetur, quod inter illius eui Christianos probrosam uulgo fuisse constat appellationem clinicorum, qui decumbentes in lectulo, propter imminens mortis periculum aqua perfusi Baptismum acceperant. Quasi non proprie baptizati, quia perfusi, non mersi; de quibus agitur in Epistola Cypriani ad Magnum. Clerus ergo Romanus, istorum etiam clinicorum curam suscipiens, uocabuli tristitiam mitigat, ac deflexa terminatione, dicit, non . Eiusmodi etiam benignitate Tertullianus in Apologetico, Christianos graui senio prope confectos noluit appellare clinicos, sed iam domesticos senes. Quod ad Epistole fidem spectat, preter Latinii codices, qui ipsam agnoscunt, in Bodleianorum uno habetur.  Quod ad uocem presentem attinet, probata lectio est illa quam adhibemus; cui fidem facit Epistola Cornelii ad Fabium quam supra laudauimus; ubi ex consimili occasione mentio habetur . Se exhibere, esse ad uitam necessaria sibi suppeditare, ostendimus lib. III, ad Quir n. c. 61.

Catechumeni decepti esse non debebunt Rigaltius ait: Nam hec in primis audiebant ab episcopo siue presbytero, summam esse apud Christianos curam caritatis siue dilectionis; et conqueri poterant se deceptos, si contigisset eos in ipso persecutionis estu deseri.



EPISTOLA IX.

Presbyteris et diaconibus Rome. Rigaltius ait: Cum exorta sub Decio Cesare aduersus Christianos uexatio Fabianum, Ecclesie Romane prepositum, peremisset, Clerus Romanus ad Cyprianum, Carthaginis episcopum, litteras per Clementum subdiaconum misit, ac de glorioso  Fabiani exitu certiorem fecit Mox eadem pernicie per Africam grassante, Cyprianus, cum iam ad leonem depostularetur, Deo sic annuente, secessit; nec de secessu suo quicquam Ecclesie Romane significauit. Sed postmodum Carthaginensis clerus, datis ad Romanum litteris, quid sibi consilii Cyprianus cepisset, aperuit. Ac subinde Romanus Carthaginensi rescripsit, se non minimo dolore tangi, quod pastor, ouibus derelictis, latebras petiisset. Hoc uero agitur Epistola precedenti, quam Morellio deberi testatur Pamelius, et ipsissimam esse quam Cyprianus in manus suas non sine aliqua fraudis suspicione peruenisse conquestus est, et remisit Romam presbyteris ac diaconis, ut recognoscerent an esset illa clerica sua quam Clementio perferendam tradiderant. Quid autem Romani rescripserint, non habemus. Hoc tantum assequi coniectura fas est Epistolam suam agnouisse Romanos. Eam uero sic pupugisse animum Cypriani, ut necesse sibi esse duxerit litteras ad eos facere, quibus et actus sui et discipline et diligentie ratio redderetur. Quod sane prestitit Epistola que hac  editione  habetur XX.

Diaconibus. Rigaltius ait: Antique sunt inflectiones iste, diacones et diaconibus. Et tamen habebant Apostolum in manibus, apud quem legitur: et et . Et in ueteri uersione Latina. Diaconi, diacones et diaconos. Nescio quo pacto maluerint dicere diacones et diaconibus. Sane uocabulum episcoporum reuerentius habuerunt. Qui autem episcopus dixere, non dixere diaconas, sed diaconissas. Iustiniani Nouella III. quasi epiceno genere, , .

Cum de excessu boni uiri college mei Rigaltius ait excessum esse mortem, que mox consummatio dicitur. Mortis nomen quantum poterant euitabant Christiani, ob spem resurrectionis et uite sempiterne. Itaque pro mortuo, premissum; et pro morte, obitum et excessum dicebant. Ductoque de arte calculatoria uocabulo, consummatum et consummationem annorum, dierum,  horarumque uelut nummorum numero in supremam summam collecto computatoque. Qualia sepe apud Tertullianum occurrunt schemata.

Consummatio honesta processerit. Rigaltius ait, . Euseb. uI, 39. Ruffinus: Fabiano in urbe Roma martyrio coronato.

Prepositi memoriam. Rigaltius ait: Fabiani Episcopi Rom. quem etiam prepositum uocat Clerus Rom. Epistola precedente, et eodem nomine ceteros quoque Ecclesiarum rectores appellat, dixerat Iustinus. Presidentem Tertullianus Apolog Is est Episcopus qui et summus Sacerdos ab eodem Tertulliano dicitur.

Legi etiam alias litteras. Rigaltius ait: Assentior Pamelio, non alias fuisse quam precedentes Epistole secunde paginas.

In quibus nec qui scripserint, nec ad quos scriptum sit. Rigaltius ait: Dicendum igitur in authentico omissum fuisse titulum. Que fortean fuerit Romanorum cantio siue prudentia, inter pericula Deciane persecutionis

Eamdem ad uos Epist. authenticam remisi. Rigaltius  ait: Authenticam dicit, de cuius tamen fide dubitabat; sed nichilominus authenticam, cum eadem omnino esset que allata fuerat a Clementio. Duplici nomine Epistola hec clerica dicenda, quia scil. a Clero Romano ad Carthaginensem dirigeretur; tum etiam, idque precipue, quia per nuntium sacris ordinibus initiatum missa fuerat De ordine harum Epistolarum, consulantur anni 250, Annales, § uIII.



EPISTOLA X.

Martyribus et Confessoribus. Nicolaus Faber adnotat quod confessores dicti sunt qui, coram iudicibus interrogati, Christum professi erant: martyres, qui Christum professi, et preterea, ut abnegarent torti, perseuerabant. Martyres igitur omnes confessores erant, sed confessores nondum martyres, nisi, ut eleganter Tertullianus uocat, initio lib. ad Mart., designati, et alibi, candidati martyrii.

Confessio tamen presens. Persecutio a magistratibus  ordinariis intentata, ad exsilium solummodo processit. Proconsul accedens, tormenta et mortem addidit.

Quosdam iam comperi coronatos. Quinam illi fuerunt discimus ex Luciani Epistola: Bassus nimirum, Mappalicus, Fortunio, Paulus, Fortuna, uictorinus, uictor, Herenius, Credulus, Herena, Donatus, Firmus, uentus, Fructus, Iulia, Martialis, Aristo.

uoce libera. Qua se Christianos pro tribunali profitebantur.

Dans credentibus tantum, quantum se credit accipere qui sumit. Sic supra lib. ad Donat.: Quantum fidei capacis afferimus, tantum gratie mundantis haurimus.

Deus prestat agonem. uid. que supra hac de re habentur l. II, adu. Iudeos, c. 9.

In omnibus continens est. Rigaltius ait, Paulus ad Cor. I, . Et uulgata uersio: ab omnibus se abstinet. Quibus subnectit Priorius quod  confert hic agonem christianum cum certaminibus gentilium, qui diligenter obseruabant uictum et exercitationes pugilum, quibus non omnis cibus, sed , ut uocat Aristoteles, imponebatur. Panis eorum coliphium uocabatur. Abstinebant autem a uoluptatibus omnibus propter exercitationem corporis, ut innuit Clemens Alexandrinus Strom. III. Plato lib. III, de Repub. idem habet: . uoluptates intelligit et noxias illecebras. His addi possunt que Tertullianus habet in Exhort. ad Martyr.: Athlete segregantur ad strictiorem disciplinam, ut robori edificando uacent: continentur a luxuria, a cibis lautioribus, a potu iucundiore, etc

Assumptionis mee. Legit , in nostris codicibus occurrit; uid. l. III, ad Quirin. cap. 16 Tertull. in Scorpiac. habet: Tempus disiunctionis.

 Plangit ruinas et funera plurimorum. Rigaltius ait, Sic epistola precedenti: Inter plangentium ruinas. Ruinas dicit fratrum lapsorum, quos tormenta deiecerunt, ac per seuitiam tormentorum, thura dederant idolis, aut Christum negauerant. Ruine lapsorum, funera negatorum.

Pax superuenerit Rigaltius ait, De qua paterfamilias in Epistola sequente per iuuenem illum anxium mandauerat, his uerbis: Dic illi securus sit, quia pax uentura est.

Accepto post gloriam commeatu. Rigaltius ait, Post gloriam scilicet uoluntatis integre et conscientie gloriose que nos coram Deo facit martyres, etsi per ipsius indulgentiam Dei pax superuenerit non exspectata nec sperata, que nobis tribuat commeatum permanendi adhuc in seculo et in Ecclesia laude florentes, ipso iam seculo proculcato. Sic alibi, si accepta pace commeatus, a Deo datur, hoc est, si fratres in periculo mortis, post acceptam ab Ecclesia pacem, Deo uolente, periculum euadant, concesso illis a Deo uiuendi  commeatu, nichilominus pace fruantur, quam Ecclesia contemplatione mortis appropinquantis indulserat. Et libro de Mortalitate: Cum quidam de collegis et consacerdotibus nostris infirmitate defessus et de appropinquante morte sollicitus commeatum sibi precaretur, id est, a Deo peteret indulgeri sibi, ut adhuc aliquamdiu in uiuis permaneret.

Ob gloriam coronetur. Gloriosum certamen scilicet temperantie, castitatis, pietatis in pace, constantie, patientie et fidei in congressione.



EPISTOLA XI.

Quamquam sciam. Rigaltius ait: August. lib. Iu, de Bap. contra Donatistas, mentionem facit huius epistole cum hoc titulo, Ad clericos de precando Deo. Quem titulum agnoscit tamquam Cypriani genuinum; et quasi ad clericos uerba faciens se quoque ipsum alloqueretur, transfigurans. inquit Augustinus, in se ut sanctus Daniel peccata populi sui.

 Seculo uerbis solis et non factis renuntiantes. Addit Augustinus ex Epist. Pauli ad Titum: Confitentur enim nosse se Deum factis autem negant. Porro locum hunc laudat l. de Fide et Operibus c. ult. Epistola 89, 9, 4 et etiam l. II cont. Cresc. c. 15.

Tormenta sine fine tortoris, sine exitu damnationis, sine solatio mortis. Rigaltius ait, Tertullianus ad Mart., omne carnificis ingemum in tormentis: Ruffinus uersione Historie Eccles Eusebiane libro uI, ubi de Origenis uexatione sub Decio: Ita ut mille mortibus uexatus sit, nec tamen una ei quam exeptabat accideret, persecutore summo studio id gerente ut nec interitus prestaretur, nec pena cessaret. Eusebius tantum scripserat: . Recte annotat Pamelius hinc indicium sumi quo tempore scripta sit hec Epistola.

Quamdiu deiiciant. Usque dum. Donec.

Inter ipsa cruciamenta defecerit Hanc lectionem  maxime genuinam existimo; qui enim in tormentis exspirauerit, recte dicitur adeptus gloriam non termino supplicii, sed celeritate moriendi.

Dictum est in uisione Rigaltius ait: uisionum exempla sacri utriusque bibliothece codices, Mosaici scilicet et Christiani, suggerunt; nam et multa sibi diuinitus reuelata Patriarche narrant, narrant Prophete. uidit Petrus demissum sibi de celo uas ingens, et uidit Paulus que nec auris umquam audiuerat, nec uiderat oculus. Dein christiane Patres Ecclesie pleraque sibi in somnis significata litteris mandauere. Et uisionum testimonia Tertullianus citat non semel. Adeo in hac Deciana christiani populi uexatione, Cyprianus rem facit episcopo conuenientissimam, qui, tempestate seuiente, ut peritus astrorum gubernator, celum contemplatur, et mandata sibi de celo uectoribus suis inculcat, suadendi genere efficacissimo, uisione oblata sibi diuinitus, negotio quod agitabat aptissima. Hanc  uero uisionem in somnis contigisse declarabit Epistola XuI, ubi de Ecstasi.

Ut pro quibusdam personis designatis sibi peterent. Rigaltius ait: Quod memoriam facti alicuius refricat de quorumdam lapsorum penitentia, circa quam dissona fuerant fratrum suffragia.

Secundum pacem quam nobis Dominus dedit. Rigaltius ait: Dixit Apostolis apud Ioannem, XIu, 27: Pacem meam do uobis. Non quomodo mundus dat, ego do uobis. Dabat enim pacem inter suos Apostolus mutuam Ita sensit Chrysostomus, , , .

In unum fraternitas animata. .

Rete portabat. Rigaltius ait, hec uisio diabolum exhibet in armatura retiarri; qui rete iaculo et tridente seu fuscina pugnabat.

Ut circumstantem populum caperet. Rigaltius ait: Aemulus Christi diabolus homines capit dolis et fraudibus. At Christus ad piscatores, Simonem et Andream,  capiendis piscibus intentos. uenite, inquit, faciam uos piscatores hominum. Et pro retibus et sagena dedit eis mandata Dei Patris omnipotentis ad salutem eternam efficacissima, quibus illi preceptis siue mandatis, homines a diabolo in mortem deceptos, ad uitam reciperent.

Iactu retis operiret. Rigaltius ait: Retis superfusi, iaculo, , funda. Seruius ad illud uirg. Georg---funda iam uerberat amnem. Funda, inquit, genus est retis, dictum a fundendo, id est iaculum, quod dicitur . Composito igitur retiario cum Thrace aut myrmillone aut secutore, ars certaminis erat ut retiarius effusum rete tanta agilitate contraheret, ut aduersarium corriperet Contractionem illam siue comprehensionem Tertullianus spongiam dixit, libro de Spectaculis, defixus in morsus ursorum, et spongias retiariorum.

Ut uos uexaret. , Intellexit in notione uocis communi, nimirum ut significet ,  : non autem , , de quibus Hesych.

Pater nos et corrigit. Hanc genuinam esse lectionem suadent que sequuntur, et Christo eius firmiter adherentes: que certe uerba precedentia ad Patrem determinant. Altera uero lectio que habet, pariter nos et corrigit et tuetur, respicit que supra habentur, de Iesu Christo Domino et Deo nostro: que minime quadrant.

In delictis licet plurimis constitutum. In eamdem mentem Tertullianus l. de Penitentia seipsum appellat peccatorem omnium notarum.

Dic illi, inquit, securus sit, quia pax uentura est. Rigaltius ait: Itaque sub finem Epistole dicit: Rogemus pacem maturius reddi. cito latebris nostris et periculis subueniri Huiusce autem uisionis meminit Epist. 4 et 16. Alloquitur paterfamilias iuuenem, qui supra apparuit Cypriano in somnis anxius et subtristis. Dic illi, id est Cypriano.

Nemo retro attendens. Etiam Greca quedam exemplaria  ordine isto uerba legunt.

Quod euaserat perdidit. Iter omne illud quod emensa fuerat in irritum cessit. De hoc usu uocis huius apud Cyprianum, supra egimus.

Languentium. Lapsorum.

Lapsorum penitentia reformetur. Rigaltius ait, Ne recipiatur cruda, precox, et imperfecta, aut parum sincera.



EPISTOLA XII.

Ad curam desit iis. Tertull. ad Martyr.: Nihil adhuc dico de premio ad quod Deus Martyres inuitat. Ipsam interim conuersationem seculi et carceris comparemus, si non plus in carcere spiritus acquirit, quam caro amittit; immo et que iusta sunt caro non amittit per curam Ecclesie.

Dies eorum quibus excedunt annotate. Tertull. l. de  Corona, Christianum sic alloquitur. Habes tuos census, tuos fastos: nichil tibi cum gaudiis seculi; immo contrarium debes. Libri rationum qui continebant expensas in pauperibus subleuandis factas, erant censuales fidelium tabule. Martyrologia, eorum fasti. Hoc fere tempore, sub initiis Decii, Fabianus Rome septem instituisse dicitur subdiaconos, qui septem notariis imminerent, et gesta martyrum in integro colligerent. Porro Martyrum passiones et dies anniuersaria commemoratione per Africam celebrari, dicit Cyprianus Ep. XXXIX. Et quidem de singulari prisce Ecclesie Orientalis hoc in negotio diligentia, illustre monumentum exstat, cuius partem seruauit Euseb. l. IX, c 15, Reuerendiss. uero Usserius nuper integrum exhibuit; intelligo Epistolam Ecclesie Smyrnensis ad Ecclesias Ponti perscriptam, de Martyrio Polycarpi. Ibi postquam Acta Martyrii eius percurrissent, spondent fratres se fauente numine , , .  Passionem autem incidisse ferunt , , , , , , . Quibus uerbis nichil consignatius dici aut cogitari potest.



EPISTOLA XIII.

De uita nostra quotidie dimicamus. Rigaltius ait, Quod auctor intelligit uitam eternam, ut supra pag. 187: Discipline et uite ipsi omnium nostrum conuenit. Sed magis obuium quod morti quotidie obiicimur; unde Tertullianus lib. de Spectaculis, cap. I, expeditum morti genus, uocat Christianos. Et si quid inauguratum aut fatale contingeret, Christianos statim ad leonem. Idem, Apologet, c. 40.

Fides et natiuitas accepta. Rigaltius ait: Acceptam fidem, dicit, et acceptam natiuitatem, pro suscepta fide  Christiana, et suscepto Baptismo. Sic et amissum Baptismum dixit Tertullianus lib. de Bapt. et in antiquis inscriptionibus de sacris magne Matris: Taurobolium accepit et percepit, et Taurobolium fecit, et alicubi etiam, Tauroboliatus est. Quemadmodum autem accipere sacra dicebant, sic et tradere. Lapides antiqui. Tradiderunt Leontica. Tradiderunt Coracica. Tradiderunt Patrica.

Consecutio. Baptisma. uid. lib. III, ad Quirin., c. 42 et 97.

Lucete sicut luminaria. Pamelius annotat quod, uox greca ambigua est. Insuper ad imperandi modum, quo hic Cyprianus utitur, et Ambrosium in comment. deflexisse.

Ut dum retractant de uobis. Rigaltius ait: Dum ethnici questionem habent de uobis, dum inquirunt, dum examinant, dum obloquuntur. Petrus Epist. I, II, . uulgata uersio, detrectant. Glosse ueteres, Detrectare, Detrectat, .

Quasi de Malignis. .

 Precipui nominis. Christiani nimirum. Iac. II, 7, .

Quando alius alicui temulentus. Rigaltius ait: Omnes antehac editiones, quando alius aliquis, uel, quando unus aliquis temulentus. Hactenus igitur mendosissima scriptura prectarum Cypriani sensum corrupit. Cum quanto, inquit, nominis uestri pudore delinquitur, quando aliquis ab aquis temulentus et lasciuiens demoratur? Ab aquis, id est, a baptismo. Qui nomen Christo dedit, qui in nomen Christi tinctus siue baptizatus est, hoc sacramento obligat sese futurum hominem frugi ac temperantem. Subinde igitur, si temulentus, si nequam apparet, magnum deducus et probrum religioni sue obiicit, nam cum temulentus a temeto dicatur, temetum autem aquis diluatur, iste contra naturam ab aquis existit temulentus, a lauacro lasciuus et turpis. Renuntiauit Satane, et in Satane castra reuertitur. Unde extorris factus est regreditur. Pace Rigaltii dixerim,  non omnes ueteres editiones, sed ipsius emendationem esse mendosissimam; nulla exemplarium fide, nullo rationis presidio subnixam. Hic enim loci non de nuper baptizatis, sed confessoribus agitur: de reuertentibus nimirum a Proconsulis tribunali, non autem ab Ecclesie baptisterio. Solemne quidem est, ut cum Critici lectionem, que ipsis arguta uidetur, sectantur, genuinam et obuiam deserant.

Unde extorris factus, etc. Pamelius ait: uides in expressis uerbis in extorres obiurgationem tendere; alludit autem ad illud I Petr. II: Que est enim gloria si peccantes et colaphizati suffertis? utpote significant illos, qui iniussi ab exilio reuersi essent, iam occidi, non ut Christianos, sed ut nocentes. Perperam hec alio deflectit Rigaltius, quasi hec mens esset Cypriani: Confessores ob causam quidem Christi in exilium pulsos, sed ibi tam improbe conuersatos, ut post reditum condemnentur a Iudice, iam non ut Christiani, sed nocentes Que extorres in aliena Prouincia deliquerant, potuitne Africe Proconsul Carthagine punire?

 Illustrata membra. , Est enim martyrium sanguinis Baptismus.

Seculo renuntiaueramus. Non opus est de solemni obrenuntiationis formula, perpetuis temporibus in Ecclesia usurpata, eadem sepius monere.

In moribus disciplinam. Rigaltius ait, Post hec uerba, in codice Remensi leguntur ista: Et quamquam Clero nostro, et nuper cum adhuc essetis in carcere constituti, sed nunc quoque denuo plenissime scripserim, ut si quid uel ad uestitum uestrum, uel ad uictum, necessarium fuerit, suggeratur: tamen etiam ipse de sumpticulis propriis quos mecum ferebam. misi uobis CCL, sed et alia CCL, proxime miseram. uictor quoque ex lectore diaconus qui mecum est, misit uobis CDXXu. Gaudeo autem quando cognosco plurimos fratres nostros pro sua dilectione certatim concurrere, et necessitates uestras suis collationibus adiuuare. Opto uos, etc. Quod auctarium tanto maioris esse pretii debet, quanto nobis apertius exemplum suggerit Ceciliane caritatis erga fratres.  Nam in aliis quidem Epistolis habemus ipsum de propria quidem quantitate liberalem, hic uero etiam de sumpticulis suis, quos secum ad necessitates suas ferebat. Ut iam intelligamus, etiam de necessariis suis fratrum necessitates subleuasse. Etenim ipse sibi necessaria sumptibus suis degrauabat. uiatico autem leui nichil grauius. In codicibus tamen quos uidere contigit, hec nusquam occurrunt.



EPISTOLA XIu.

Limare possemus. Rigaltius ait: Glosse ueteres: Limat, , . Phedrus: Si mendacium subtiliter limasset a radicibus, non euertisset scelere funesto domum.

Tertullo. Prius laudato, sepius laudando. Siquidem is notissime fortitudinis, et eximie industrie in rebus martyrum procurandis uir fuerit; nulla suscipio subesse poterat, quod is timida consilia Episcopo suo suggessisset. Ita omnem ansam arripit Cyprianus ut secessum suum tueretur.

 Discant quid secundum scripturarum magisterium Ecclesiastica disciplina deposcat. Rigaltius ait: Inculcat quod iam monuit Epistola precedenti, ut qui iam confessionis titulo gloriantur, sint nichilominus humiles, modesti. quieti. Ne superbia sua prouocent aduersum se ethnicorum seuitiem, tamquam aduersus rebelles et contumaces, et sic nomini Christiano inuidiam faciant. Cure autem pretium fuerit, semel hic obseruare Cecilium nostrum istis Epistolis, hoc presertim contendere, ut populum faciat quietum, ac probe Christianum. Sciebat enim plerosque proterua Christiani nominis iactatione importunos, ipsas etiam seculi potestates, ac persepe aliud agentes, toties concitasse, ut necesse habuerint publice quietis perturbatores penis supra modum exacerbatis crudelissime cercere. Que res magnum fidei Christiane dedecus attulerat. Hoc item sciebat, in Ecclesia sua complures esse lauacri salutaris fiducia nimium securos, discipline totiusque fraternitatis immemores,  lucri cupidos, ambitioni studentes, factiosos, luxurie deditos, superba conuersatione sibi placentes, omnibus displicentes, solo denique nomine Christianos. Ait igitur Cyprianus hos mores tantorum causas esse luctuum, quibus Ecclesia protrita disperditur. At quid istic miramur in duorum iam seculorum Ecclesia, qui et peiora Corinthiis suis Paulum exprobrasse toties audimus aut legimus?

Ad ineptias et discordias. Rigaltius ait, Cauet Cyprianus confessoribus istis, quemadmodum Septimius benedictis illis ad martyrium designatis, quos in ipso carcere a diabolo tentatos fuisse dicit uilibus scidiis, affectionibus, aut inter se dissentionibus. Que sane multa mala dederunt reipublice Christiane. Ineptias hic dicit, que Tertullianus uiles scidas, aut uilia scidia.

Ad id uero quod scripserunt mihi compresbyteri nostri. Rigaltius ait: De lapsis uidelicet ad penitentiam recipiendis.

Nihil sine consilio uestro et consensu plebis. Rigaltius ait, Hoc est cum tota Ecclesia, sicut Apostoli fecerant,  prima illa Synodo, que describitur in Actor. Xu, 22. Tunc placuit Apostolis et Senioribus cum omni Ecclesia. . Ad eum uero locum preclare Chrysostomus: , . et paulo post: . Sic ipsimet Romani infra Epist. 3. Collatione consiliorum cum episcopis, presbyteris, diaconis, confessoribus pariter ac stantibus laicis. Supra monuimus sategisse Cyprianum inuidiam amoliri: hic uero dicit se nichil quod ad discipline Ecclesiastice rationes spectat inconsulta plebe statuere. Etenim cum exterior effectus potestatis clauium in hoc fere uersabatur, ut Plebs censure subiectos pro Ethnicis et Publicanis haberet; certe non erat exspectandum ut amicos, necessarios, fratres excommunicationis fulmine percussos, desererent uniuersi; aut alios quos eiecerant denuo admitterent, donec de eorum criminibus, aut penitentia, ipsis fuerit satisfactum. Porro hic obseruandum,  in lapsorum causa non ex receptis in Ecclesia moribus, sed cum lenitate eo usque inaudita actum; et proinde magis e re erat, ut innouati moris ratio redderetur.



EPISTOLA Xu.

Honorificam petitionem. Statim appellat martyrum desideria. Quidquid martyres in gratiam lapsorum prestitere, erat id totum per modum intercessionis; que quidem honorifica admodum, et non facile insuper habenda; petitio tamen usque fuit, et gratie solum prerogatiuis pollebat. Rem multis exequitur Cyprianus in lib. de Lapsis, p. 92, huius editionis, et deinceps. Mandant, inquit ille, aliquid martyres fieri? si iusta, si licita, si non contra ipsum Dominum a Dei sacerdote facienda sunt; obtemperantis facilis et prona consensio, si petentis fuerit religiosa moderatio, etc. Apud Deum intercessiones Martyrum plurimum ualere putabantur, quia amici Dei peculiari ratione dicti  et crediti sunt. In Ecclesia prerogatiuam habuerunt, quia si lapsi eidem scandalo fuerant, martyres e contra laudem et decus eidem fenerabantur, atque cumulabant. At uerisimile uidetur; hic loci, modestum et sobrium libellum quem primo miserant Martyres, ipsis dignam et honorificam petitionem, peculiari ratione appellari. Obseruandum porro, quod etiam alibi annotauimus, aliter longe martyrum iussa obtinuerunt qui coronati e uiuis excesserant; et eorum qui etiamnum superstites, de corona et pace sua ipsi periclitabantur. Prisca martyrum simplicitas uiuis coloribus depingitur ab Ecclesia Lugdunensi et uiennensi, litteris quas scripserunt de passione martyrum sub M. Aurelio, Ecclesiis Asie et Phrygie. , , , , , , ,  , etc. Porro lapsos non quasi missilibus et donariis in medium proiectis locupletabant, et securos beatosque esse iusserunt optimi martyres; sed monitis et sollicite pietatis officiis ad bonam frugem restituentes curabant: , , , , , etc. Euseb., l. u, c. 2. Demum Cyprianus hac in Epistola, post mentionem factam honorifice petitionis Martyrum; transit ad actam penitentiam, dein recenset exomologesin grauissimi atque extremi delicti, nimirum Idololatrie. Postea memorat, manus ab episcopo et clero in penitentiam impositas, et demum pacem oblatam lapsis, et Eucaristiam datam refert. Quibus uerbis, que fere occurrunt Epistola proxima, typus exhibetur totius ueteris ecclesiastice discipline. Primus ad ueniam et pacem gradus erat, si reus ad Penitentiam admitteretur; quod non sine manuum impositione, et exomologesi seu confessione  expediebatur. Secundum compleuit penitentie imposite, per uarias fletus, auditionis, et consistentie periodos, decursus. Tertium fecit exomologesis altera, siue solemnis et publica post peractam penitentiam peccati confessio. Huic quarto in loco successit, manus ab Episcopo et clero, denuo in tesseram reconciliationis concesse, impositio. His rite peractis, ad Eucaristie mysteria tamdem pandebatur aditus. Sed miro uiarum compendio id nunc agebant Martyres, ut lapsi mortiferos idolorum cibos adhuc pene ructantes, exhalantibus etiam nunc scelus suum faucibus, et contagia funesta redolentibus, protenus Domini corpus inuaderent. uerba sunt Cypriani, lib. de Lapsis, p. 92. Suffragia martyrum in causa lapsorum in Ecclesia olim obtinuisse, ex Tertulliano ostendimus, P huius operis 93, unde recte infra dicitur. Qualia in preteritum antecessores uestri martyres concesserint. Paulum uero, Aurelium, et pre reliquis, Lucianum, eos fuisse qui in libellis temere concedendis modum excessissent, ostendit Cyprianus, Ep. 27, ad Pam.  num. 23.

Grauissimi atque extremi delicti. Rigaltius ait: Alibi dixit: Aeterni peccati, Idololatriam significat. Ingens et supra omnia peccatum. Principale crimen generis humani. Summus seculi reatus. Tota causa iudicii. Tertullian.

Offerre pro illis. uerior certe hec lectio, et quam Ep. 2 tuetur; ubi decreti synodici habetur mentio, ne quis frater excedens ad tutelam uel curam Clericum nominauerit: ac si quis hoc fecisset, non offeretur pro eo Sic Epistola sequente: Offertur nomine eorum, et, prohibeantur offerre. Ex altera parte, offerre pacem non ita commode dicitur.

Lapsis quidem potest in hoc uenia concedi. Rigaltius ait, In hoc scilicet, quod urgeant; quod festinent; quod anticipare uelint penitentie tempora.

Mater prior sumat. Rigaltius ait, Ep. sequ. Mater nostra Ecclesia. Tertull. libro ad Martyras, Domina mater Ecclesia. Consultissime Cyprianus, desideria  martyrum super pace lapsis concedenda, in illud tempus seruat, cum ipsa mater Ecclesia pace gaudebit. Ne scilicet estu persecutionis incalescente, a ruina recentes, confestimque ad pacem admissi, stantibus ceteris exemplo suo noceant, minus constanter in agone certaturis, blandiente ipsis post lapsum et ruinam, pro se quoque sperandi dulcedine.

Abrupte et indigne uel a uobis promissum. Rigaltius ait: Ut apud martyres, censoria uerba sic premittit, ut temperari possint sequentibus istis, uel a nobis factum.

Apud Gentiles quoque ipsos Ecclesia nostra erubescere incipiat. Rigaltius ait: Sic supra, de quo postmodum non erubescit Ecclesia, apud gentiles scilicet. Erubescere autem contingebat ob dissolutos quorumdam mores, uel ob disciplinam minime seruatam fide turbiter euersa ipso statim agonis principio.

Personas accipientes. Rigaltius ait: Mattheus et Marcus dixere, . XXII, 16, XII, 14.  Lucas, XX, 21, . Cui opponitur . Deus non est .

Aucupantur. Rigaltius ait: Quam feda labes etiam illius Ecclesie martyras prostrauit? Nam hoc significat Cyprianus, etiam inter martyras exstitisse qui uenales haberent pacis libellos. Turpius autem multo, si ipsi Pontifices mercium istarum institores sint et propole.

Ad Clerum et ad plebem. Hec simul scripta fuisse, cum duobus sequentibus hinc ostenditur. Quod licet earum hic meminerit Cyprianus, etiam uice uersa earumdem in illis mentionem faciat. uid. Ep. XuI et XuII sub finem.



EPISTOLA XuI.

Diu patientiam meam tenui. Plures antea ex secessu scripsit Epistolas auctor noster presbyteris et diaconibus; in causa uero lapsorum, post acceptam Donati Fortunati, Nouati et Gordii insolentem postulationem,  cui satisfacturum se sperauerat, cum de ea usque ad reditum suum ampliandum dixisset; nunc primum litteras ad illos facit.

Aliqui de presbyteris. Scilicet superiore Epistola nominati, inter quos nonnulli illi ipsi esse noscuntur, qui deinceps Cypriano nostro infensi fuerunt; et quinque presbyterorum titulo insigniti sunt: quos tamen ut deliniret. compresbyteros appellat.

Nec loci sui memores. Rigaltius ait: Gradus presbyteralis, qui subditus est episcopali. Nam sic erat ordo Ecclesiasticus sub Cypriano, atque idem omnino iam fuerat euo Tertulliani. Nam ubi disserit de facultate dandi Baptismi; Dandi quidem, inquit, habet ius summus sacerdos, qui est episcopus, dein presbyteri et diaconi: non tamen sine Episcopi auctoritate, propter Ecclesie honorem; quo saluo salua pax est. Immo is erat ordo, a primis Christiane pietatis in tiis; saltem ex quo presbyteros in partem curarum admiserunt Episcopi. Unde dicit quod hoc presbyterorum attentatum,  numquam omnino sub antecessoribus factum. Ignatius ait, licere , , , .

Contemptu Prepositi totum sibi uindicent Non intra petitionis limites consistant, adeo ut nichil episcopo relinquant, nisi obsequii gloriam, aut parendi necessitatem.

Sine ratione restituende salutis. Rigaltius ait: Id est, communionis, extra quam non est salus.

Omnia peccata remittentur filiis hominum. Rigaltius ait: Marci uerba sunt cap 111 . Quorum uerborum sententiam uulgate uersionis auctor ambiguam fecit transpositione uerbi, remittentur, quam hic seruauit Cyprianus. At libro ad Quirinum III apertissime dixit non posse in Ecclesia remitti ei, qui in Deum deliquerit; deinde citat ex Euangelio : Qui dixerit uerbam aduersus filium hominis, remittetur illi: qui autem dixerit aduersus Spiritum sanctum, non remittetur illi, neque in hoc, neque in futuro seculo. Et statim  apponit ex Marco: Omnia peccata remittentur filiis hominum, et blasphemie, etc. Ex quibus manifestissimum, hac Epistola et libro ad Quirinum, hanc esse Cypriani mentem; remitti omnia peccata que aduersus filios hominum, id est, aduersus homines, quis commiserit; non autem que aduersus Spiritum sanctum. Hoc uero Cyprianus habet a magistro suo. Etenim libro de Pudicitia: Dimittis, inquit, ut dimittatur tibi a Deo. Delicta mundantur que quis in fratrem, non Deum, admiserit. Debitoribus denique dimissuros nos in oratione profitemur. Procul dubio intellexit Septimius: Debitoribus nostris, non Dei. Bona cum uenia Rigaltii, talis sensus his uerbis Cypriani assignari debet, qui cum eius instituto consistere poterit. Locum hunc laudat ut ostendat, ueniam non temere lapsis concedendam; ita tamen ut eadem penitentibus non denegetur. Dicendum itaque puto, auctorem nostrum sensisse blasphemare Spiritum  sanctum, idem prorsus esse ac Christum abnegare. Et reuera Luc. XII uoces he immediate subnectuntur istis: Omnis quicumque confessus fuerit me coram hominibus, et filius hominis confitebitur eum coram Angelis Dei; et qui me negauerit coram hominibus, negabitur coram Angelis Dei. Porro ubi occurrit idem Domini dictum Matth XII et Marc III, ad blasphemos in eum dirigitur. uid. que annotata in l. III ad Quirin. c. 28: Remissam is non habebit. Quia Ecclesia eiiciendus est, nec nisi per penitentiam, que unica post naufrigium tabula, restitui potest.

Aeterni peccati. Sic greca quedam exemplaria legunt . Per eternum peccatum, intelligit summum illud nefas idololatrie, quod ab Ecclesia exterminat.

Plus cadent. Rigaltius ait: Qui iam exciderunt de fide dicta Christo, nunc etiam excidunt de disciplina Ecclesie Christi.

In minoribus peccatis. Saltem respectu habito ad Apostasiam, intelligit enim inter alia adulterium et  homicidium. Eamdem comparationem instituit Cypr. Ep. proxima.

Offertur nomen eorum. Rigaltius ait: Inter orationum sacrificia nominantur. Orationes siue preces pro eis nominatim allegantur Deo per Presbyteros. Offertur nomen eorum una cum precibus que pro eis offeruntur. Quod obseruat Pamelius, in libris manuscriptis Canonem ita concipi: Memento, Domine, famulorum famularumque tuarum; nomina, sic intelligi debet, ut post ea uerba, Memento, Domine, famulorum famularumque tuarum, scriptum fuerit precipiendi modo nomina; quo scilicet admoneatur presbyter qui pro populo facit mentionem hoc loco habendam esse certarum personarum nominatim.

Exomologesi facta. Publicam confessionem hic intelligi supra in lib. de Lapsis, monuimus. Ita in Epistola ad Antonian.: Placuit sacrificatis in exitu subueniri, quia exomologesis apud inferos non est: ubi omnino constat uerba illa Psalmiste laudari: In inferno  quis confitebitur tibi? Disertis porro uerbis subiicitur; Et quia apud inferos confessio non est, nec exomologesis illic fieri potest. Sic lib. de Lapsis Quanto et fide maiores, et timore meliores sunt, qui quamuis nullo sacrificii aut libelli facinore constricti; quoniam tamen de hoc uel cogitauerunt, hoc ipsum apud sacerdotes Dei dolenter et simpliciter confitentes, exomologesin conscientie faciant, animi sui pondus exponunt. Et statim de tribus pueris ait: Exomologesin faciebant Deo in medio ignis. Et similiter de Daniele ait, Exomologesin dolenter faciens, dixit: Domine, Deus magnus, etc. Peccauimus, facinus admisimus, etc.

Seruos Dei cum Dei sacerdote committunt. Rigaltius ait. Id est, cum Episcopo. Sic Ep. 52 constitutum Rome Dei sacerdotem. Animaduertendum hic Dei seruos committi cum Dei sacerdote. Sed meminisse debet Dei sacerdos, esse se etiam Dei seruum.

Memores loci nostri. Rigaltius ait, Episcopalis, et quidem Carthaginensis Ecclesie, que prima prouincie sedes, adeoque multarum Ecclesiarum curam sustinebat.  Sic in Cod. Eccles. Afric Aurelius Carthaginis Episcopus: Ego cunctarum Ecclesiarum dignatione Dei, ut scitis fratres, sollicitudinem sustineo. Ibidem, Numidius Episcopus ad Aurelium, fuit semper hec licentia huic sedi, pro desiderio cuiusque Ecclesie ordinare Episcopum. Epigonius item Episc.: Necesse habes tu omnes Ecclesias suffulcire. Itaque ipse Cyprianus, Epistola 15 sic incipit: Sollicitudo loco nostri, et timor Domini compellit.

Per dies quoque impletur apud nos Spiritu sancto puerorum innocens etas, que in exstasi uidet. Rigaltius ait: Non ex somniis tantum, uerum etiam ex furore, diuina uariorum euentuum presagia concepere uiri Christiana pietate laudatissimi. Et somniorum quidem exempla, que Cecilius noster Ecclesie sue presbyteris narrat, supra notauimus. Hac Epistola per exstaticos puerorum innocentium effatus monita quedam siue mandata inculcat. Per dies, inquit, impletur apud  nos Spiritu sancto puerorum innocens etas, que in exstasi uidet oculis, et audit et alloquitur ea quibus nos Dominus monere et instruere dignatur. Recte, in exstasi. Nam aduentans in pueros uis diuini Spiritus, elocabat quidquid in illis erat mentis inquiline siue domestice: ita ut quisque, non iam sui compos, magno illo habitatore plenus, nichil preter hospitem suum sentiret, nec uideret, nec loqueretur. Quam prope exploratam habuit hanc diuini furoris gratiam Aristoteles, libro de Diuinatione per insom. ubi fatetur exstaticos futura quandoque prospicere. , inquit, , . . Unde autem illa , nisi ab illo diuino hospite illata et inuecta? Preclare Philo Dissertatione sua: Quis diuinorum heres. . . , Idem auctor huncce furorem dicit esse  . Ac propterea Tertullianus aduersus Marcionem, hoc etiam defendit, gratie exstasin, id est, amentiam conuenire. In spiritu enim homo constitutus, inquit, necesse est excidat sensu. Itaque in exstaticis aliquantisper sapientia moritur. Nimirum diuine superuentu humana sic offuscatur et inumbratur, ut excessisse interim uideatur. Chrysostomus, ubi de uisione, qua Petrus uas ingens celo demissum conspexit: , , , .



EPISTOLA XuII.

In plebe consistentibus. uid. que dicta ad Ep. 1.

Quibus potens est diuina misericordia medelam dare. In illa erant sententia etiam Montani et Nouatiani sequaces, grauissimorum flagitiorum compertos, licet ab Ecclesia ueniam non obtineant, a Deo tamen posse obtinere: Iis ergo non in hoc uertebatur; et recte auctor noster hoc sufflamen opponit lapsis qui  ad pacem festinarent, quod non de eorum salute conclamatum sit, quibus ante penitentie decursum mori contingeret.



EPISTOLA XuIII.

Aestatem cepisse. Lauande discipline causam aliam suppeditat Epistola uicesima ad Pamel. numeros 15. Quod nimirum non modo lapsi, et plurimi ex presbyteris Carthaginensibus, sed et Romana Ecclesia indulgentia utendum censuisset: et durum omnino esset, non suorum modo, sed et uicine Ecclesie, apud quem secessus eius iam tum male audiebat, simul et semel inuidiam et iras subire.

Apud diaconum quoque exomologesin facere. Rigaltius ait: Est enim etiam in diaconatu sacerdotium. Sic Epist. XX. Item Presbyteris et Diaconibus non defuit sacerdotii uigor. Caute hic legendus est Rigaltius dum  ait esse in diaconatu sacerdotium. Quecumque necessitas cogit etiam illa defendit, sed tantis per dum incubuerit. Nota est histori apud Euseb. l. uI, c. 44. Eucaristie per puerum Serapioni transmisse: nemo tamen dixerit fas esse pueris sacra illa mysteria distribuere. Longe autem is a uero abit, cum in dictorum suorum fidem adducit uerba que infra habentur: Presbyteris et diaconis non defuit sacerdoti uigor. Intelligit enim illic Cyprianus, suam potestatem in ipsos delinquentes, siue presbyteri essent siue diaconi non defuisse: siquidem utrosque admonuisset. Dicitur porro apud diaconum exomologesis facta, non quasi is solus esset eiusdem conscius; penitentia enim uel egrotantium, quantum fieri potuit istis seculis, publica erat; sed quia absente presbytero, ad quem munus illud imprimis spectabat, diaconi presentia habebatur prorsus necessaria, quotcumque e plebe adesse contingeret. Cum enim Ecclesia  clero et plebe contineretur, par erat ut quando per exomologesin eidem satisfieret, adessent qui utriusque partes sustinerent. Forma a Cypriano Episcopo data fuit: conditionem nimirum sub qua lapsi in Ecclesiam reciperentur is prescripsit, quod ex Epistola hac et sequente, plurimisque alii abunde constat. Forme siue conditionis implete. Ecclesie nomine testes et arbitri erant disconus et fratres laici in hanc rem acciti. Hec prisca discipline Ecclesiastice ratio, ut prepositi cum clero conuenientes, presente et stantium plebe, quibus et ipsis pro fide et timore suo honor habendus est, disponant omnia consilii communis religione. Sic in sacrorum ordinum collatione, ad episcopos ad plebem spectabat. uid. Ep LXuII nec non Clementis Ep. ad Rom. parag. 44.

Partem plebis que lapsa est. In secunda classe erant lapsi nullis Martyrum suffragiis commendati, aut etiam nondum ad penitentiam admissi; sed terrore mortis ingruentis de periculo admoniti, supplices ut ad pacem admitti possent Hi quamquam non pariter  recipi deberent, diuine tamen misericordie erant commendanci; cuius presidio eorum animi, tantisper donec uberiora remedia procurari possent, erant fulciendi. Hunc esse uerborum sensum, ex Epistola sequenti liquido apparet.

Audientibus etiam. Tertius ordo est catechumenorum; qui cum nondum fidem Christo obstrinxissent, leuius reliquis lapsi uidebantur; et proinde paratiorem ueniam exspectare poterant.



EPISTOLA XX.

Actus nostri ratio. Rigaltius ait: Actum dicit, ministerium, administrationem, disciplinam. Et sub finem istius Epist. Actus noster, qui adunatus esse et consentire circa omnia debet. Sic etiam Epist. XXuI. Actus suos desiderant etiam ab ipsis suis fratribus comprobari.

 Sicut Domini mandata instruunt. Nimirum Matth. X, 23, cui addi potest et eius exemplum, quod mandato equipollet. Luc. Iu, 30 et alibi. Unde Origen. in Ioan. XuIII, 12, ait: . In hanc mentem Clemens Alexand Strom. Iu, rationem reddens quare Dominus fugere iussit, dicit: , , , . . , . , , , . , , . Similiter Ecclesia Smyrnensis Polycarpi passionem describens, que quidem post eius secessum contigerat, eam uocat . Subiungens, , ,  , etc. Que ex altera parte magna cum pompa afferuntur, magis Montanum sapiunt quam Curistum.

Sacrilegis contactibus manus suas atque ora maculassent. Rigaltius ait: Hi dicebantur sacrificati, qui maculauerant manus suas imposito in acerram thure, uel maculauerant ora sua uescentes idolothyta.

Darentur quotidie libellorum millia. Quantus lapsorum in Deciana persecutione numerus uel hinc constare poterit; presertim cum uno libello totas familias martyres passim includerent. Communicet ille cum suis. uid. Ep. 15 et alibi Ep. 25. Uniuersis pacem dimisimus Et porro. Habeant pacem non tantum he, sed et quas scias ad animum nostrum pertinere. Ep. 22. Certe, huiusmodi libellorum millia, lapso humano generi uidentur suffectura.



EPISTOLA XXI.


Celerinus Luciano. Littere he a Celerino Rome agente, ad Lucianum confessorem Carthaginensem transmisse, una cum sequentibus, multum faciunt ad explicandam de lapsis restituendis controuersiam, et in ea excitanda singularem Luciani inuerecundiam ostendunt: que plurimum molestie Cypriano et Ecclesie eius creabant. Unde e re erat, ut is hasce Epistolas recolligeret, atque suis adiungendas curaret. uid. Ep. XXXuII et XXXIX.

Huius mundi. Correctio ista recepte lectionis, ut et sequentes adeo sunt manifeste, ut non opus sit commentariis illas aut defendere aut illustrare.

In tam florida confessione. Rigaltius ait: Hoc est purparea; in qua sanguis fusus est pro nomine Christi. Sic Tertullianus lib. de Corona, dixit militem Christi russatum sanguinis sui spe. Et paulo post Cecilius noster dicet floridos martyres, siue confessores, sanguine fuso purpuratos. Iam uero pridem Salmasius probauit Grecos scriptores dixisse, purpuram  ueri luminis, hoc est coloris excellentis et perfectissime florentis. Sic etiam auctores Latini, circa Cypriani seculum, floridos uersus dixere, exquisitis sententiis nobiles: et excerpta quedam Apuleii florida. Et floridus color opponitur austero. Plin. lib. XXXu, cap. 6.

Peto tamen, carissime, a Domino. Ac si dixerit: Si martyrium subieris antequam littere mee ad te peruenerint, Dominum rego ut miserarum sororum mearum misereatur. Si uero littere mee ad te uiuum peruenerint, responsum reddas obsecro, et a Deo petas ut sim dignus et ego coronari, et annuas desiderio meo pro sororibus.

Et ideo peto ut annuas desiderio meo. Libellum concedas Numerie et Candide, que lapse erant. De origine horum libellorum, coniecturam satis commodam interponit illustrissimus Baronius in an. Christi 253, parag. 60. Fluxisse inde ea consuetudo uidetur, quod lapsi ad confessores ab episcopis pro pace consequenda, priusquam reconciliarentur Ecclesie, mitterentur; ut ab illis primo ueniam peterent, in quos inuerecundius  deliquissent, dum fortiter confitentibus illis, ipsi ignauiter pernegassent. Magna certe imprimis huiusmodi pena esse uidebatur, ipsos turpi negatione fedatos, uel uultus eorum inspexisse confessionis gloria fulgidos atque decoros. Consulebatur hac uia et confessorum dignitati et lapsorum utilitati, qui sic cogerentur, ut uicti, se uictoribus subiicere, eaque animi demissione eorum precibus ueniam ab Ecclesia promereri. Sed quod in remedium olim fuerat introductum, humana nequitia cepit conuertere in delictum, dum lapsi spreto episcopo ac aliis sacerdotibus, sponte conuolarunt ad martyres, extortisque ab iis supplicibus ad episcopum de communicatione libellis, quasi oppignoratam, ac martyrum precibus debitam communicationem, ab Ecclesia exigebant potius, quam petebant. Et quidem confessores ex paruis initiis in immensum sua priuilegia ampliasse, fidem facit illorum hoc ipso fere tempore Rome attentatum: ubi libellis suis pseudepiscopum Ecclesie obtrudebant. Sic Pacianus Ep. II  dicit Nouatianum episcopum factum per epistolam eorum qui se confessores esse simularent. Et Ep. III: Ille auctoritate Epistolarum, sedente iam Rome aduersus fas sacerdotii singularis, alterius Episcopi sibi nomen assumit. Sed in presenti causa, quiddam peculiari ratione inexspectatum occurrit. Celerinus Rome agens, a Luciano Carthaginiensi confessore, pacem Numerie et Candide concedi petit, que Rome erant lapse, et illic ab Ecclesia depulse permanebant. Que quidem prerogatiua, episcoporum iura longis interuallis superat, quorum potestas inter suarum Dieceseon limites clauditur. Sed reuera martyres non uni alicui Ecclesie, sed omnibus, a primis christiane fidei seculis deputabantur: uidemus enim Acta martyrum, ab una Ecclesia ad alias transmissa; et singularum Ecclesiarum martyrologia, non suorum modo, sed et longe dissitorum hominum nomina continere. Erant porro in proximo Moyses et Maximus, aliique Rome  confessores, e quibus nonnulli, Moyses saltem, martyrio coronabantur; quare non ab ipsis Celerinus ueniam pro lapsis sororibus petit? An hoc factum quia Numeria et Candida Afre erant, et licet Rome deliquerint, Carthaginensi Ecclesie deputabantur; et proinde martyrum Ecclesie Carthaginensis suffragiis subleuande? An lenior Rome intentabatur persecutio, ut supplicia capitalia ibi non expectarentur? Certe Moyses post longos carceris pedores, ex morbo mortuus uidetur; et reliqui tandem erant elapsi. An demum. quia nullus Rome fuit episcopus, nec tamen spes, ut in integrum restituerentur lapse, donec episcopus constituatur, ideo alio spectabant ille, et fidem presulis Carthaginensis implorarunt. De istis nichil libet statuere: dispiciat eruditus lector.

Donec auxilium Domini nostri Iesu Christi. Subaudi sit; siue, prestetur.

Floridorum ministerium. Rigaltius ait, Sic legendum arbitramur. Floridos uocat confessores illos iam florida confessione conspicuos, qui iam torti equuleo, siue ungulis  concerpti, fidem Christo constantissime seruauerant, adeoque proconsulis arbitrium exspectabant in carcere: sacrarum interea Litterarum constantiam pascentes, spem erigentes, fiduciam figentes: omnia denique tractantes, que presentium temporum qualitas aut premonere suadebat, aut recognoscere. Ad hec igitur christiane pietatis officia fratribus secum inclusis Lucianus, super ipsos factus antistes, ipse quoque florida confessione preclarus ministrabat, ac desideria confessorum ad fratres qui forte in proximo formam Ecclesie retinuerant, perscribebat, aut ab domine matris Ecclesie uberibus transmissa refrigeria dispensabat.

Factus antistes Dei. Forte eadem mente qua in Apoc. u, 10, martyres dicuntur reges et sacerdotes Deo. Aut peculiariter Floridorum ministerium intelligit, quo super martyres factus antistes, hoc est procurationem obibat eorum causa. Sed reuera locus corruptus, nec quicquam boni sensus ex sequentibus facile exculpi poterit. Forte reponendum amicus Dei, hoc enim elogio martyres perpetuo donantur.

 Quia pro se dona numerauit, ne sacrificaret. Rigaltius ait: Sacrificandi necessitatem nummis redemerat. Sic plerique solebant, qui suis ad perferenda tormenta uiribus diffidebant. Itaque paciscebantur cum delatore, uel milite, uel furunculo aliquo preside. Erga istos Cecilius noster multo fuit humanior ac benignior Tertulliano, qui persecutionem neque esse fugiendam censuit neque redimendam. Pretium interest, inquit: ceterum sicut fuga redemptio gratuita est, ita redemptio nummaria fuga est. Pecuniariam uexationis redemptionem non excusat tantum, sed defendit Petrus Alexan. can. XII, exemplo Iasonis, Act. XuII, qui datis pecuniis dimittebatur; et loco illo S. Scripture, Pretium redemptionis anime hominis proprie diuitie. De illis certe qui sic pecuniam dederunt diserte ait, .

Sexaginta quinque. Extorres habebantur omnes qui post confessionem pro cripti, licet Romam pergerent. Nec tutiores ullibi, quam in urbe latebre.  Qui fuga antequam ad tribunal pertrahebantur sibi consuluerunt, profugi audiebant. Non uulgari hac impensa, et profusa largitione erga tantum confessorum numerum, nefas peractum redimere conabantur iste sorores.



EPISTOLA XXII.

Si dignus fuero uocari collega. Rigaltius ait: Scripserat Clerinus Luciano: Ut tibi quoque de infimo tuus uel frater dicat, si fuero dignus Celerinus audire. Reddit igitur Lucianus Celerino uoces suas, pulchro christiane humilitatis certamine, quod explicabit ipsa mox epistola, non elegantior precedenti, sed non minus christiana.

Accepi litteras tuas in quibus me tantum grauasti. Rigaltius ait: ualde dura est et incompta dictio huius Epistole totius, sed initium presertim intricatissimum: mens uero digna bono confessore Christi. Respondit Lucianus  litteris Celerini atque iis tanto se pudore oneratum fuisse ait, simul ac legit ea Celerini uerba: Si dignus fuero frater tuus audire, ut perpetuo dein pudore grauatus pene exciderit gaudio, quod maximum ceperat ex litteris quas optabat post tantum temporis legere. Exultabam, inquit, lecta mentione mei honorificentissima, sed pro tanto tue humilitatis beneficio, quo tam demisse de te aut tam magnifice de me sentis, ut dixeris: Si dignus fuero frater nominari tuus, in ruborem adeo sum datus, ut omnis mea letitia confusa pene corruerit. Nam quid mea apud pusillum magistratulum confessio, pre illa tua, que Christi nomen confessa est, non tantum coram milite, aut coram aliquo preside, sed coram ipso Cesare, atque hoc uocibus generosis ac uerbis plane diuinis, quibus scio, uicisti anguem illum maiorem, metatorem antichristi. Et hoc quidem scio, qua fiducia sciunt amatores fidei et zelotypi discipline Christi: in qua tenoris uiuacitate uersari te etiam atque etiam letor.

Metatorem antichristi. Rigaltius ait; Nam ex uerbis  Pauli ad Thessalonicenses, a fine imperii Romani, antichristus. Scite autem dicit anguem, quasi lineam seu funiculum metatoris. Alluditque ad diabolum, quem sacre Littere serpentem nuncupant. Potius metator antichristi est eius precursor, quemadmodum metatores exercitus preibant, ut loca castris ponendis idonea designarent. uid. que dicta ad Epist. uI.

Confessus deterruisti. Ulcus immedicabile, cui medelam nec uaticana, nec Bodleiana bibliotheca prestant; apud quas solas, huius et precedentis Epistole exemplaria reperimus. Si coniecture locus detur, crediderim uoces illas scio quasi  amatores fidei. Et zelotypi discipline Christi, fuisse uerba Celerini coram imperatore, cum de Christianorum rebus interrogaretur. Sic itaque Periodus concipienda fuerit. Nam tu Deo uolente ipsum anguem maiorem, metatorem antichristi, non tantum confessus deterruisti; sed uocibus illis et uerbis deificis; quibus, scio quasi amatores fidei; et, zelotypi discipline Christi  uicisti. Confessione sua Decium deterruit, apologia autem uicit. Aut etiam scribatur, quibus scio qualis animator es fidei; et zelotypus discipline Christi; ut uerba sint Luciani. Sed istis rectiora dabunt fortassis alii.

Post arcessitionem meam. Rigaltius ait: Postquam me Dominus uocauerit. Mortem dicere nolunt Christiani, minime autem martyres, quibus est corona presto.

Si quis abs te pacem petierit, des in nomine meo. Rigaltius ait: Immo in nomine Christi dari debuit, si dari expediebat: non in nomine Pauli illius, quamuis benedicti martyris. Ac propterea merito Cyprianus Luciani inuerecundiam notat Epistola proxime sequenti, plena grauitatis et prudentie christiane.

Bassi in petrario. Rigaltius ait: uidendum in exemplari, an aliqua exstent uestigia scripture: in petrario, quod esset in metallo. Consultis codicibus mss. siquidem alter legit perario, alter pegrario. impressa peierario, nullo prorsus sensu; minime dubitandum ueram lectionem esse eam quam dedimus. Latomie  uocem apud grecos et latinos scriptores carcerem, siue metalla significare satis notum est. Plautus in Captiu.: Ibis porro in latomias lapidarias.

Pauli a questione. Rigaltius ait, Sic in Actis synodalibus collectis ab Hilario Pictauensi, Liberius de exsilio. Sed cum dicatur Mappalicus decessisse in questione, Paulus a questione: uerisimile uidetur alterum inter tormenta, alterum post tormenta mortuum.

Exposita causa apud episcopum. Pamelius ait: uides hic a Luciano quantumuis indiscreto, tamen obseruatum illud quod toties in presbyteris reprehendit Cyprianus, ut cause apud episcopum, et exomologesis premitterentur, antequam pax daretur, etiam ad preces martyrum. Licet persecutio adhuc intentaretur saltem in eos qui custodie mancipati; tamen res ad pacem spectare uidebantur; ut deinceps Christiani non inquirerentur; adeo Lucianus petit lapsis pacem iam  concedi, cum Dominus ceperit, ipsi Ecclesie pacem dare; non ex spectato scil. plenario eius appulsu, et reditu episcopi et confessorum. Aliter nulla Cypriano cum Luciano lis intercederet; quod ille reddita Ecclesie pace restituendos lapsos contenderet.



EPISTOLA XXIII.

Quid post commissum egerint. Qui ad penitentiam admissi, in illa ita se gesserunt, ut episcopo et fidelibus offensam non dederint, licet tempus ipsis assignatum minime compleuissent, protenus recipiantur. Idque non tantum Carthagine, sed ubique per Africam.

Optamus te cum sanctis martyribus pacem habere. uerba hec interminationem continent. Nimirum si hec minus prestaret Cyprianus, martyres cum ipso non communicaturos; quasi penes ipsos esset, non tantum communionem quibusuis concedere; sed ab episcopis ipsis eripere.

 Presente de clero. Non sine summo periculo commercia Christianorum olim peragebantur; ideoque clericorum fidei perpetuo concredite erant littere eorum, que exinde et clerice appellate: adeo ut necesse habuerit Cyprianus lectorem ordinare, in hunc ipsum finem ut litteras Romam portaret. uid. Ep. XXIX. Lucianus uero ut auctoritatem aliquam litteris suis conciliaret, testes adhibet qui ad clerum pertinerent; sed illos minime locupletes, innominatum quemdam exorcistam, et etiam lectorem pariter innominatum.



EPISTOLA XXIu.

Cypriano et compresbyteris. Ita distinguo ut Carthagini consistere, ad presbyteros, non uero ad Cyprianum pertineat. Constat enim epistolam hanc flagrante persecutione scriptam, ex eiusdem primis uerbis. Caldonium episcopum fuisse, licet cuius ciuitatis parum sit compertum, ex Epist. XLI et XLuIII cognoscimus. Is autem cum in re dubia consulere uellet  ecclesiam Carthaginensem, quid de ea fieri oporteret, equum duxit litteras suas non ad Cyprianum tantum qui in latebris erat, sed et eius presbyteros qui Carthagine fuerant, dirigere. Presertim cum uix aliter nisi illorum ope eedem perferri poterant. Hic ipse Caldonius circa huius persecutionis finem, delegatam potestatem a Cypriano accepit, ut eius nomine et uice negotium de lapsis restituendis administraret; et proinde, tunc saltem, quid in tota illa causa agere oporteret satis erat instructus. Diuus Pet. Ep. I, cap. u, seipsum appellat.

Felix, qui presbyterum subministrabat. Pamelius ait, subministrare presbyterum, non aliud uideri quam quod hodie dicimus uicarium presbyteri agere. Tales apud nos Parochorum curati uidentur. Rigaltius ait: Qui frequenti ministerio presbyteris aderat. Sic in Epistola Celerini que proxime habetur, Numeria et Candida, confessores sexaginta quinque ministrasse,  et in omnibus fouisse dicuntur. Forte presbyterium subministrare, idem erit quod ministrare, aut illo munere defungi: ut iste Felix presbyter fuerit Decimi, qui decessor, Caldonii in episcopatu. Interim agnoscendum, presbyterium seculo Cypriani consistorium ecclesiasticum denotasse. Sic in Epistola Cornelii de confessoribus ad unitatem reuersis dicitur, placuit contrahi presbyterium: et fieri poterit ut confessus huius scriba aut notarius, dicatur, presbyterium subministrare. Si uero ex coniectura in antiquorum scriptis agere liceret, statuerem genuinam lectionem fuisse: Felix qui presbyterum subministrabat Decimo. Hoc est qui Decimo martyri in extremis agenti, id egit ut presbyter assisteret.



EPISTOLA XXu.

Quasi prostrati non debent. Ipse penitentium habitus atque gestus lupsum profitebatur; qui ideo  dicti, nimirum subiacentes et substrati. Cyprianus uero dicit eos, non fratribus modo adgeniculari; sed diabolo substratos.

Librum tibi misi. Rigaltius ait, Librum de Lapsis. Sed ille liber nondum uidetur scriptus. Et uerisimile est libri uoce Cyprianum intellexisse, istum Epistolarum fasciculum quem transmisit.

Ut apud omnes unus actus. Ragaltius ait: In re scilicet fidei. Nam in Ecclesie administratione unicuique preposito liberum esse ait uoluntatis sue arbitrium, Epistola ad Stephanum Episc. Rom. Ipsi presbyteri Rom. ad Cyprianum, Epist. XXXI: Conscientiam sciant Deo soli debere se iudici. uideantur extreme clause Epistolarum ad Stephanum et ad Iubaianum. Immo annitendum, quantum fieri potest, ut in Ecclesie administratione discipline Sit unus actus. Sensit enim prisca Ecclesia quantas turbas dederit, diuersus mos celebrandi Paschatis, qui Orientem cum Occidente commisit. Et quidem hic loci, non de fidei capite aliquo; sed discipline, nimirum penitentie administratione, lis erat.



EPISTOLA XXuI.


Quid post commissum egerint. Rigaltius ait: Quam egerint facti sui penitentiam. Supra. Ne quid admiserint unde Ecclesia erubescat. Inspiciatis et actum, et opera, et merita singulorum. Cognitionis huius exemplum habemus in Epist. Celerini ad Lucianum in causa Numerie et Candide, pro quibus ad pacem obtinendam Celerinus litteras siue libellos ab egregio et fortissimo confessore Luciano exoraturus, commemorat quid post commissum egerint. Ipse, inquit, ad confessores, qui a uexatione huc uenerunt, in portum descenderunt, et in urbem leuauerunt, sexaginta quinque ministrauerunt, et in omnibus usque in hodiernum fouerunt. Sunt enim penes illos omnes Aliud exemplum suggerit Epistola Caldonii Cyprianum exorantis pro lapsis quibusdam, qui posteaquam sacrificauerunt, iterato tentati, extorres facti sunt. uidentur ergo mihi, inquit Caldonius,  abluisse prius delictum, dum possessiones et domos dimittunt, et penitentiam agentes Christum sequuntur, reliquerunt possessiones quas nunc fiscus tenet. Ideoque respondet Caldonio Cyprianus, recte eum sensisse circa impertiendam fratribus pacem, quam sibi ipsi uera penitentia et Dominice confessionis gloria reddiderant; sermonibus suis iustificati, quibus se ante damnauerant.



EPISTOLA XXuII.

Cum Mappalicus martyr. Et tamen Lucianus non uerebatur dicere, Mappalicum, crudam illam pacem quam passim is conferebat, dari precepisse. Sed inuerecundiam suam magis ille prodidit, cum a Cypriano admonitus proficeret in peius, et episcopo ipsi excommunicationem minaretur.

Adhuc in carcere posito. Cum nullo adhuc, ex Ecclesie institutis, priuilegio gauderet; siquidem nondum coronatus. Porro ut martyr post obitum pacem concedendi ius, supremis quasi tabulis heredi legaret,  res erat inaudita.

Secte nostre. Pamelius ait: Secte nomine in bonam partem frequenter utitur Tertullianus pro confessione christiana; uti uidere est libris de Fuga in persecutione, de Pallio, et Apologetico contra Gentes. Quem pro more suo imitatur Cyprianus, tum hic, tum Epist. XXXIII de Celerino, et prefat. lib. I Test. ad Quirinum. Sic etiam Actor. XXuI in bonam partem accepisse Apostolum, testis est Beda, retractatione sua in acta. Pro quo ibidem, sectam, non male uertit noster interpres.

In gratiam. Destinato omisisse uidetur uocem , in qua Greci codices uariant: alii enim habent , alii . Pariter enim legit in Epistola ad Cecilium de sacramento calicis, locum hunc Cyprianus. Ita etiam legit Tertullianus adu. heres. c. 27.

Conuertere Euangelium Christi. peruertere.



EPISTOLA XXuIII.


Spiritale certamen uestris uirtutibus imbuistis. Rigaltius ait: Incepistis. Phrasis Tertulliani, lib. de Ieiuniis, ubi iam et familiaris populus allegi Deo cepit, et restitutio hominis imbui potuit Et lib. de Pudicitia, ubi de Petro: Ipse clauem imbuit, id est, claue uti cepit. Nempe, Euangelio uerbi Dominici.

Coronas uestra manu sertas. Rigaltius ait, In exemplari Corbeiensi legitur: Corona uestra manus uestras. Corrupte quidem, sed unde elici Scriptura possit. Coronas uestra manu sutas. Non tamen displicet, sertas. Etenim serere coronam dici potest , qui flores in usum corone strophio inserit, nectitque.

Titulus. uox apud Tertullianum perpetua. Titulus ambitionis, idololatrie, lididinum, officii, iniuriarum, et plurima eiusmodi. Immo sepius habet Titulare et Titulatum.



EPISTOLA XXIX.

 Quoniam oportuit me per clericos scribere. Rigaltius ait: Tam reuerenter christiana negotia peragebantur, ut ad Clerum non scriberet episcopus nisi per clericos. Obseruandum uero est, ab eo iam tempore quo plebs Christiana simul cum clericis de rebus Ecclesie iudicabat, adeo separatos a clericis laicos, ut Episcopi litteras nonnisi clerici perferrent. Et hoc fortean prudenter: ut si tutius uideretur, etiam uerbo mandata referrent. Obseruauimus supra, parum candide Rigaltium sugillare distinctionem laice plebis et Cleri. uideantur que illic dicta.

Clero proximos. Rigaltius ait, Erat igitur aliqua dignitas, proximatus clero, et fortean melloproximatus. Ad eamque dignitatem etsi minimam Cyprianus assumebat communi consilio. Proximi isti clero, facti ad exemplum eorum qui circa principem in sacris scriniis militabant. Et est libro XII C. t t. De proximis sacrorum scriniorum. Ex episcopi mandato publice in Ecclesia legere, erat solemnis ad munus lectoris designatio. Ergo statim subiicit: Nihil a me uobis absentibus factum  est.

Aut modo cum presbyteris. uidentur quidam de Clero, Cyprianum in secessu adiisse, et communi consilio que ad Ecclesie statum maxime pertinebant transegisse. Saturum ad lectoris munus iampridem designatum dicit. Optatum uero lectorem, modo Catechumenorum institutioni addictum, et confessionis gloria clarum, Hypodiaconum iam renuntiatum. Inter presbyteros rectores et doctores olim distinxisse uidetur diuus Paulus Epist. I ad Tim. c. Iu, 17.

Inter lectores doctorum audientium. Rigaltius ait, Itaque tunc, etiam in lectoribus eruditio et doctrina Et merito id quidem, siquidem institutioni catechumenorum preficiebantur.



EPISTOLA XXX.

Nefariorum libellorum professione. Rigaltius ait, Duas species libellatorum ostendit hec Epistola. Unam  eorum qui nomina sua libellis perscripserant, Iouis et Martis, et ceterorum huiusmodi deorum cultum profitentibus: alteram eorum, qui non ipsi quidem professione sua libellos ethnicis potestatibus obtulerant, sed per alios, ac per ipsas fortean potestates submissos acceperant, et signauerant. Tertium uero fuit libillatorum genus: eorum scilicet qui libello dato acceptoue profitebantur se Christianos esse ac per hoc, in capitolium ascendere aut sacrificare, sibi non licere, sed dare se ad hoc premium, ne quod non licet, faciant. De hoc genere libellatorum dicetur ad Epist. Cypriani ad Antonianum. uideantur ea que dix mus Lib. de Lapsis, p. 95.

Quod ipsum contestati fuerant. Rigaltius ait, scilicet se ad nefarias aras accessisse. Unde apparet istud libellatorum genus diuersum fuisse ab iis de quibus agitur in Epistola ad Antonianum.

Sed etiam aduersus illos qui accepta fecissent. Rigaltius  ait: Hoc est, qui submissos libellos accepissent; sic enim accepto et rato habuerant quicquid illis continebatur. Continebatur autem illum illo die in Capitolium ascendisse, ac dedisse thura Ioui: quod etsi ille non fecerat, attamen fecerat, ut se fecisse publice legeretur: Lecto scilicet libello, quo uideri uoluit propositis aduersus Euangelium edictis satisfecisse, quod erat, fidem Christo datam deseruisse.

Totum fidei Sacramentum. Rigaltius ait, Tota fides Christiana. Sic sacramentum adoptionis Christiane, adoptionem dici posse ait Facundus Hermanensis libro IX ad Iustinianum Imp. Ita et ipse Cyprianus Epistola LI ait qui prius copulati Sacramento unanimitatis fuerint: hoc est unanimitate iuncti. Nulla uox apud ueteres sepius occurrit; et in nulla magis sibi indulgent. De hac statim iterum agetur, sub finem huius Epistole.

Fallaces in excusatione prestigias querit. Rigaltius ait: Has prestigias damnat Psalm. CXL.

Intercepta penitentia. Rigaltius ait, Interceptam penitentiam  dicit, cuius tempora presbyter prepostera misericordia contraxit, nec procedere passus est quousque debuerat. Etiam ut corporis morbi curentur, penitentia opus est. Crudelem medicum intemperans eger facit.

Confessorum, quos hic adhuc in carcerem dignitas sue confessionis inclusit. Rigaltius ait: Iuuabit hic semel aliquid obseruasse de nomine confessorum. Qua forma iuris auctores in questione de Seruitutibus, confessoriam actionem dicunt, qua sibi quis uindicat seruitutem; et negatoriam, qua seruitutem, quis denegat uindicanti: Eadem forma Patres Christiani, in questione fidei, confessores dicunt eos, qui de fide aut religione interrogati, nomen Christi fortiter asserunt, et se esse Christianos affirmant; negatores uero eos qui perfide Christum deserunt; et se esse Christianos dissimulant aut negant. Interim ludere uidetur in uocibus, qui aliunde confessoris nomen accersit, quam a Domini nostri uerbis Matt. X.

Dignitas confessionis. Rigaltius ait, Floride scilicet:  hoc est constantis, robuste, et ad exemplum generose, uel, ut mox sequitur, gloriose. Quam dignatio diuina ad tantum glorie culmen euexit. Hanc dignationem, paulo post hec Epistola nuncupauit, diuinam indulgentiam.

Custodit in eo ex quo illud possidet. Dixerat supra Cyprianus confessoribus; illos ex Euangelio martyres.

Aduocatione fungantur. Rigaltius ait: Ad ueniam, ad misericordiam promerendam, siue impetrandam, gemitus et fletus amari fungantur aduocatorum uicem.

Nisi quia maioris est rursum et periculi et pudoris. Rigaltius ait: Tertull. sub finem lib. de Penitentia.

Auxilium pacis non petiisse. Rigaltius ait: Hoc est uenie siue indulgentie.

Sed hoc totum in Sacramento. Rigaltius ait: Sunt enim signa, mysteria, et sacramenta dolentis ac uere penitentis animi, petitio modesta, postulatio uerecunda, humilitas necessaria, patientia non otiosa, excubatio ad castrorum celestium portas, quod est limen Ecclesie. Omnia sacramenta preclare describit Tertullianus,  lib de Penitentia. Itaque exomologesis prosternendi et humilificandi hominis disciplina est, conuersationem iniungens misericordie illicem. De ipso quoque habitu atque uictu mandat, sacco et cineri incubare, corpus sordibus obscurare, animum meroribus deiicere, illa que peccauit tristi tractatione mutare. Ceterum pastum et potum pura nosse, ieiuniis preces alere, ingemiscere, lacrymari, mugire dies noctesque ad Dominum, presbyteris aduolui, et caris Dei adgeniculari, omnibus fratribus legationes deprecationis sue iniungere. Rectius fecerit qui per Sacramentum simpliciter intellexerit legem christianam, que fidei Sacramentum supra audit. Qua phrasi utitur etiam Tertullianus de Anima, et alibi passim. Ita legem Mosaicam, Sacramentum Iudaicum appellat idem Tertullianus in Apol., c. 19, cui opponit nostrum, siue Christianum.

Acta Penitentia. Quamquam ab Ecclesia cautum, ut nemo sine pace excederet, requirebatur tamen aliqua  saltem acta penitentia, et professa frequenter suorum detestatio factorum; lacryme insuper et gemitus et fletus, que dolentis ac uere penitentis animi signa prodiderunt, et demum languidus, diuine misericordie relinquendus, Deo ipso sciente quid de talibus faciat, et qualiter iudicii sui examinet pondera. Istis seculis sacerdos nondum iudex erat constitutus.

Beatissime ac gloriosissime Papa. Rigaltius ait: Sic Romanus clerus appellat Cyprianum Carthaginis episcopum.



EPISTOLA XXXI.

Et ceteri confessores. Rigaltius ait: Horum mentionem facere uidetur Eusebii Historia sexta c. 43. ex Cornelii quadam ad Fabium epistola. Ait Nouatum, quosdam de confessoribus uiros optimos inter ipsa initia sibi assumpisse: et in iis fuisse Maximum Ecclesie Romane presbyterum, et Urbanum qui secundo confessores extiterant. Sed et Sidonium, et Celerinum, qui ualde clari  in confessoribus habebantur, eo quod omnia tormentorum genera superauerant. Obseruandus hic titulus honoris Christiani confessor.

Ad certamen inimici ex illis non satis pastos. Nec gladiatores in arenam, nec in aciem milites, impransi descendere solebant.

Celeste regnum sine ulla cuntatione retinere. Hoc martyrum priuilegium perpetuo inculcant ueteres.

Patres eorum. Pamelius ait, Oratio consarcinata ex Matthei et Luce Euangeliis. Nam uerba hec: sic enim faciebant prophetis patres eorum, Luce sunt; apud Mattheum uero sunt ista: sic enim persecuti sunt prophetas qui fuerunt ante uos.

Pro eo qui nos delexit. uid. que dicta ad l. III. Quir. c. 18.

Presbyteris, diaconibus, confessoribus, et ipsis stantibus laicis. Rigaltius ait: Erant Cypriani euo subdiaconi et lectores. An hic omittuntur, quia sub nomine diaconorum intelligantur? Et quid diaconis subiungit quasi ordinem confessorum, quando et confessores etiam  inter presbyteros et diaconos erat reperire? An fuit satis tales confessores inter presbyteros et diaconos fuisse spectabiles? ceteros de laicis eximi, tantum uirtutis eorum signande gratia! ut iam denique stantes laici dicantur ea pars Ecclesie que numero constat fidelium, ex quibus fierent confessores, et subdiaconi, et diaconi, et presbyteri?

Et iterum Fortasse magis probata altera lectio que habet, non semel tantum, sed et iterum. At uero, quia magna pars cultus idololatrici, in iustis funebribus et luctu uersabatur; nichil immutandum duxi. Ut sensus fuerit, quo olim Idola fletibus prosequebantur, nunc peccata tandem lugeant.

Sua sponte quesita necessitate. Rigaltius ait: Quesita necessitas non est necessitas. sed quesitus color et pretextus necessitatis, ficta et simulata necessitas.



EPISTOLA XXXII.

 De Peregrinis Episcopi. Rigaltius ait: Etiam peregrinis episcopis honorem habet, et collegas suos uocat, et canone Arelatensi XIX, locus sacrificandi datur. Placet eis locum dari ut offerant. Preclarum est Auiti uiennensis de Maximiano quodam antistite monitum ad Cesarium Arelatensem Epist. IX Quantalibet uel temporum longitudine, uel itineris uastitate, genitalis patrie linquut habitaculum, peregrinus sacerdos dici non potest, ubi catholica reperiri Ecclesia potest. Quo sensu dici etiam poterit, minime esse probrosam nuncupationem Episcopi peregrini, quem Ecclesia sortitur aliunde quam ex proprio presbyterio, uel propria patria. Peregrina communio de qua canones loquuntur, adeo parum fuit honorifica, ut in penam cederet. Sed hic loci, uoces ille, de Peregrinis episcopi, tales solummodo denotare uidentur, qui extra diecesem suam uersantur: scilic. qui Carthaginem negotii alicuius causa, fortasse ecclesiastici, accessissent.



EPISTOLA XXXIII.


Ut Ecclesie nomine litteras facerent. uoces has prius desideratas, omnino textui inseri debere, res ipsa monet.

Granditer operati. Rigaltius ait, Magnifice, pro maiestate ac disciplina fidei Christiane. Sic Martialis in rebus seculi dixerat, grande opus, et grandia uerba. Glosse ueteres, Magnopere. , magnificium. Tertullianus grande officium. Iuuenalis, grande carmen, pro tragico. Tertul. grandiores fabule. Granditatem uerborum, Cic. de cla. or. ubi de grandiloquentia Demosthenis. Ipse Cyprianus infra Epist. XXXIII: uerba sublimia dixit, que Christiane fidei testimonium dixerunt.

Domino imputauerunt. Quidquid bene ab ipsis gestum diuine gratie acceptum referebant. Aut si lectio codicis Bodleiani admittenda; non bene olim facta lapsui suo opposuerunt. Ac si Deus ob merita fuisset uenie debitor.

 Qui dignatus est ostendere. Rigaltius ait, In somnis. Per uisum. In uisione. Supra Epist. uII.

Quas litteras cum nuper acceperim. Pamelius ait: Desiderantur tam he littere lapsorum, quam ille ad quas respondet, que si exstarent, iam libelli Martyrum forma nobis nota foret. Immo nota est ex Epist. XXIII.



EPISTOLA XXXIu.

Gaio Diddensi. Pamelius ait: Si quid in re incerta diuinare licet, fit mihi uerisimile, Diddam pagum quempiam fuisse in diecesi Carthaginensi, et Gaium hunc fuisse illius loci presbyterum, id est quem nunc uocamus pastorem siue curatum, idque quia diaconi illius mentionem facit. Porro locum admodum obscurum fuisse hinc licet coniicere, quia non alibi de eo occurrit mentio.

Offerendo oblationes eorum. Rigaltius ait: Etenim presbyteri et diaconi, intempestiue ac premature cum lapsis communicando, oblationes eorum, hoc est orationes  et eleemosynas, penitentiam nondum probe consignatam, crudas adhuc operationes, ac per hoc diuine maiestati minime gratas, allegassent. Nimirum penitentes, et presbyteris et diaconis et omnibus fratribus legationes deprecationum suarum iniungebant, ut ait Tertullian. lib. de Penitent. uideantur que dicta in notis ad Epist. u. De oblatione uero pro mortuis que habentur in notis ad Epist. II. Porro obseruari potest quod in Epist. XuI, ubi passim in exemplaribus legitur, Offertur nomen eorum. Latinus Latinius legendum suadet, et codicis cuiusdam uaticani fidem appellat, Offertur nomine eorum, que quidem lectio uidetur magis apposita.

Lacrymis intercedunt. Obicem illis ponunt. Impediunt. Quomodo tribuni intercesserunt; hoc est rem, pro magistratus potestate, impediuerunt.

Cum multi adhuc. Questio hec non tantum ad Philumenum, Fortunatum, et Fauorinum, spectat; sed plurimos alios qui forte grauiore pena digni,  siquidem nec locum suum uel sero repetendum putauerunt.

Interim se a diuisione mensurna tantum contineant. Rigaltius ait: Sic edidit Pamelius cum antea legeretur in libris quidem impressis, a diuisione mensurantium: in manuscriptis autem quibusdam, a ditione: in aliis, aditione. At in nonnullis ex utraque conflata est tertia, quam esse arbitror ueram. Interim se a dictione mensurnantium contineant. Hoc est, non dicant se mensurnantes, non habeantur in numero mensurnantium, nichil capiant ex diuisionibus mensurnis, quarum fiet mentio Epist. XXXIX. Sane Pamelii coniectura eo minus ferenda est, quod apertissime repugnat auctoris menti. Nam hoc in primis cauet Cyprianus, ne quid absente se decernatur in causa Philumeni, Fortunati, et Fauorini, sed ut integris omnibus ad suum reditum differantur: Pamelius contra, ut se interim a diuisione mensurna tantum abstineant. Cyprianus eos ab Ecclesia sic  abstinet, ut nec mensurnantes dici uelit. Cuius appellationis eque ac sportulantium rara sunt in libris hodie uestigia. Coniecture Rigaltii refragatur non modo Ep. XXXIX, sed et optimus codex Bodleianus primus, qui expresse habet, a diuisione mensurna. Porro nec locum habet Latinii coniectura, qui legendum suadet aditione mensurnantium, scil. a consuetudine ceterorum presbyterorum. Tertulliani euo, Modicam unusquisque stipem menstrua die, apponebat. Quam sic collatam, depositum pietatis appellat, Apologet. c. 39. uidentur isti fugitiui censure ecclesiastice subiecti, que dicitur suspensio a beneficio. Sed causa hec cautius uidebatur pertractanda, quia ipse Cyprianus ob secessum suum, simili inuidia premebatur.



EPISTOLA XXXu.

Prospecta temeritate. Deliberata. Tertull. in Apologet. c. 6. Etiam circa ipsos deos uestros que prospecte  decreuerant patres uestri, iidem uos obsequentissimi rescidistis.

Dominus agere precepit. Nimirum quod Matt. XuIII, 17 dicitur, Si Ecclesiam non audierit, sit tibi sicut ethnicus et publicanus.

Ad indulgentie priuilegium. Pamelius ait, uides hic bis usitatam, Christiane lector, uocem indulgentie, in eadem prorsus significatione, qua nunc utimur: habes eamdem supra bis repetitam Epist. 20. et Epistola quoque sequenti.



EPISTOLA XXXuI.

Ad Episcopum illos remittunt. Rigaltius ait, In eo neruum discipline infringi censebat B. Martyr, quod a martyribus libelli corrogarentur, cum tamen ii pacem dare non possent, sed ad Episcopos suos unumquemque mittere solerent.

Tu tamen frater. Rigaltius ait, Fratrem uocant Episcopum Carthaginis, quem initio Epistole Papam  nuncuparunt.

Nouimus Carthaginensis Ecclesie fidem. Rigaltius ait, Ipsi Romani fidem Carthaginensis Ecclesie laudant.

In te per Epistolam iniecta. Contumeliose aduersus dicta.

Quod autem pertinet ad Priuatum Lambesitanum. Rigaltius ait, Hunc hereticum Epist. Lu. in Lambesitana colonia ob multa et grauia delicta nonaginta episcoporum sententia condemnatum fuisse dicet. uideatur Concilii Carthaginensis suffragium LXXu.

Rem nobis sollicitam. De qua maxime solliciti tenemur, unitate scilicet Ecclesie; unde cum ex conciliorum decretis contingeret hereticos communione priuari, statim uicine Ecclesie certiores reddebantur.

Pro corpore totius Ecclesie cuius per uarias quasque prouincias membra digesta sunt. Rigaltius ait, Hec pertinent ad sollicitudinem Cypriani erga omnes Ecclesias et ad unum illum episcopatum, cuius partem a  singulis Episcopis in solidum teneri ait, libro de Unitate Ecclesie.



EPISTOLA XXXuII.

Diuine dignationis hortamenta. Pro istis reposuit Rigaltius ornamenta: sed cum dicat Cyprianus se in Celerini sermonibus Martyres audiuisse, magis ad rem facit ut addat se hortamenta cum illis sentire, quam ornamenta.

Precem cum pluribus facimus. Rigaltius ait, Orationum sacrificia fiebant a Presbytero qui pro populo faciebat, hoc est, populi preces allegabat Deo. Perinde est ac si dixisset, Prece Ecclesie publica, et nostra priuata.

Spirantes iam sola celestia. Rigaltius ait, Libro de Mortalitate: Positus in celestibus castris diuina iam spirat.

 Quotiens rogati ut de carcere recedatis. Rigaltius ait: Rogandi formula fuit, Serua animam tuam. Consule tibi. His uocibus amici et propinqui non Christiani, monere et hortari solebant amicos siue propinquos, ne perirent sine causa. Sic illi Christiane ueritatis et celestium ignari. Nam disciplina quidem uetabat ne quis ultro se offerret. Hoc enim est precipitis et parabolani: eadem uero disciplina cauetur, ne quis animam suam sic amet, ut pro Christi nomine ponere eam nolit. Ipse proconsul Cyprianum, quem iam Imperatorum edicta duci iusserant, hortabatur, Iusserunt te principes ceremoniari. Respondit ille: Non facio. Proconsul adiecit et ait: Consule tibi. Augustinus de Passione S. Cypr. mar.

Transmeauit tempus hibernum. Crediderim ueriorem esse lectionem, quam plurimi codices commendant, transmeauit hibernum. Sic Tert. adu. Marc., l. I: Totus annus hibernum. Porro de uoce illa supra egimus.

Hospitium carceris horreum. Priorius ait, Tertullianus capit 2. ad Martyres, eodem eloquio detonat ut martyres adhortetur ad uincenda etiam carceris discrimina,  squalorem, egestatem. Custodiarium autem uocat ibi carcerem.

Ad complexum et osculum Domini. Rigaltius ait, Ad propagationem nominis Christiani, inter tot tamque atroces persecutionum procellas, que non raro plebem, atque etiam plebi regende prepositos euertebant, omnibus modis allaborandum fuit episcopo, ut populum et clerum haberet deuote Christo fidei retinentissimum. Quod cum perfici nullo magis consilio posset, quam proposita confessoribus Christi felicitate presentissima, moram eius adipiscende abrogari posse omnem, placuit martyrii prerogatiua. Ne forte illius obtinende spes in iudicii siue resurrectionis tempus dilata minus strenuos milites faceret. Itaque martyres statim a certamine ad coronam, hoc est, ad Domini complexum et osculum missi. Interea uero etiam ante martyrii consummationem confessoribus optimis indultum, ut pacem lapsis impetrarent, quam non nisi per tristissimas longi temporis austeritates, secundum Ecclesie disciplinam sperare  potuissent. Hac igitur Epistola Cyprianus paratissima felicitatis eterne gaudia confessoribus exhibet, ut eorum exemplo ceteros ad martyrii constantiam erigat accendatque. De osculo Domini superius actum. Negotium istud ita explicat Rigaltius, ac si Episcoporum consilio et artificio, proposita esset confessoribus Christi felicitas presentissima. Opinionem hanc illi ex sacris litteris hauserunt. Luc XXIII, 43. Phil. I, 23. Apoc. XIu, 14, et alibi passim.

uox illa purificatione confessionis illustris. Rigaltius ait, Christianus sum. Tertullianus Apolog. ad tyrannum presidem: uociferatur homo: Christianus sum, quod dicit: tu uis audire quod non est. Purificationem confessionis dicit Cyprianus, quia martyrii baptismo, siue lauacro sanguinis pro Christo fusi omnia delicta purgantur. uocem illustrem dicit, quemadmodum Celerinus Epist. ad Lucianum, dicit, Floridam confessionem. Hoc est purpuream, sanguineam.

Super petram robusta mole fundati. Rigaltius ait: Sic epist. Iu graues uiros, et semel supra petram solida  stabilitate fundatos.



EPISTOLA XXXuIII.

In ordinationibus clericis. Rigaltius ait, Ordinare, prepositos facere, Lampridio: Alexander Seuerus ubi aliquos uoluisset uel rectores prouinciis dare, uel procuratores aut rationales ordinare, nomina eorum proponebat, dicebatque graue esse, cum id Christiani facerent in predicandis sacerdotibus qui ordinandi sunt, non fieri in prouinciarum rectoribus.

Communi consilio ponderare. Rigaltius ait, Supra. Quod iampridem communi consilio omnium nostrum ceperat, necessitate urgente, promotum est.

uerba sublimia, Rigaltius ait, Quemadmodum Persius dixit, grandia uerba morituri Catonis. uerba sublimia, que sublimiter Christum confessa sunt. Qualia sunt illa Romani martyris, apud Prudentium.

Ad pulpitum post catastam uenire. Rigaltius ait,  Martyr ille Romanus: Audite cuncti, clamo longe, predico, emitto uocem de catasta celsior. Catasta, pegma plerumque ligneum, uocem romanam esse, ait Casaubonus, sed grece, uel potius sicule originis, ad illud Persti ne sit prestantior alter, Cappadocas rigida pingues plausisse catasta. Martialis dixit, tabulata. Cataste ferree martyres impositi, illic erant conspicui gentilium multitudini. Unde gloriosissimum fuit Aurelio, ab illa catasta, ubi Christum fortissime confessus erat, ad consimilem in Ecclesia machinam uenisse, ut in conspectu fratrum diuinas lectiones personaret. Lectores in Ecclesia sacras lectiones de pulpito recitabant, siue de ambone. Hinc etiam illa apud Scriptores Eccles. , Epistola seq. dicet, in loco altiori constitui gloriosos uultus, Confessorum scilicet, adhuc in ordine Lectorum.

Et quoniam semper gaudium properat. Rigaltius ait, Que dehinc sequuntur; deprauatissima sunt in editione Pamelii. Emendauimus ex ueronensi et Corbeiensi: Et quoniam semper gaudium properat, nec potest moras  ferre letitia, Dominico legit interim nobis, id est, auspicatus est pacem, dum dedicat lectionem. Hec uero mens Cypriani. Aurelius noster, ordinatus a nobis lector, munus illud suum apud Ecclesiam auspicari debuisset. uerum cum huc appulerit a martyrio tam gloriose reuersus, excipi sane debuit a nobis summa cum letitia: Et quoniam semper gaudium properat, nec potest moras ferre letitia, interea dum sese uobis ille cum pace Deo fauente sistet, dominicis diebus hic apud nos leget. Hoc est, aget apud nos quod apud Ecclesiam agendum illi fuerat si pace frueretur, nimirum sedatis persecutionum furoribus. Auspicatus est autem optatissimam Ecclesie pacem apud nos, dum apud nos suum illud nouitium legendi munus Ecclesie dedicauit.

Cito plebi sue et sacerdotem reddat incolumem. Rigaltius ait, Me scilicet Cyprianum episcopum et sacerdotem uestrum. Modeste sacerdotem se tantum nuncupat. Ex Cypriani autem loquendi more, sacerdos est episcopus.



EPISTOLA XXXIX.

 Commeatum dando bonis confessoribus. Rigaltius ait, Commeatum permanendi adhuc aliquantisper in seculo, ut supra accepto post gloriam commeatu in Ecclesie laude florere. Ad hoc a Domino de media morte subtractos, ut infra, hac Epist.

Referimus ad uos. Quo sensu referre ad senatum dicitur. Nimirum ut quod factum est, uestro suffragio ratum habeatur. Saltem quoad muneris sui utilius exercitium.

Qui cum consentire dubitaret. Rigaltius ait, Cyprianus exsul ad Ecclesie sue presbyteros, diaconos et plebem scribit, se una cum suis collegis, qui tunc forte aderant, ordinasse lectorem Celerinum multis uirtutibus clarum. Celerino pro modestia ac pudore suo munus oblatum detrectanti, hesitantique, uisam in somnis Ecclesiam, que compelleret, ne diutius obsequi Cypriano suadenti cunctaretur. Ait igitur Cyprianus, suasu quidem suo se Celerinum adoptasse in clerum, Ecclesiam uero, cuius auctoritas maior, compulisse et  cegisse. Notanda hic etiam est industria Cypriani, uisionum efficacia tam suauiter utentis.

Ligati neruo pedes. Priorius ait, Memini monuisse me aliquando neruum esse tortorum instrumentum quo pedes Christianorum et crura alligabant, erat autem ligneum, et multis foraminibus separatum, ut facilius membra torquerentur, tanta scilicet ui ut plerumque luxarentur. Plutarchus de Deo Socr., , alligati pedes in neruo.

Sacrificia pro eis semper. Rigaltius ait, Greci panegyrica celebrauere honori uirorum fortium; qui tyrannum sustulerant, aut alias pro patria feliciter pugnauerant, ut hoc exemplo suorum animos ad preclara facinora erigerent. Christiani sacris anniuersariis laudes Deo dicunt, commemoratis eorum nominibus qui pro fide Christo dicta Martyrium fortiter obierunt. uid. Notas ad Ep. II. Forsitan huc spectant illa que Tertullianus habet, de Corona militis.

 Martyrum passiones. Priorius ait, Natalia uocat Tertullianus, diem nimirum intelligendo qua celo nati sunt.

Ipsius qui se persecutus fuerat. Decium intellige. Supra ait, Cum ipso infestationis principe et auctore congressus.

Quorum secta et conuersatio. Rigaltius ait, Ab antecessore siue preceptore sectator et secta: a doctore discipulus et disciplina: a magistro minister et ministerium.

Quadam resurrectione circa eos facta. Rigaltius ait, Reuiuiscere uidentur qui resurgunt, euigilantes a somno, uel reualescentes a morbo, presertim difficili.

Diuisiones mensurnas. Rigaltius ait. De quantitate scilicet communi totius Ecclesie Carthaginiensis erogationi contributa. Extra hanc communem erat alia de quantitate propria Cypriani Epist. XXX.

In nullo minor. Minor natu, qui uicesimum quintum etatis annum nondum attigerat, et proinde ex Ecclesie moribus, sacris ordinibus immaturus. Sic sup. Ep. XXXuIII; Minor in etatis sue indole. Et hac Epist. Nec minor poterat.



EPISTOLA XL.


Nam admonitos nos et instructos sciatis dignatione diuina. Rigaltius ait, Sic solet Cyprianus, quod absente clero per se ipse facere ordinando uidebatur, ad Dei monitum referre. Itaque infra dicet, interim quod ostenditur fiat. Sic Epistola precedenti, diuine dignationis admonitu suscepisse dicit Celerinum lectoris officium; Epistola quoque XXXII, precessisse ordinationem Aurelii suffragia diuina. Hinc collige non profanas, sed sacras iam olim habitas ordinationes clericorum, non modo hypodiaconorum, diaconorum, presbyterorum, sed et lectorum, usque adeo ut fere signa quepiam diuinitus ante ordinationem illorum contingerent.

Numidicus Presbyter ascribatur. Baronius ait, Numidicum nullo modo a S. Cypriano ordinatum presbyterum, sed cum iam alterius cuiuspiam ecclesie presbyter esset, tam preclaro exantlato martyrio, eo honore dignum existimatum, ut in primaria totius Africe ecclesia  Carthaginiensi, presbyterio fungeretur. Suadent enim id illa uerba; Ut Numidicus presbyter ascribatur presbyterorum Carthaginiensium numero; at de noua ordinatione ipsius ne uerbum quidem, ut de lectoribus ordinatis nuper pluribus fecisse uidimus: magnus quippe is censebatur honos, ut cum episcopo in cathedrali ecclesia inter presbyteros sederet. Dicebantur istius modi sic allegandi, incardinari; atque etiam adsciti, Cardinales. Sed id semper agit illustrissimus annalista ut ueteris Ecclesie mores, ad presentis seculi praxin accommodet. Sed non adeo promptum est credere; Ecclesie Romane presbyteros, ita aliunde adscitos, ut exinde omnes cardinales appellarentur.

Refocillatus a comitibus. E mortuorum aceruo extractus, et fa ali illo onere leuatus

Remansit inuitus. Rigaltius ait, Indicto sibi adhuc a Domino in carne commeatu.

Promouebitur ad ampliorem locum. Rigaltius ait, Ad locum summi sacerdotis, id est, episcopi. Interim sedebit  in ordine secundo, qui est presbyteratus. Nam et in tertio sacerdotii gradu est diaconatus, nempe et diaconium, sicut presbyterium.



EPISTOLA XLI.

Cum Episcopo portionem plebis diuidere. Rigaltius ait, Notum est illud Diuidere cum fratre nolito, quod est ad turpia et obscena productum

Ego uos pro me uicarios miserim. Rigaltius ait, Et in iis quidem ipsum Rogatianum, quem supra nominauit. Epist. uII.

Ut expungerentur necessitates fratrum nostrorum sumptibus. Rigaltius ait, Matricula necessitatum continebat nomina personarum egentium. Cuius ergo necessitas beneficentia fratrum subleuabatur, eius et nomen expungebatur; sic beneficentia necessitatem, et cum necessitate nomen egentis expungebat.

Suas artes exercere. Rigaltius ait, Tractauit hanc de  artibus questionem Tertullianus libro de Idololatria. Artes autem intellige Christiano minime indignas; non scenicas, aut idololatrie fauentes. Et quidem hec uera pauperum subleuandorum ratio, ut qui senectute et morbis prorsus confecti, publicis impensis omnino sustententur; ii uero qui licet ex laboribus quedam uite presidia sibi comparare poterant, et tamen que non familie nutriende suffecerint lucrari, additamento quantum satis esset iuuarentur.

Ad ecclesiastice administrationis officia promouerem. Ex istis enim qui in pauperum matricula erant; ostiarii et minorum gentium clerici eligebantur. Que res ad economie ecclesias ice compendia spectabat.

Qui primi expungi accesserant. Rigaltius ait: Sic Tertullianus dixerat, Adsunt esse testes. In aliquo exemplari legitur: qui primi expungi accersebantur.

Non communicaturos in monte secum. Rigaltius ait: Sic supra: quod secum in monte non communicarent. Et hec scriptura est omnium editionum et exemplarium, exceptis duobus uaticanis, in quibus utrobique legitur,  in morte. Quasi Felicissimus ille sit comminatus pacem nec in exitu mortalitatis daturum se iis qui Cypriano obtemperarent, nec celebraturum se oblationes et sacrificia ob commemorationes eorum. Nihilominus uulgatam lectionem ueram esse arbitramur. Ut Felicissimus proripuerit se cum plurimis, et per factionem aduersus Ecclesiam secesserit in montem, proptereaque, ut peruerse conspirationis auctorem, Cyprianus contraria comminatione repercutiat. Sciat, inquit, se in Ecclesia nobiscum non communicaturum. Opponens Ecclesiam fidelium, monti factiosorum. Comminatus est uobis, dixitque, uos non communicaturos in monte cum ipso: nos comminamur illi ac dicimus non communicaturum in Ecclesia uobiscum. Et tamen heret scrupulus, quod in Epistolis sequentibus non faciat mentionem montis, etsi uerba multa faciat de Felicissimo, deque illius factione ac secessione. Montes semper uenerationem habuere, tanquam loca celo proxima: forte Felicissimus ideo ex cacozelia in monte docuit, et ad orandum secessit,  quia id a Domino factum. Matth. u et Luc. uI. Certe donatiste, nouatianorum sequaces, hic in Africa, Montenses audiebant. Sed et urbs erat in uicinia Carthaginis que Montis appellationem sortiebatur. Reuera ex analogia, rectius Montenses ab urbe dicerentur, quam a montibus. Illorum accole, montani et monticole appellantur. At hic uerisimillimum uidetur, locum designati in ipsa urbe. Ita Rome dicitur aliquis in monte Palatino aut uiminali; aut Corinthi, in Acrocorintho habitare. Arx Carthaginiensis que Byrsa dicebatur a Strabone l. XuII, , perhibetur; et fortassis in illa urbis parte Felicissimus conuentus suos habuit.

Que omnia cognoscemus. Iudicium exercebo. Inquiram. Unde dictum si iudicas cognosce, si rex es iube.

Carthaginem ad clerum quoque transmittite. Ad Caldonium in diecesi sua agentem, uidentur littere primum transmisse. Nec non et Herculano, etiam episcopo, pariter reddende, antequam fratribus Carthaginiensibus traderentur.



EPISTOLA XLII.


Abstinuimus. Sententiam à Cypriano latam, executioni mandando.

Repostum de extorribus. Rigaltius ait, Qui scilicet, cum esset in Ecclesia, factus fuerat extorris propter nomen Christi. Irene Rutilorum, uidetur florida confessione Christum professa; Martyres enim floridi, rutili et russati dicebantur.

Annotatione mea. Caldonii nimurum, qui unus epistolam scripsit, licet alii illam subscriptionibus suis munirent.

Scire debuistis. Cyprianus scilicet, qui forte honoris ergo in plurali salutatur: scribendum crediderim, debuisti.

Item abstinuimus Sophronium. Rigaltius ait, Sic legenda uidetur hec clausula: Item abstinuimus Sophronium, et ipsum de extorribus; Soliassum, et Budinarium,  ut tres abstentos hic fuisse intelligimus. Sophronium, de extorribus; Soliassum, et Budinarium. Omnino legendum censeo Soliassum Burdonarium, siue mulionem Iu Reg. u. dicitur onus paris bardonum; forte ab Hebreo. Ciuitate Greca uox donatur; scil. legere est et in glossariis. Porro uox habetur D. l XXXII. l. XLXIX. In legato continentur mancipia puta lecticarii, qui solam matremfamilias portabant; uel lectica, uel sella, uel burdones. Nec mirum si post Paulam sarcinatricem, etiam Soliassus burdonarius occurrat.



EPISTOLA XLIII.

Britius fidelissimus. Britius, Rogatianus, et Numidicus, tres omnino presbyteri in fide permanserunt; quando quinque ad Felicissimi partes desciuerunt. Nimirum Fortunatus, Iouinus, Maximus, Donatus et Gordius; de quibus uideantur Annales, an. 251, parag. 2. Et fortasse hic erat rerum nouandarum pretextus,  quod cum presbyteri absente episcopo equo iure agerent, et tamquam senatus Ecclesie negotia communibus suffragiis administrarent; cum maior numerus apud schismaticos esset, illi qui partes aduersas tuebantur pro schismaticis habiti fuerant.

Ne ad uos ante diem Pasche uenire licuisset. Rigaltius ait, Omnia tunc schismatici turbauerant in Ecclesia Carthaginiensi, auctoritatem sibi arrogantes pacis dande lapsis, causa nondum ad Ecclesiastice discipline normam satis examinata. Ideoque Cyprianus reditum suum differendum sibi esse duxit, ne ad feriarum Paschalium solemnia, plebis concursus, episcopi reducis inuidiosa presentia, nouarum occasionem turbarum preberent factiosis. Hec ipsa Cypriani uerba pagina sequenti satis innuunt; dum per minas et per insidias perfidorum cauemus ne aduenientibus nobis tumultus illic maior oriatur. Imo ex mora hoc lucri fecit Cyprianus, ut schismaticorum inuidie non solus esset expositus, sed episcoporum, quibus solemne erat ut post Pascha conuenirent, suffragiis et auctoritate fulciretur.

 Isti presbyteri nichil aliud sunt quam quinque primores illi. Rigaltius ait, Quam exquisite omnia que ad suam causam faciunt congerit, ut inuidiam aduersario faciat! Quinque presbyteros, qui se Felicissimo sociauerant, ut calumniam et periculum Cypriano crearent, a Deo sibi ostensos ac significatos esse ait per illos quinque primores qui magistratuum aduersus Christianos edicto subscripserant ac proinde quinque illos presbyteros non minore dignos odio, quam illos quinque primores persecutionis fautores.



ANN. DCCLII. EPISTOLA LIu.

Cyprianus Maximo. Epistola hec ordinem ducit inter eas que anno ch. 252 scribebantur, et uidetur sub ipsum anni principium missa.

Unam esse Ecclesiam. Hoc enim in fidei symbolo profitemur dum dicimus CREDO ECCLESIAM CATHOLICAM. Et ob hanc causam Niceni patres disertis uerbis aiunt:  CREDO UNAM CATHOLICAM ET APOSTOLICAM ECCLESIAM.

Postquam uos de carcere prodeuntes schismaticus et hereticus error excepit. Rigaltius ait, Hec uerba satis arguunt uanam esse Pamelii obseruationem, Cyprianum hic, et aliis huiusmodi locis, non esse intelligendum de schismaticis aut hereticis, sed de aliis improbis hominibus. Et que de libris Augustini Pamelius adducit, hoc tantum probant, sanctissimum doctorem, pro uariis causarum figuris diuersa a Cypriano sensisse de puniendis hereticis. Loci huius meminit D. August. l. II, contra Cresc. Grammat., c. 34 et 37. Et Epist. 255, ad Macrobium Donatistam. Adducitur etiam hic locus in Collat. Carthag.

uasa fictilia confringere soli filio concessum est. Rigaltius ait, Mox dicit: Nec quisquam sibi, quod soli filio pater tribuit, uindicare potest.

Palam ferre se. Pala est instrumentum rusticum latum et aliquantulum cauum, de quo Plinius l. XuIII,  c. 6, Iuncosus ager uerti pala debet, ac Saxosus bidentibus. Hoc instrumentum adhibitum, ad frumentum purgandum: ac errare uidentur qui uentilabrum esse putant. Propheta Isaias cap. XXX, uers. 24. in textu hebreo, palam a uentilabro distinguit, et utroque frumentum purgari docet: [Figure: [Hebrew Text] 1Kb] pala et uentilabro uentilatum. D. Augustinus in Epistola sua ad Macrobium, locum sic legit: Ut se putat aut ad aream uentilandam et purgandam, palam et uentilabrum etiam ferre posse.



EPISTOLA LuI.

Capsensi ciuitate. Urbs est Byzacene, de qua mentio in suffragio 69 concilii Carthaginiensis. Hic thesauri Iugurthe erant reconditi.

uiolentiam magistratus. Alibi obseruatum Decianam persecutionem primo motam a ciuitatum magistratu et populari tumultu; dein proconsulem questionem grauiorem exercuisse.

Non uoluntate, sed necessitate susceptum. Rigaltius  ait: Necessitati imputat uim tormentorum, longam iterationem cruciatuum.

Per hoc triennium. Quod iustum penitentie tempus proxime attingere uidetur.

Nomen confessos esse. Rigaltius ait, Hoc est, palam et liquido pronuntiasse, Christiani sumus. Sic Epistola preced. Occisi pro nomine, uidelicet Christi: constanter uociferantes se esse Christianos.

Nec prius pugne defuisse. Rigaltius ait, Prius, hoc est, antequam carnem tormenta fatigassent.

Ad me uenire ceperint. Bis quotannis state habebantur synodi; post Pascha et tempore Autumni: que ex data occasione protracte, aut frequentius habite.



EPISTOLA LuIII.

Plebi Thibari consistenti. uidetur urbs Zeugitane. Pamelius ait: Cum soleat ad maiores ciuitates scribens tum clero tum plebi inscribere epistolam, mirum est  quod soli plebi hanc epistolam scribat, presertim cum inter episcopos Africe uincentii Thibaritani fiat mentio. Supra obseruatum ad Epistolam ad Cornelium de Polycarpo Adrumetino, omissum episcopi nomen indicio esse Ecclesiam scriptionis tempore episcopo carere. Hoc uero in loco, episcopus et plebs simul preteriti ideo uidentur, quod plebis Thibaritane desideriis prius ad Cyprianum, aut litteris aut nuncio, sepius transmissis. responsum hic reddatur. Sed res noua non est, ut Cyprianus plebi seorsim a clero scriberet; id enim supra, Epist. XuII factum.

Si rerum ratio ac temporis conditio. Rigaltius ait, Sic Cyprianus etiam Domino seruiens, non prohiberi se putat tempori quoque prudenter seruire, hoc est, ut seruo Dei congruit Rom XII, 11.

Pressure diem, occasum seculi, Antichristi tempus. Rigaltius ait, Iam dixerat Paulus: Tempus esse in collecto, et appropinquare extrema tempora. Ipse Cyprianus hac Epist. mox dicet, nouissimis temporibus. Infra  dicet, diem nequissimum. Hoc illud ipsum est quod Tertullianus uocat in Apologet. cap 32: uim maximam uniuerso orbi imminentem, ipsamque clausulam seculi acerbitates horrendas comminantem. Et de Resurrect. carnis. c 27: Fines seculi, sub ultima ira. Deinde diserte ait: Post Antichristi eradicationem agitabitur resurrectio.

De seculo iam moriente. Rigaltius ait, Supra dixit, occasum seculi.

Pressuris angentibus. Rigaltius ait, Paulus in II ad Cor. , . Glosse ueteres. Angit, , , . Hic igitur angi, siue angustiari, plus est quam pressuram pati, ut apud Paulum Esdre Iu. Iusti autem ferent angusta, sperantes spatiosa. Psal. Iu, . Ipse Cyprianus Epist LuIII, dicet, peccatis angentibus premebatur.

Nolite mirari ardorem accidentem. Rigaltius ait, Petri I, 4, . Tertullianus in Scop. Dilecti, ne expauescatis ustionem que agitur in uobis  in tentationem, quasi nouum accidat uobis. Ignium pena summa, Tertulliano lib. ad Martyras: et Apostolus, ut ostendat summum fidei Christiane experimentum, , Adeoque damnationis eterne tormenta significantur in gehenna ignis.

Ne excidatis. Legisse uidetur .

Tunc martyribus patent celi. Rigaltius ait, Alludit ad illud Stephani: uideo celos apertos. Tertul. Tota paradisi clauis sanguis tuus est. Ipse Cyprianus Epistola LIu: Qui martyrium tollit, sanguine suo baptizatur. Hec erat summa curarum episcopis et presbyteris, ut plebem facerent ad subeunda pro nomine Christi martyria fortem et constantem.

Cum populum nostrum fugari conspexerit metu persecutionis. Rigaltius ait, Fugam in persecutione non abhorret, Tertulliano mitior et facilior. Imo defendere debet; aliter seipsum condemnaturus.

Nec tractantes Episcopus audiat. Rigaltius ait. Hoc est, docentes, disserentes. Ipse Epist ad Antonianum:  Ego prius legeram, et episcopo tractante cognoueram, non sacrificandum idolis. Pontius in uita Cypriani: O beatum Ecclesie populum, qui episcopo suo tractante semper audierat.

Quibus occidere non licet. Rigaltius ait, Arma Christianorum preces et lacryme, quandoque fuga: sepissime autem fortis patientie constantia pro nomine Christi. Tertullianus in Apol. Apud istam disciplinam magis occidi licet quam occidere. Christus, exarmato Petro, omnem Christianum discinxit. Itaque Epistola sequenti Cyprianus ad Cornelium ait: milites Christi uigilare iam sobrios, et armatos ad prelium stare: uinci non posse: mori posse. Et hoc ipso inuictos esse, quia mori non timent, nec repugnare contra impugnantes, cum occidere innocentibus nec nocentem liceat.

Harum tenebrarum. Transpositis uocibus legisse uidetur, .

In die neguissimo. Rigaltius ait, Scilicet, Antichristi. .

 Ut signum Dei. Inter baptismi solemnia fronte impressum.

Eucaristie memor, que Domini corpus accepit. Rigaltius ait, Ambrosius lib. Iu, de Sacramentis, cap. 2. Dicit tibi sacerdos: Corpus Christi, et tu dicis: Amen, hoc est, uerum. Quod confitetur lingua, teneat affectus. Priorius ait, Loquitur hic secundum ritum quo Eucaristia in manus laicorum porrigebatur, non in os, unde Trullana synodus, can. 28, de Presbytero: , . Concilium Tolet. I, cap. 14: Si quis autem acceptam a sacerdote Eucaristiam non sumpserit, uelut sacrilegus propellatur. Et can. 3. Conc. Cesar-August. Ubi aduertendum laicos manu accipere, ore autem sumere. Romana Ecclesia, que morem hunc immutauit, credidisse uidetur manus laicorum ore ipsorum magis esse profanas.



ANN. CCLIII. EPISTOLA LXII.


Cum maximo animi nostri gemitu. Epistola hec, quam genuinam esse minime dubitamus, in exemplaribus mss. rarissime occurrit; neque enim in omnibus istis quorum copia mihi facta est, unicum uidi quod eam complecteretur. Alienissimam Pamelii coniecturam, qui Afros istos a Gothis captos autumat, refutare non est opus. Nec certe Africa monstrorum feracissima, adeo exculta et pacata, ut nullos barbaros aleret; sed in aduerso mundi cardine essent requirendi. Hac de re consulantur Annales Cyprianici.

De diaboli faucibus exuit. Rigaltius Sic ait, Epist. Iu, dicit: Exuenda est de incendio sarcina.

Membra Christo dicata. Animi instituto ad pudicitiam composito. Non enim ille tunc temporis, claustris incluse. Pamelius ait: Similem de sanctis uirginibus phrasin habes tum Epist. ad Pompon. tum lib. de Discipl. et Hab. uirginum.

 Captiuus fui, et redemistis me. Redemptio captiuorum semper in Ecclesia inter primaria caritatis officia fuit reputata A Lactantio magnum et preclarum iustitie munus dicitur. Ambrosius in hos usus uasa Ecclesie etiam initiata confregit, l. II, Offic. c. 28. Augustinus, teste Possidio, idem prestitit: et Deo gratias, narrante uictore uitensi, l. I.

Misimus autem sestertium centum millia nummum. Rigaltius ait: Rectissime monuit Io. Fredericus Gronouius, lib. de Sestertiis, num. 18, frustra Pamelium addubitasse de uitio uulgate istius scripture. Etenim latinam non esse, nec ullam summam latine quidem significare. Itaque procul dubio scribendum, sestertium centum millia nummum Que scriptura summam conficiet nostrarum hodie librarum 25,000. Lombertus hanc Rigaltii estimationem ad septem mille quingentas libras gallicas reducit. Capellus aliter supputat, ut sint nouem mille, sex centum, triginta nouem libre, septemdecem solidi, decem denarii. Si ad monete Anglicane rationes calculos ineamus, fortasse ad rei ueritatem  proxime accedet qui dixerit, summam hic designatam conficere libras sterlingas septingentas, octoginta et unam, et solidos quinque. Manifestum librarii errorem ad lingue latine analogiam restituimus; satis enim certum est Cyprianum congrue locutum: nec nobis placet solemnis criticorum methodus, qui in textu sphalmata relinquunt, ut in notis suis operose corrigerent.

Subdidi nomina singulorum. Rigaltius ait, Non frustra, nec superuacue. Nam in sacrificiis orationum offerebantur nomina eorum, qui ad hoc opus tam necessarium prompte ac libenter operati erant. A priuilegio hoc excludi, pene grauissime loco habitum, supra ostendimus, ad Epist. I.



EPISTOLA LXIII.

Quamquam sciam. Non hac epist. Cyprianus Aquarios, siue Hydroparastatas, Ebionitarum germen, teste Epiphan. Heres. XXX, aut Encratitas, Tatiani sequaces,  refellit; quorum error in hoc maxime uersabatur quod uinum quasi rem profanam et abominandam auersarentur, ut ait Epiphanius, , fabulosa uanitate de Satana et terra germinasse asserentes uites. Ex ignorantia aut simplicitate deliquisse istos dicit auctor noster. Et quia antelucanis horis Eucaristiam sumebant, quo tempore nulli uinum biberent, referente Apostolo, Actor. II, 15, credibile est eos aquam tamquam honestius poti genus, et suspicionibus minus obnoxium substituisse; presertim cum ex uini odore detegere potuerint Ethnici, eos qui uinum olebant esse Christianos; qua de re agitur in fine huius epistole. Mentio autem solemnis epistole istius facta est a D. Augustino lib. Iu de Doctrin. christiana, cap. 21, ubi que statim a principio occurrunt, in exemplum adducuntur submissi dicendi generis.

Humana et nouella institutione. Rigaltius ait, Sic paulo post dicet, nostra et humana conscribere. uideantur que supra obseruauimus de humana Ecclesia; deque humana  credulitate, et traditione humana ad Epist. LuII et LX.

Quod sacrificii huius auctor et doctor fecit et docuit. Rigaltius ait, Quid fecerit, quid docuerit, Euangelia narrant. Nec aliud Corinthiis suis tradidit Paulus. Quod in cena Christus instituit, Christiani dein sacrificium appellauere, et sacre cene ministros, sacerdotes.

Neque aliud fiat a nobis, quam quod pro nobis Dominus prior fecerit. Rigaltius ait, Hac eadem Epistola dicet: Quod si nec minime de mandatis dominicis licet soluere, quanto magis tam magna, tam grandia, tam ad ipsius dominice passionis et nostre redemptionis sacramentum pertinentia fas non est in ringere, aut in aliud quam quod diuinitus institutum sit humana traditione mutare?

Nec potest uideri sanguis eius esse in calice. Rigaltius ait, Sic Tertullianus lib. de Oratione, Corpus eius in pane censetur. Et ipse Cyprianus mox, calix quo Christi sanguis ostenditur ubi de aqua: que Christi  sanguinem non possit exprimere. Quando toties ingerit ut calix sit mixtus; id potissimum agit, ne uinum desit calici. Quamquam enim ad conciliandos Aquariorum animos, et receptum in Ecclesia morem asserendum, aquam in Eucaristia rite adhiberi agnoscat Cyprianus, qua plebs christiana adumbratur: et opinatus sit uino cibario et diluto Christum fuisse usum, omnia tamen ad dominice institutionis normam prorsus exigenda contendit, ut id scilicet fiat quod iehsu Christus Dominus et Deus noster, sacrificii auctor et doctor, non tantum fecit, sed docuit. Quibus similia passim repetit, addens imagines sacrificii Christi pane et uino constitui.

Ne uinum bibens, imaginem dominice passionis expresserit. Rigaltius ait: ualde indulserunt ingenio suo Patres, ubicumque in Scripturis panis et uinum occurrit. Noachum redemptionis per Christum parte typum gessisse ex I Pet. III, 21, liquido constat; et a cataclysmi aquis superstes, magis salutares Baptismi undas adumbrasse. Quid ergo mirum, si ad alterum  etiam sacramentum Ecclesie, gradus prestruatur? et siquidem, uino epoto, edormiuerit, prefigurasse calicem eucaristicum, et dominicam mortem dicatur? Interim ut typi ratio consistat, necesse est uinum non minus Dominum quam Noachum bibisse.

Melchisedech, Rex Salem, protulit panem et uinum, Rigaltius ait: Septuaginta Interpret. Genes. XIu. . Editio Complut. , quomodo etiam citauit Ambrosius, lib. I, de Abrahamo. Et Melchisedech, Rex Salem, protulit ipsi panes et uinum. Tertullianus autem apertissime dixerat aduersus Iud. Melchisedech ipsi Abrahe reuertenti de prelio panem et uinum obtulit. Iosephus, , et pro pane et uino . Auctor Commentariorum in Genesin, que tribuuntur Eucherio, lib. XI, num. 17. Nec esse mirum si Melchisedech uictori Abraham processerit obuiam, et in refectione tam ipsius quam pugnatorum eius panem uinumque protulerit.  Que autem in iisdem commentariis hac de historia sequuntur, arguunt manum interpolatoris. Ioannes Mercerus et Hugo Grotius fatentur non improbabilem esse sententiam existimantium, factum hoc fuisse sacrificio precedente.

Ex persona Patris. Psalmum hunc non modo sibi asserit Dominus noster, Matth. XXII, 44, et alibi; sed Iudei id passim agnoscunt. Moses Haddarsan in Genes. XXXuII, 12. Midras Tehillim in Psal. II. R. Saad. Gaon in Daniel, uII. 13. Talm. tract. Beracoth., c. 5.

Apostolorum faciens mentionem. Per seruos qui missi dicuntur, intelligit Apostolos.

Ad craterem. uideantur dicta ad liu. II ad Quirin., cap. 2. Dum dicit uinum miscuisse, Iansenio interprete, id solum intelligi debet, ministrasse et preparasse.

Pleni et percalcati. LXX habent, . Nimirum [Figure: [Hebrew Text] 1Kb] quod torcular significat, pro uoce eiusdem fere forme, que rerum copiam et ex fructibus ubertatem significat, accepere. D. Hier. ad Hebrei textus mentem legit: Torcular solus calcaui.

 Nolite, inquit, priora meminisse. Hec de Baptismo similiter interpretatur, l. I ad Quirin. c. 12.

Christus qui est petra. Rigaltius ait, Super quam edificauit Ecclesiam suam Christus. Et tamen plerisque locis Cyprianus que de petra dicuntur transtulit ad Simonem, cui Christus ob rectum de Filio Dei effatum, nomen fecit Petro.

Calicem docuerit exemplo magisterii sui, uini et aque coniunctione misceri. Dicit infra Cyprianus, non obseruari a nobis quod mandatum est, nisi eadem que Dominus fecit, nos quoque faciamus, et calicem Domini pari retione miscentes, a diuino magisterio non recedamus. Et hoc deinceps fortius uidetur urgere. Porro ueteris Ecclesie scriptores plerique consentiunt, Dominum in cena sua uinum aqua dilutum propinasse. Ita Iustin. Apol. II, Clemens Alex. l. II Pedag. c. 2. Morem accersunt Patres Trullani a traditione, can. XXXII, sed huius rei certissima indicia ex Iudeorum ritibus  sunt desumenda. Credere enim par est Dominum nostrum ad receptos in Ecclesia mores hac ex parte se accommodasse. Ut enim lectio Paschalis [Figure: [Hebrew Text] 1Kb] siue annuntiatio dicitur, ita iubentur Apostoli Annuntiare mortem Domini. donec uenerit. Agnum paschalem appellabant [Figure: [Hebrew Text] 1Kb] corpus paschatis, ita Dominus de pane Eucaristico ait: Hoc est corpus meum. Quemadmodum etiam pater familias in paschatis celebratione [Figure: [Hebrew Text] 1Kb] absoluta benedictione frangit; pariter Dominus accepto pane, postquam gratias egisset, fregit. De uino autem Hebrei doctores dicunt, perinde fuisse si uinum adhibeatur aut merum, aut dilutum. [Figure: [Hebrew Text] 1Kb] ut traditur in Tosephos. Unde recte Aquinas part. III, quest. 74, art. 7 et quest. 83, art. 6, ad 4, et Bonauentura in Iu Sentent., distinct. 11, part. 2, quest. 3. dicunt admistionem aque non esse de necessitate uel integritate sacramenti. Armenii quidem in ea erant heresi aquam a uino in Eucaristia abesse omnino  debere, qui a synodo quinisexta damnati. Ecclesia Romana quamquam decerne uideatur calicem sanguinis Christi Domini non in pura aqua, nec in puro uino, seu sine aqua; sed in uino aqua mixto esse consecrandum: tamen si res attente spectetur, in solo uino consecrandum uolunt; monent enim, ut aqua in ualde exigua quantitate, Eugenii uerbis, modicissima, apponatur; et mora aliqua intercedat inter mixtionem et consecrationem, ut aqua in uinum demum sit conuersa. uideatur Catech. Rom. c. Iu, parag. 17, et Sacerdotale Rom. part. I. Tract. XIX, cap. 2. Et in hoc negotio adduci solet testimonium Aristotelis l. I, de Generat et Corrupt., cap. ult. Ubi dicit uinum in minima quantitate aque iniectum, in aquam transire. . . Ita Ecclesia Romana non unicam tantummodo transsubstantiationem in Eucaristia, sed duplicem agnoscit. Porro obseruanda uenit  Ecclesie Grece praxis, de qua dicit Balsamo, , , . Et proinde, aqua, ex eorum sententia, sacrum istud mysterium consequitur, non ingreditur.

Effundetur. Fauet Cyprianus lectioni illorum codicum qui habent, .

Creatura uitis. . uocem ipsam retinuit uersio uulgata: Non bibam a modo de hoc genimine uitis

Conuertere Euangelium Christi. . Ambrosius, Hieronymus et Augustinus similiter ea uoce utuntur.

Calix tuus inebrians. LXX, , . Inebrians, tamquam uinum generosissimum. In Hebreo est [Figure: [Hebrew Text] 1Kb] et Hieron. ad Suniam ad Fretellam dicit LXX scripsisse .

A sapore isto seculari. Rigaltius ait, Saporem uini communis et profani dicit esse saporem secularem, cui opponit intellectum diuinum, ut iam non uinum, sed  sanguis Domini intelligatur.

uino isto communi mens soluitur. Rigaltius ait, uinum commune dicit, quod nondum est sanctificatum siue consecratum in sanguinem Christi. Itaque mox uino isto communi opponet sanguinem Domini. Iam non uocat uinum, sed sanguinem.

Tristitia omnis exponitur. Sepius admonuimus, exponi idem esse apud Cyprianum, ac e medio tolli.

Peccatis angentibus premebatur. Rigaltius ait: Sic supra Epist. LuI, dixit: Pressuris angentibus frequenter urgeri.

uidemus in aqua populum intelligi. Bertramus in libro de Corpore et Sanguine Domini, qui scriptus circa medium noni seculi, ex his uerbis sic argumentatur. Considerandum quoque  quod in pane illo non solum corpus Christi, uerum corpus etiam in eum credentis populi figuretur, unde multis frumenti granis conficitur; quia corpus populi credentis multis,  per uerbum Christi, fidelibus coagmentatur, qua de re sicut in mysterio panis ille Christi corpus accipitur. sic etiam in mysterio membra populi credentis intimantur; et sicut non corporaliter, sed spiritualiter panis ille credentium corpus dicitur, sic quoque Christi corpus non corporaliter, sed spiritualiter necesse est intelligatur. Sic et in uino, qui sanguis Christi dicitur, aqua misceri iubetur, nec unum sine altero permittitur offerri: quia nec populus sine Christo, nec Christus sine populo, sicut nec caput sine corpore, nec corpus sine capite ualet existere. Aqua denique in sacramento populi gestat originem: igitur si uinum illud sanctificatum per ministrorum officium, in Christi sanguinem corporaliter conuertitur; aqua quoque que pariter admixta est, in sanguinem populi credentis necesse est corporaliter conuertatur. Ubi namque una sanctificatio est, una consequenter operatio; et ubi par ratio, par quoque consequitur mysterium. At uidemus in aqua secundum corpus nichil esse conuersum, consequenter ergo et in uino nichil corporaliter ostensum. Accipitur spiritualiter, quidquid  in aqua de populi corpore significatur; accipiatur ergo necesse est spiritualiter, quidquid in uino de Christi sanguine intimatur.

In uino uero ostendit sanguinem Christi. Rigaltius ait: Supra hac Epist. uinum quo Christi sanguis ostenditur. Et hic paulo post, ubi de aqua: quo et ipso sacramento populus ostenditur adunatus. Ostenditur, eo sensu quo dixit hoc ipso loco: uidemus in aqua populum intelligi. uideatur Epist. LXIX.

Quomodo nec uinum solum potest. Manente scil. recepto in Ecclesia usu. Sed annotandum, non semper illud quod mysterium in se continere dicitur, perpetuo ratum sanctumque in Ecclesia permanet. Olim pane grandiusculo utebantur fideles in Eucaristia, ut quotquot eiusdem participes fierent; unus panis ostenderentur esse, et fracti corporis Domini communione donati. Deinceps usu uenit ut placentule adhiberentur, sed nondum periit mysterium; ille enim nummulos representant, Dominici corporis  pretium. Ita hac ipsa in Epistola refert auctor noster, Eucaristiam primo a Domino noctu celebratam, sed nec hoc sine mysterio, ut hora ipsa sacrificii ostenderet uesperam mundi, sicut in Exodo scriptum est: Et occident illum omne uulgus synagoge filiorum Isrel ad uesperam. Subdit porro: Nos autem resurrectionem Domini mane celebramus: unde etiam patebit, quod in lumine Christi ambulare uolumus. Porro, aqua decreto Eugenii Pontificis Rom. iubetur admisceri calici consecrando in modica quantitate; ita per excessum uini supra quantitatem aque, excessus meritorum Christi Domini, et dignitatis eius supra naturam humanam, et supra peccata generis humani significatur. Sed non minus feliciter, mero adhibito, nos solis Christi meritis et sanguine saluari ostenditur. Similiter etiam Greci feruentem aquam calici consecrato infundunt, ad significandum, interprete Balsamone, in can. XXXII, concil. Trullani, . Frigida utuntur Latini, ut testentur  Christum uere fuisse mortuum, et non nisi morte eius nos saluari. Pariter in Baptismo accidit: olim trina immersio requirebatur, ut S. Trinitatis ratio constaret: dein unica successit, ut Deum unum a nobis agnitum profiteremur. Immersio etiam necessaria uidebatur, ut Baptismo sepulti cum Christo uideremur: dein aqua aspergimur, ut sanguinis eius aspersione purgati cognoscamur. Simili modo, lactis et mellis concordia aque baptismali addebatur, que ideo ad altare cum uino et spicis offerebantur; que tamen postea ex canonum decretis in desuetudinem iuere, saluo interim sacramenti mysterio.

In sacrificio quod Christus obtulerit. Rigaltius ait, in sacrificio Christus semetipsum obtulit Patri: in sacrificii sui Sacramento panem et uinum corpus suum fecit, deditque discipulis suis cenantibus. Ratum enim illud quod dixit Dominus. Caro mea uere est cibus, et sanguis meus uere potus. Nimirum si quidem digne  communicantes, per fidem participes fierent corporis et sanguinis eius, et alterentur in uitam eternam.

Non nisi Christus sequendus est. Solus Christus audiendus est. Rigaltius ait, Tutissima traditionum custodiendarum regula, quam Cyprianus inculcat locis hac Epistola plerisque: Nam initio quidem sic ait: Neque aliud fiat a nobis quam quod pro nobis Dominus prior fecerit. Et hoc ipso loco: Nostre redemptionis sacramentum fas non est infringere, aut in aliud quam quod diuinitus institutum sit, humana traditione mutare. Et: Neque enim hominis consuetudinem sequi oportet, sed Dei ueritatem. Attamen idem ipse Cyprianus, hac ipsissima Epistola dicet: at enim non mane, sed post cenam mixtum calicem obtulit Dominus: Numquid ergo Dominicum post cenam celebrare debemus? Tertulliani de Corona liber aduersus Psychicos et Gnosticos scriptus est. Horum illud erat etiam in traditionis obtentu exigendam esse auctoritatem scriptam. Itaque aduersus istos hoc tractare incipit, plurimas traditiones absque auctoritate scripta, et circa Baptisma, et circa Eucaristiam  receptas fuisse, quibus deberi obsequium fatetur. Sic opinioni et cause sue quisque uelificat.

In sacrificiis matutinis. Rigaltius ait, Tertullianus, etiam antelucanis cetibus. Horis antelucanis Eucaristiam celebrabant, quia si distulisent in cene tempus, plebs ad conuiuium conuocari non potuisset. Hoc innuunt in Cypriano sequentia paulo post. Tertullianus autem cum ait etiam antelucanis cetibus Eucaristiam celebrari, fatetur etiam in tempore uictus celebratam fuisse.

Per saporem uini. Tertullianus in Lib. II ad Uxorem, c. 5, rem totam exequitur. Quanto curaueris ea occultare, tanto suspectiora feceris, et magis captanda gentili curiositati. Latebisne tu cum lectulam, cum corpusculum tuum signas, cum aliquid immundum stantis explodis, cum etiam per noctem exsurgis oratum? et non magie aliquid uideberis operari? Non sciet maritus quid secreto ante omnem cibum gustes? et si sciuerit panem, non illum credit esse qui dicitur? Reuera matutina ientacula fiebant ex meri haustu, unde  apud grecos est ientare, et ientaculi sumptio; sed hec ad feminas non spectabant, quibus instar sceleris capitalis erat uinum degustasse. Lectio in qua codices probatissimi, Lambethanus, Eboracensis, Bodleianus secundus. Lincolniensis, Benedictinus, et Londinensis consentiunt, minime uidetur contemnenda; presertim cum ad Tertulliani mentem maxime respondeat. Quod illic infidelis conscientia dicitur, Septimius posuit, alterius conscientiam mariti. Sed nichil muto.

Cum ad cenandum uenimus, mixtum calicem offerimus. Constat hinc aquarios hosce non Manicheorum, Tatianorum, aut Helcasitarum errorem imbibisse, ut sentirent uinum, ceu diaboli sanguinem, prorsus esse abominandum: hec enim in eorum persona dicuntur, qui primo tantum mane aqua sola offerebant. Constat etiam Eucaristiam licet horis antelucanis sumptam, uespere etiam distribui solitam; cuius rei locuples testis Tertullianus Lib. de Corona, c. 3. Eucaristie sacramentum tempore uictus de presidentium  manu sumimus Et alibi monet ut finitis stationibus sumatur. Consuetudo post cenam communicandi diu durauit in Ecclesia; Socrates enim ad l. u, c. 22: , , . . , , , .

Sacramenti ueritatem. Rigaltius ait: Calicem mixtum et fraternitate omni presente. Ut sic uere obseruemus omnia que Christus tradidit, offerendo calicem mixtum, et in tempore uictus, et fraternitate omni presente.

At enim non mane, sed post cenam mixtum calicem obtulit Dominicus. Numquid ergo Dominicum post cenam celebrare debemus? Rigaltius ait, Supra dixit, nefas esse ad ipsum Dominice ordinationis sacramentum pertinentia infringere, aut in aliud quam quod diuinitus institutum sit, humana traditione mutare. Hic  uero causas et rationes ingeniose comminiscitur, cur Dominicum post cenam celebrare non debeamus, etsi post cenam Dominus instituerit. Dicet aliquis, causas siue rationes quas Cyprianus affert esse spiritales atque diuinas; nempe, Christum memoriam passionis sue, que ad uesperam diei contigit, instituisse post uesperam: nos autem resurrectionem Domini matutino tempore ab ipso Domino patratam mane celebrare, ac proinde quod diuinitus institutum fuit, non uideri humana traditione siue presumptione mutatum. Aeuo iam Tertulliani mulatum aliquid circa hoc sacramentum fuisse colligitur, et non solum uespere, in tempore uictus, sed etiam horis antelucanis, Sacramentum corporis Christi celebratum fuisse arguunt hec uerba, lib. de Corona: Eucaristie sacramentum in tempore uictus mandatum a Domino, etiam antelucanis horis sumimus. Nondum tamen humana presumptio sic inualuerat, ut non etiam in tempore uictus sumeretur. Sed paulo post omnino inualuisse manifestum est, ex his que tradit hac Epistola Cyprianus. Immo placuisse Spiritui sancto ait Augustinus,  nec propter eas quas Cyprianus attulit rationes, sed ut in honorem tanti Sacramenti, in os Christiani prius Dominicum corpus intraret, quam ceteri cibi. Nam ideo, inquit, per uniuersum orbem mos iste seruatur. Et tamen idem obseruat, nonnullos probabili quadam ratione delectari, ut uno certo die per annum quo ipsam cenam Dominus dedit, tamquam ad insigniorem commemorationem, post cibos offerri et accipi liceat corpus et sanguinem Domini. Deinde disputationem suam uir sanctissimus quasi dubius et incertus ita concludit: Quapropter neminem cogimus ante Dominicam illam cenam prandere, sed nulli etiam contradicere audemus. Habetur autem ea disputatio Epistola CXuIII, ubi hoc etiam obseruare est, eo die quo ipsam cenam Dominus dedit, prope omnes in plerisque locis lauasse. Itaque addit Augustinus: Et quia nonnulli etiam ieiunium custodiunt, mane offertur propter prandentes, quia ieiunia simul et lauacra tolerare non possunt: ad uesperam uero, propter ieiunantes.

 Passio est enim Domini. Illius . Luc. XXII, 19, I Cor. XI, 24, 25.

Si quis simpliciter non hoc obseruauit. Rigaltius ait, Sic infra sub finem Epistole dicet: Quod simpliciter errauimus.

Secundus eius aduentus appropinquat. Rigaltius ait: Supra dixit, occasum seculi. Epist. LuIII.

Magis illuminat. Non per Montani et Hypophetarum eius insomnia, quod dixisset Tertullianus; sed per Christi et Apostolorum monita studiose obseruata.

Traditionis dominice ueritatem. Rigaltius ait, Supra dixit, sacramenti ueritatem. Id scil. ipsum quod Dominus docuit et fecit.



EPISTOLA LXIu.

Fido fratri. Pamelius ait: Quo in loco fuerit episcopus Fidus, non constat; uerisimile tamen est fuisse uicinum episcopatui Therapii, qui in synodo cognominatur a Bulla: uid. Suffrag. 61 concilii carthaginiensis.



EPISTOLA LXu.


Epicteto. Pamelius ait: Fuisse hunc episcopum Assuritanum, uerisimile est; quandoquidem autem in synodo sententiam dixit alius Assuritanus episcopus, uictor nomine, defunctus uidetur Epictetus ante synodam. uid. Suffrag. Concil. Carth. 68.

Fortunatianum quondam apud uos episcopum. Pamelius ait, Fuerat quidem Fortuna ianus illorum episcopus, sed quod lapsus esset, iam episcopatu priuatus: fuisse autem eum et factionis Nouatiani ex sequentibus constat. Dicitur pro integro agere uelle: ac si lapsus post penitentiam peractam communioni Ecclesie redditus; ita in integrum restitutus esset, aut eiusdem regimen, postliminii quasi iure capessere liceret. Sed uidetur Fortunatiano penitentiam non fuisse concessam, immo non expetitam; tantum aberat ut esset peracta.

 Super hec ergo non indignabor. LXX legunt, , omisso .

Non laxabo illis. Rigaltius ait, Manebunt ligati, non, remittetur eis, non absoluentur, . Textus hic sub eadem forma sepius laudatur.

Ne forte derelinquat. LXX legunt . Aquila magis ad mentem sacri textus habet, , et Symmachus . uocem hanc LXX, I Reg. XXu, 10, per interpretantur; alibi passim per , , et uerba his synonyma exponunt.

Altare Sancti. LXX . , . Editores huc usque Exod. XXX, 20 designari putabant, qui error alios peperit.

Quamuis. Utcumque, licet, sic quorumdam pectora tenebrarum ingruentium profunda caligo cecauit; nullum enim hic redditiuum succedit.

Stipes et oblationes et lucra desiderant. Rigaltius ait, Itaque iam Cypriani seculo mali sacerdotes questum siue capturam ex oblationibus fidelium usurpauerant.  August lib. Iu de Baptismo, contra Donat. Hanc uero luem fedissimam posteros inuasisse apertissime conquestus est Sulpitius Seuerus. Hist. l I. Sedentes, inquit, munera exspectant, atque omne uite decus mercede corruptum habent, dum quasi uenalem preferunt sanctitatem.

Lapsus laicos Laicorum lapsum. Sensus enim iste ad rem Cypriani magis facit.

Oblatio sanctificari. Rigaltius ait: Sanctificatur oblatio, cum fit corpus Christi, quod absolute Sanctum dicitur. Obseruauimus apud Tertul. lib. de Oratione. Ex ore quo Amen in Sanctum protuleris. Et lib. de Prescr. hereticor. Ne sanctum canibus iactaret. Postea uero inualuit pro sanctificatione dici consecrationem, uulgo sic existimante sacrandi uocabulo aliquid significari sanctificatione prestantius. Quatenus elementa in Eucaristia Christi corpus sint et dicantur, sepius diximus.

Quando nec oblatio sanctificari illic possit. Rigaltius  ait: Sententie Cypriani Pamelius opponit sententiam Augustini statuentis, sacramenta ab impiis et sceleratis episcopis siue presbyteris ministrata, immo et baptismata ab hereticis collata ualere. Tract. u, in Ioan. et lib. uI, et uII, contra Donatistas. Que res indiget distinctione facti in controuersiam deducti. Nam hoc loco Cyprianus agit de Fortunatiano quodam Assurarum episcopo, qui per idololatriam exciderat fide, adeoque episcopatu, sacerdotio, Ecclesia, nec iam christianus, nedum presbyter aut sacerdos, nedum episcopus censebatur. Ac pro disciplina que Cypriani tempore uigebat, si penitentie tempus impetrasset, eo peracto, post satisfactionem legitimam, poterat quidem recipi ad communicationem christianam, minime autem ad episcopatum, neque ad ullius in Ecclesia sacerdotii gradum. Reddebatur Ecclesia lapso, non locus, non gradus. Nam locum siue gradum perdiderat. Itaque ad plebem siue ad laicos sic retrahebatur, ut penes eum nullus remaneret sacerdotii character, neque potestas. In huiuscemodi autem idololatrie causa, Cyprianus Fortunatianum,  ab idololatra schismaticum, qui non impetrata penitentia gradum sibi episcopalem uindicabat, ac plebeculam superbe et contumaciter collegerat, oblationes ullas siue orationes siue preces sanctificare negat potuisse. Quia scilicet extra Ecclesiam sic erat, ut iam non pertineret ad Christum, quem idolis sacrificando, negauerat, deraserat characterem Christi, superducti charactere Iouis, antichristi. Ab eadem disciplina uenit quod ab hereticis aut schismaticis baptizatos idem Cyprianus Baptisma Christi suscepisse negat. Ait enim tales Sacramentorum ministros extra Ecclesiam ministrantes, nichil ministrare, hoc nimirum argumento, quod cum Ecclesia sit una, in illa una qui non sint in nulla sint, nec aptitudinem habeant ullam, qua possint ab illa una quid accipere, quod acceptum communicent aut conferant. Talia dogmata, euo potestatum secularium uexationibus et ministrorum Ecclesie factionibus afflictissimo, stabilire ac sancire uisum Cypriano, ceterisque  per Africam, Numidiam ac Mauritaniam cepiscopis, presbyteris et diaconis, quo sibi populum facerent fidei Christiane magis tenacem, ministrosque haberent pacis et unitatis ecclesiastice magis amantes. Hic ergo fuit scopus, in quem sanctissimi Patres omnia tunc Scripturarum ingenia contorsere. Proxima dein illis etate, ut uel meliores ethnicos habuit, hoc est nomini Christiano minus infestos, uel ministros Ecclesie sortita est meliores, laxari disciplina cepit, paulatimque argumentandi subtilitas acui studiosa nominis Catholici. Itaque sub Augustino placuit humanior sententia, que longe diuersam ab idololatris causam constituit hereticorum siue schismaticorum. Nam ab Catholico sensu recedentes, ab Ecclesia quidem precisi dicebantur, sed in eo tamen statu, ut si, facta pace, ad Catholicam redirent, quasi postliminii iure, numquam abscessisse fingerentur, et sic pristinum reciperent in Ecclesia locum: cuius Ecclesie caput, nempe Christum non negauerant, quemadmodum idololatre: proptereaque et baptismata, que in schismate ministrauerant,  non fiebant irrita. Hinc igitur illa Augustini: Concedo sceleratos esse hereticos; sed heretici Baptisma Christi dederunt. Et: Sic ergo quos baptizauit ebriosus, quos baptizauit homicida, quos baptizauit adulter, si Baptismus Christi erat, Christus baptizauit. Et: Quod Sacramentum tam sanctum est, ut nec homicida monstrante polluatur. Idem Augustinus Epist. CLXuI, citat in hanc sententiam suam uerba Constantini. Attendite, inquit, quid habeant uerba principis: Nam si in eis qui primo initiati sunt, idcirco religio baptismatis iudicatur infirma, quod ii a quibus accipitur, peccatores putentur; toties renouari necesse erit traditum sacramentum, quoties indignus fuerit inuentus collati Baptismatis administrator, et fides nostra non ex nostre uoluntatis arbitrio, neque ex diuini muneris gratia, sed ex meritis sacerdotum et clericorum qualitate pendebit.



ANNO CCLIu. EPIST. LXuI.

 Cyprianus qui et Thascius. Pamelius ait: uidetur mihi cum Cretensi uoluisse cretisare Cyprianus: et cum Florentius nomen suum cum prenomine prefixisset, idipsum fecisset. Prenomen autem istud ipsum reperire est in Actis passionis eius, et apud Pontium diaconum. Crediderim quidem Pupianum inuidisse Cypriano Cecilii nomen, quod a bone memorie presbytero, a quo ad fidem erat conuersus, accepit; et per contemptum Thascii titulo salutasse, quo inter gentiles noscebatur.

Ego te, frater. Rigaltius ait: Florentium etsi iam schismaticum, nichilominus uocat fratrem, quemadmodum Optatus donatistas, obiurgans eos quod ipsi Catholicos nollent uocare fratres: Nolunt, inquit, se dici fratres nostros: tamen nos recedere a timore Dei non possumus, quos hortatur Spiritus sanctus per Esaiam Prophetam dicens: uos qui timetis nomen Domini, audite nomen Domini: Hi qui uos odio habent et execrantur, et nolunt se dici fratres nostros, uos tamen  dicite eis: Fratres nostri estis. Sunt igitur sine dubio fratres, quamuis non boni. Nomen fraternitatis nec interueniente peccato deponitur.

Martyrii tui dignitas. Rigaltius ait: Ante schisma communicabat Florentius cum Cypriano, et in persecutione quidem ad summam martyrii sublimitatem prouectus fuerat, inquit Cyprianus infra.

Indigni et incesti. Rigaltius ait: Hec uerba satis indicant qualia Florentius in Cyprianum opprobria fuderat, infanda et turpia, atque etiam gentilibus execranda.

In predicationibus nostris. Rigaltius ait: Cum de nobis aliquid ipsi predicamus ac dicimus, alius sit predicator, alius testis Non idem sit predicator et testis. .

Testimonium meum non est uerum. Rigaltius ait: Non est legitimum, neque iustum. Horatius, Metiri se quemque suo modulo ac pede uerum est.

 Sic insilis in sacerdotem. De hac S. textus perioche et uocis incitas notatione, sepius actum. Porro obseruauimus solemne esse Cypriano Scripturarum testimonia, tamquam ex armamentario, glomeratim depromere. uid. que dicta Ep. III, et LIX.

Episcopi Christianorum. Rigaltius ait: Supra Epist. LIX, dixit, applicato et adiuncto episcopatus sui nomine. Itaque proscriptus, quia episcopus. Propter hoc tantum, non propterea quod episcopus Carthaginis; sed quia Christianorum episcopus.

Nec hec iacto, sed dolens profero. Rigaltius ait: Epist. LIX: Dico enim prouocatus, dico dolens, dico compulsus, etc.

Nouus credentium populus. Ethnici ad fidem conuersi quibus Baptismus non concedebatur , referente Ignatio.

Apes habent regem. Rigaltius ait: Idem. lib. de Idololat. Rex unus est apibus, et dux unus in gregibus, et in armentis rector unus. Tales argutie tractari solent in scholis, et de ortygometra duce agminis cuiusque  coturnicum, et de gruibus. Nam et ducem eligunt quem sequantur, quique erecto collo prouideat, et cetera huiusmodi. Ex quibus hoc colligitur, singulis alueis, singulis gregibus, singulis armentis, agminibus singulis regem, ducem, rectorem esse suum, ecumenicum nullum.

Latrones mancipi. Rigaltius ait: A quo sunt conducti ad facinus aliquod. Mancipem uocat factionis magistrum.

Ad conspectum Dei. Ex martyrii prerogatiua, de qua a ibi dictum.

Cum de medio recederent. Rigaltius ait: Synodo soluta, post impositam mihi manum recedentes. Sed siquidem pax in Ecclesia uiguit quo tempore Cyprianus ad episcopatum promouebatur; potius hec intelligi debent de persecutione Deciana.

Confessores questionati. Rigaltius ait: A questione. Sic Lucianus martyr Epist. XXI, dixit: Paulum a questione. Obseruandum hic confessores dici primum  questionatos, deinde tortos. Etenim, cognitione data, habetur questio primum, dein tormenta adhibentur.

Episcopum in Ecclesia esse, et Ecclesiam in episcopo. Ad unitatem Ecclesie omnino facit, ut episcopus nec per heresin nec idololatriam sit lapsus, aut ob aliam noxam communionis iure exclusus? Et ut plebs pariter episcopo suo adhereat, siquidem qui cum episcopo non est, utique in Ecclesia non est, nec cum Christo. Que quidem ab Ignatio uidentur desumpta.

Puro atque immaculato ore sacrificia indesinenter offero. Rigaltius ait: Preces de corde sincero, de conscientia pura et casta.

Memini enim quid iam mihi sit ostensum. Rigaltius ait: Hic etiam utitur ostensionibus et uisionibus, telo ad conterendos aduersarios, in manu presertim Cypriani, uiri optimi atque diuini, ualentissimo: alias uano ac futili. Nam et callidus rhetor, et sophista uafer, huiusmodi uisa ad causam suam appositissima  poterit comminisci, et fallere incautos et simplices. Sed siquidem rumoribus fidem adhibendam crediderat Pupianus, equum est ut Cypriano somniis credenti non irasceretur.

Et somniator postea. Respicit uerba insultantium fratrum, tunc apparebit quid illi prosint somnia sua.

In die iudicii ante tribunal Christi utreque recitabuntur. Ex Platonis sententia, magnus annus olim in terrarum orbe gesta restituet: sed reuera dies Domini magnus et manifestus, Act. II, 20, omnium retro factorum reportabit, Act. III, 21. Ideo ad examen tam districtum, mille annos requiri crediderunt plurimi uiri eruditi. Sed utcumque de lectione litterarum istarum res ceciderit, certissimum est utrarumque rationem reddendam; siquidem de omni uerbo otioso, id dixerit Dominus, Matt. XII, 36.



ANN. CCLuI. EPISTOLA LXXXuI.


Nemesiano. Horum omnium episcoporum Numidarum nomina, in synodo Carthaginiensi comparent. Nemesianus a Thubunis dicitur Suffrag. 5. Felix a Bagai habetur Suff. 12; Ab Amaccura Suff. 33; Alii quidem ibi sunt Felices, sed qui ad Byzacenam pertinebant, qui non sunt huius loci. Lucius memoratur Suff. 7, nec non 31, utrique Numide; alii istius nominis ad Zeugitanam pertinent. Litteus occurrit Suff. 82; Polianum habemus Suff. 15; qui a Mileo dicitur, Suff. 78. uictorem ab Octauo Numidam exhibet; alter a Gor non uidetur huius loci. Iader a Midila occurrit Suff. 45. Datiuus demum a Badis memoratur Suff. 15. De Nemesiano solo dubitari poterit num Numida fuerit, an Maurus; nisi quod Tubiana occurrat in Numidia non minus quam in Mauritania; ut ex collatione Carthaginiensi apparet, et Notitia  Imp. et quidem Ptolom. huc referenda uidetur; licet aliter in notis ad concil. Carth. statuerim. Predictos episcopos ad tres fodinas seorsim damnatos fuisse, ex triplici eorum responso apparet; licet quodnam sit Siguense Metallum Epist. LXXuIII memoratum, non conueniat. Littei nomen in responsis desideratur; unde coniicere licebit, illum e medio excessisse.

Prefiniti loci termini cercerent. Rigaltius ait, Itaque Epistola Iu, et LXXXI, excusat se ob loci conditionem; quem scilicet prefiniti termini cercebant.

Execranda nobis ista res non est. Rigaltius ait, Adeo nobis execranda non est, ut pro salutis eterne sacramento accipi debeat.

Cuius est spes omnis in ligno. Rigaltius ait, Hoc est, in Christo, qui pro peccatoribus pependit in ligno. Sic Paulus gloriatur in cruce, hoc est, in Domino crucifixo.

Sacramentum salutis nostre. Rigaltius ait, Eo sensu omnia que Christus gessit in carne, sacramenta sunt  nostre salutis.

Locaque que aurum. Minime necesse est ut ad auri uel argenti fodinas damnati essent confessores; sufficit, quod ex istis terre uisceribus illa malorum irritamenta soleant effodi. Certe Plinius ait, lib. Iu. Numidiam nullius rei preter marmoris Numidici, ferarumque prouentu insignem.

Transuersariis. Rigaltius ait, Transuersaria dicit que cohibent atque impediunt. uitruuius lib. uIII. cap. 6, et X. cap. 11. Catene, annulis ex quibus constant, ad motum omnem se accommodant; transuersaria autem ferramenta compedibus interposita, numellarum instar torquent.

Semitonsi capitis capillus horrescit. Rigaltius ait, Deformitate sua horrorem infert spectantibus. Epist. seqq. semitonsis capitis capillaturam adequasti. Horatius, Curtatus inequali tonsore capillos. Ita ad remos damnati raduntur, ut si fuga elabi querunt, possint dignosci et retrahi.

 Facultas non datur offerendi. Martyribus in Deciana persecutione utcumque duriter habitis beneficium hoc non denegatum. uid. Ep. Iu.

Premeditari excusare. De hac uersione alibi actum.

Sexagenarium fructum. De centenario martyrum, sexagenario uirginum prouentu, in lib. de Habitu uirgin. actum.

Stare ad promissum Dei premium. Huic statui opponitur in lib. de lapsis, ad ueniam stare. Porro sepius obseruauimus, ex ueteris Ecclesie sententia, martyres peculiari priuilegio, non expectato die iudicii consummari. Unde infra dicit, paratos omnes ad diuinam et celestem gloriam: nimirum ad martyrium.

Has mundi tenebras. Que fortassis sub dio et rutilante sole: grauiores iis, quas ad metalla damnati, et intra terre uiscera defossi, sentiunt.

 Contra hereticorum iniurias. In causa Baptismi hereticorum, cum Cypriano in concilio stetisse hos Numidas, supra obseruatum est.



ANN. CCLuII. EPISTOLA LXXuII.

Sacramenta occulta nudare. Rigaltius ait, Sacrarum Scripturarum arcana, mysteria, difficultates, sensus abditos: incerta et occulta sapientie diuine.

Ad credulitatem accedere. Rigaltius ait, Ad fidem Christianam.

Alterutrum adiutores. Rigaltius ait, Inuicem alter alterutrum adiuuantes. Supra, Epist. LXIu, alterutrum ad se uenientes.



EPISTOLA LXXuIII.

Secundum latitudinem eius. Rigaltius ait, Latitudinem pectoris dicit de pectore uiri sancti, quod esse solet  in Dei laudes et bonas operationes fecundum et magnificum.

Accepimus id quod a Quirino et a te ipso misisti sacrificium. De quo mentio habetur in superiore Epistola, et fortasse in libris Quirino inscriptis.

Opere mundo. Creatura seu animali mundo. Pro , legisse uidetur, .

Ita et in uestrum respiciat. Rigaltius ait, Epist. seq. Et erit in tempore respectus illorum.



EPISTOLA LXXIX.

Accepimus oblationis nomine quantitatem. Rigaltius ait: Pecunie summam quam de suo quisque contulerat: uel quam de propria sua quantitate Cyprianus submiserat. Obseruauimus ad preced. Epistolas.

Felix scripsi. Hec lectio omnino admittenda uidetur; nam ut Felix qui primus in Epistole fronte comparet, omnino in eiusdem calce pretereatur, ab  usu communi alienum est. Quinimo ut mentio reliquorum fieret, qui aut subscripserant aut legerant: illo qui scripserat omisso, minime accommodum uidetur. Quis sit Eutychianus quem Polianus episcopus Dominum appellet non promptum est coniicere. Salutationis formula satis usitata est ut quis dominus frater dicatur. uid. Ep. LXXuII, et alibi.



EPISTOLA LXXX.

Sub ictu agonis. Rigaltius ait: Epistola sequenti dicet, Sub illo confessionis momento.

Rescripsisse ualerianum ad senatum. Mirabilis hec rerum mutatio non uidetur silentio pretereunda. Hic est ille ualerianus Imp. de quo Trebellius Pollio refert: Nobilis genere, patre ualerio, censor antea, et per dignitatum omnes gradus suis temporibus ad maximum in terris culmen ascendens, cuius per annos 70, uita laudabilis in eam conscenderat gloriam, ut post omnes honores et magistratus insigniter gestos, imperator  fieret; non, ut solet, tumultuario populi concursu, non militum strepitu, sed iure meritorum et quasi totius orbis una sententia. Denique si data esset omnibus potestas promendi arbitrii quem imperatorem uellent, alter non esset electus. Et ut sciatur quanta uis in ualeriano meritorum fuerit publicorum, ponam senatusconsulta, quibus animaduertant omnes, quid de illo semper amplissimus ordo iudicauerit. Duobus Deciis Coss. uI. Cal. Nouemb. die, cum ob imperatorias litteras in ede Castorum senatus haberetur, ireturque per sententias singulorum cui deberet censura deferri , ubi primum pretor edixit: Quid uobis uidetur, P. C., de censore deligendo? atque eum qui erat princeps tunc senatus sententiam rogasset, absente ualeriano  . , , . , .  , , , , , , .  , , , . , , , , , , , . De hac orthodoxorum ab ecclesiis Cypriano dicatis expulsione, agit uictor uitensis.

Ego episcopus alterius Ecclesie prepositus. Omnibus  Africe Ecclesiis iuri metropolitico preerat: inquit enim Ep XLuI. Latius diffusa est nostra Prouincia, habet enim Numidiam et Mauritanias duas sibi coherentes: sed ius episcopale arctiori quodam uinculo innodatum; episcopi uocibus preces totius Ecclesie Deo concepte; eius itidem uerbis confessio solemnis instituta, precipue ergo confessio illa que sanguine sancita, ab ipso repeti debet. Ita Epistola LX ait, quod in Cornelio, Ecclesia omnis Romana confessa est.

Super confessione accepta sententia. Rigaltius ait: Hoc est in confessione nominis, nempe Christiani. Augustinus, contra Epist. Gaud. His sacris litteris eruditus B. Cyprianus in Confessione dixit: Disciplinam prohibere, ne quis se offerat.

Et ibi pati. Rigaltius ait: Apud uos, in oculis Ecclesie cui sum prepositus a Deo.

Nec quisquam uestrum ultro se gentilibus offerat. Circumcelliones potius quam martyres dicendi sunt, qui persecutorum furores prouocant, et mortem sibi accersunt.  Et quidem temeritas ista infeliciter ut plurimum cessit. Qui ad certamen ineundum nimis prompti, pariter ad detrectandum precipites fuere; et festinatus iste cursus solum ad lapsum prestruebat gradum. Merito igitur Ecclesia gliscenti huic malo sufflamen opposuit; ne preferuidi et superbientes homines cum priuata clade publicam miscerent. Et recte quidem Theologi statuunt, non debere homines absolute a Deo, uel in precibus petere ut sint martyres; siquidem talis actus, sine exceptione beneplaciti diuini, uidebitur fluere potius ex presumptione aut temeritate, quam ex uera spe, aut fide, aut caritate Christiana. Ipsi Patres Eliberitani, imaginibus minime propitii, decreuerunt can. 60: Si quis idola fregerit, et ibidem fuerit occisus; quatenus in Euangelio scriptum non est, neque inuenitur sub Apostolis umquam factum, placuit in numero eum non recipi martyrum. Rigaltius ait, Hoc Cyprianum in confessione dixisse  tradit Augustinus, loco iam citato. Et in ueteribus Actis: Paterno proconsuli exquirenti Cyprianus dixit: Cum disciplina prohibeat, ne quis se ultro offerat, et tue quoque censure hoc displiceat; ne offerre se ipsi possunt, sed a te exquisiti inuenientur, scilicet in ciuitatibus suis. Horum itaque actorum uetustas claro summi uiri testimonio comprobatur. Optandum quidem, ut que antiqua fuisse nouimus, utique et sincera haberemus.

In commune disponemus. Rigaltius ait: Non abs re hoc tam sedulo inculcat: In commune. Preuidebat monarchie uitia, et abhorrebat maximi mali fomitem. Interim fortassis ille dici potest in commune consulere, qui utilitati publice uel solus prospicit.



CIRCA ANN. CCXLuI. AD DONATUM LIBER DE GRATIA DEI.

Cecilius Cyprianus. Idem qui Thascius. uid. Ep.  LXuII numerante Pam. 69, nec non Acta martyrii Cyp. Unde parum consulto, in synodo Romana LXX episcoporum que Gelasio tribuitur, Cypriani martyris opuscula admittuntur; Thascii uero Cypriani scripta tamquam apocrypha damnantur.

Ad Donatum. Editio Spirensis, arti typographice fere ceua, ita inscribit: Liber Cypriani ad Donatum. Et quidem plurimi mss. codices consentiunt: apud quos primo in limine, solemnia scripti epistolici uerba, et salutis date prefatio sepius desiderantur. Porro, in nullis exemplaribus, siue impressis, siue scriptis, clausula ualedictoria uspiam adiicitur. Fateor D. Augustinum, epistolam appellare; sed recordari oportebit pariter, tractatus de Oratione, de Mortalitate, de Opere et Eleemosyna, de Habitu uirginum, et de Patientia, eodem titulo ab illo passim insignitos. Nimirum quatenus libros istos postquam scriberentur, amico singulari, aut totius Ecclesie communitati, auctor transmitteret; quod in plerisque factum  constat: aut quomodo breuiculi tractatus et libelli, qui epistole mensuram non excedunt epistole passim audiunt. Character operis huius ab epistolari prorsus abhorret, et reuera eo consilio hoc scriptum uidetur quo Tertulliani Apologeticus, et Minuc. Felicis Octauius, et similia, tamquam religionis Christiane uindicie. Siquidem, ut recte obseruat doctiss. Rigaltius, uiri eruditiores cum primum apud Ecclesiam nomen profiterentur, concinnare soliti secte quam susceperunt, et instituti sui apologias. Quod uero subiicit idem uir eruditus, hoc opus Augustini tempore in exemplaribus anteponi solitum, idque ex libro de Doctrina Christiana constare, non pariter liquet. In loco enim laudato, sub hac forma locum allegat sanctiss. Pater, in quadam Epistola; si autem ordinem duxisset, primam procul dubio appellasset. Immo ita in ordine operum scriptoris huius uariatur, ut nec in impressis libris, nec mss. , aut hic tractatus, aut aliquis alius certum locum obtineat.

 De gratia Dei. Titulum hunc ceu simplicissimum atque ab ipso Cypriano positum retinemus: hoc prefati, ex librariorum ingenio hunc et reliquos fere omnes appositos. Huc enim respexisse omnino uidetur Pontius, quando ait: Quis emolumentum gratie per fidem proficientis ostenderet? Licet enim is eo in loco id agat, ut pro secessu B. Martyris apologiam institueret, in medium afferens scripta illa quibus caruisset Ecclesia Dei, si primo Deciane persecutionis turbine Cyprianus fuisset ereptus; tamen cum ex rebus in secessu deinceps per decennium gestis, scripta etiam priora auctoramentum et lucem fenerarentur, non temere etiam illa, eidem secessui et saluti exinde parte, imputabat Pontius.

I. Bene admones. Ruffinus prologo in Orig. homil. in Numeros, loci huius meminit dicens: Utar uerbis tibi, frater, beati Martyris, bene admones, Donate carissime.

 Promisisse me memini. Hec et plurima que sequuntur ad ornatum interposita uidentur, ad exemplum scriptorum Platonis et Ciceronis; et presertim Minucii Felic. in Octauio suo, quem manifeste Cyprianus in toto hoc apparatu imitatur. uarronem de hoc scribendi genere admonet Tullius, in prefatione Questionum Academicarum: Puto fore ut cum legeris mirere id nos locutos inter nos, quod numquam locuti sumus, sed nosti morem dialogorum. Inepte ergo sciolus quidam, ne forte aliquid desideraretur, suo Donati nomine epistolam commentus est, que Cypriani responso aditum faceret; quin ea, licet in unico exemplari reperta, a Pamelio, qua erat facilitate, fidem, et Cardinale Baronio laudem meruit. Ne uero de fraude sibi facta suspicetur lector, apposuisse non pigebit egregium Epistolium. Sic ergo se habet: Credo te retinere, sanctissime Cypriane, que nobis fuerit apud oratores garrulitas; unus sensus, una cogitatio, indiuidua lectio. Quare non et in diuina lectione ita animis roboramur? Aut non ea semper nobis fuit cogitatio, ut  simul crederemus?

Indulgente uindemia. Quamquam festa Gentilium pro impiis et profanis haberent Christiani, de uindemialibus mitius sentiebant, utpote que leuamentum post messis labores, magis quam numinum cultum profiterentur. Et ideo Christiani imperatores, cum alia abolerent, hec retinuerunt. Leg. Omnes dies, c. de Feriis. Illos tantum manere feriarum dies fas erit, quos geminis mensibus ad requiem laboris indulgentior annus accipit, estiuis feruoribus mitigandis, et autumnis fetibus decerpendis, etc.

Studentibus fabulis, i. e, oratione cum studio ac cura composita, quales solent esse Rhetorum . Infra dicitur, studia in aures damus; et Tertul. De Spect.: Ubi uoluptas, ibi studium, per quod scil. uoluptas sapit: ubi studium, ibi et emulatio, per quam studium sapit. Fabule uero uoce, narratio rei geste designatur, sic Minuc. Felix: Iter fabulis fallentibus legebamus, etc.

 Petamus hanc sedem. Locum hunc affert D. Augustinus in exemplum picturate dictionis, et spumeo uerborum ambitu diffluentis. Depingit fortasse illos ipsos hortos, quos Pontius eum ad fidem conuersum uendidisse memorat, et in quos paulo ante martyrium se recepit.

II. In pectus tuum ueniat. Quo tuam beneuolentiam promerear.

Diuinam indulgentiam. Passim hac uoce gratiam diuinam intelligit auctor noster, ut et Tertullianus. Ob mirificos et subitaneos effectus, compendium gratie statim appellatur. At totus hic locus a Tertulliano depromptus. Lib. de Baptism. Nonne mirandum lauacro dilui mortem? Et paulo post: Nos quoque ipsi miramur, sed quia credimus; ceterum incredulitas miratur, non credit; miratur enim simplicia quasi uana, magnifica quasi impossibilia, etc.

Exponeret. Deponeret: sensu apud auctorem nostrum,  et Tertullianum usitatissimo.

Genuinum situ materie. Mala naturalia que quasi situ et sordibus ueteris hominis unde prodierunt obducta: quibus opponuntur uoluntaria, consuetudine diutina in alteram naturam transcripta, que usurpata appellat auctor noster. Non male codex Bodleianus tertius, genitum ponit: sed nichil facile muto.

III. Mors ista criminum. Baptismus scil. in quo cum Christo morimur, Rom. uI, 4; Coloss. II, 12; ita tamen ut Deo et iustitie eius deinceps uiuamus: quemadmodum exinde Apostolus in locis supra citatis, et alibi passim concludit.

Ceperit esse fidei. Si quid laude dignum iam facimus gratie diuine acceptum referendum; si quid olim commissum, errori humano imputabit clementissimus Deus; uid. Act. XuII, 30; I Tim. I, 1 et 44.

Infulsit. Probata hec lectio, et ex dialecto Africana desumpta. Sic Tertul. lib. de Anima, Examen ualentini  semen sophie infulsit anime. Nec tamen illa que influxit reposuit, prorsus reiicienda. Min. Fel. Terram fundauerint pondera, et mare licet influxerit liquor, etc. Sed et inluxit dici poterat.

Iu.---Illapsa firmitate. Stabili, erecta, sine lapsu. Eadem forma qua Tertul. adu. Marc., lib. Iu, ait, si frater illiberis decesserit. uoce hac uidetur in flagitium aliquod lapsos perstringere.

Ad licentiam datur. Tantum potes, quantum credis. Sic infra Acceptus Spiritus licentia sua potitur, et alibi Dans credentibus tantum quantum se credit accipere. uid. c. 42, l. III. ad Quirin.

In medelam dolentium. Lectio olim recepta erat in medulla adolescentium, etc., phrasi duriuscula, sed que ab Afrorum dialecto minime abhorret. Sensus certe commodissime sic procederet, ut dicat auctor, quod a Baptismo facultas data est, qua extinguatur uirus uenenorum a natura intimis medullis infixorum; et purgetur uoluntate concepta ex malis moribus animorum labes. Pari mente qua supra dicitur, uel  genuinum situ materie, etc. Sed nichil muto.

Immundos et erraticos spiritus. Demonia passim immundi spiritus in Euangelio uocantur: nec non et erratici pariter audiunt, Iob. I. Mat. XII, 48. I Pet. u, 8. At uero postquam ex Domini promisso Marc. ult. 17, signa eos qui crediderunt hec sequerentur, quod in nomine eius demonia eiicerent, etc., atque omnibus e uulgo Christianis ius et potestas illa rata haberetur, adeo ut Tertul. in Apolog. spondere presumeret, si quis a demone agitatus iuberetur a quolibet christiano loqui, spiritum illum tam se demonem confessurum de uero, quam alibi deum de falso; et nisi se demones confessi fuerint christiano mentiri non audentes, ibidem illius Christiani procacissimi sanguinem fundite: hinc factum est ut, quemadmodum apud Iudeos, Act. XIX, 13, nebulones et impostores se pro exorcistis uenditarent. iure etiam Cesareo notari ff. leg. I. Tit. de Extraord. Cognit.: Si incantauerit, si imprecatus est, si  exorcizauerit.  Ut malo huic occurreretur, id egit Ecclesia ut probati uiri huic muneri assignati essent. Porro siquidem plerique Ethnicorum nefariis mysteriis se demonum potestati totos mancipassent; seruitio Christi, que uera libertas, non poterant uindicari, donec eiecto male fidei possessore, meliori hospiti locus relinqueretur: unde iidem qui catechumenis instruendis prefuerant, exorcistarum itidem munere fungebantur. uide Can. X, Antioch. et XXuI. Laod. ubi ad exorciste mentionem Balsam. ait , et , , , etc.; pariter Harmenop. in Epit. can. Sect. I. Tit. 9. , interpretatur. In Cod. Theod. leg. 121, de Decurion. exorciste, tamquam superioris meriti clerici, oneribus ciuilibus eximuntur. Formula ordinationis exorciste habetur concil. Carthag. Iu, c. 7. Porro munere hoc non tantum presbyteri, sed etiam ipsi episcopi data occasione fungebantur; de Ambrosio id refert Paulinus, de Augustino Possidius, ut  alios preteream.

Occulta plaga. Ad Demet. infra dicit spiritalibus flagris et de Idololat. operatione maiestatis occulte flagris cedi. Ita etiam Minuc. Fel. Adiurati per Deum uerum et solum, inuiti et miseri corporibus inhorrescunt; et uel exiliunt statim, uel euanescunt gradatim, prout fides patientis adiuuat, aut gratia curantis aspirat.

Nec dum corpus et membra. Interea temporis priusquam mutauimus. Licet corporis sarcina grauati adhuc simus, non tamen prorsus seculi nube cecamur. Plurima in futurum spondet Sp. sanctus, sed et plurima representat. Speramus quidem, sed et potimur.

u. Bella ubique diuisa. Infra ait, post dispersas orbe toto multiplices pugnas.

uI. Impletur in succum. Edit. Spiren. et Remb. legunt, Impletur in siccum cibis fortioribus corpus, et aruine roris. Atque utinam alii editores tam simpliciter  et ingenue errare uoluissent; nimirum apponendo quod in exemplari inuenerunt; promptissimus enim inde foret ad ueram lectionem transitus. Postquam uero Erasm. pro critica sua, loco aruine roris, tororum immemor, assidui nidoris apposuisset, atque alii librarii ad ruinam corporis, pari felicitate emendassent; deploratum fere erat ulcus, et nisi inspectis primis exemplaribus prorsus immedicabile.

ueste pretiosa. Huc respicit Iuuen. Sat 3. Pinnirapi cultos iuuenes. Ad luxum faciebat, ut non humano solum, sed et generoso sanguine oculi pascerentur, et honesta oris forma, et splendida uestis spectaculum commendarent. Porro ueste Deo cui ludi instituebantur sacra, damnatos indui solere constat ex Actis Felic. et Perpet. quibus amiculum Saturni impositum.

Ad bestias non crimine. Pam. et Rig. leg. Pugnant ad bestias bestie. Sed de hominibus agit auctor, quos frigide et populari conuicio, minime putandus est bestias appellasse.

 Mater et redimit. Commodam sedem pretio mercatur. Spectaculo fortasse non interfutura, nisi filii discrimine inuitata.

uII. Prisca carminum facinora. Pamel. et Rigal. legunt Prisca facinora carmine; mss. Suffragiis fultus, doct. Gronouio adstipulante; ab ipsis recedendum duxi.

Incestis error. Pace Rigaltii et aliorum qui horror reposuerunt, mss. sequor et Gronou Nota res est; erroribus scenam argumenta fabularum fere omnium debere. Hinc Thyestee epule, Herculis et Thesei parricidia, et , Oedipodis incestus. Lectionem hanc confirmat Tertul. qui in Apolog. de hac ipsa re ait: Simul error impegerit, exinde iam tradux proficiet incesti, serpente genere cum scelere. Atque iterum. Ad Nation. lib. de Incesto uerba faciens, habet; Neque ignorantie, neque errori, neque casui opposita sit, etc. Sed ut horror, pro errore  scribatur, non est lapsus singularis. Spirens. Pemb. Erasm. supra legerunt uite prioris horroribus, pro erroribus.

Patientiam inceste turpitudinis. Omnis nefaria consuetudo, licet non cum propinquis, ita appellatur. Sic uirgines uestales uiolate incestus postulande. At interim, nulli adeo propinqui, ac qui eiusdem sexus: in quibus, ut recte ait auctor noster; contra ius et fedus nascendi peccatur.

uIII. Conscium credit. Nimirum qui sibi tantum conscius; quem delator in ius trahere non potest.

Cum uitiis faciens. Stans a uitii partibus, moribusque pessimis digna.

IX. Duodecim tabulis. Postquam colonia ciuium Romanorum Carthaginem deduceretur, urbs illa alio deinceps nomine Rome emula facta est. Hinc pariter apud eos theatra, balnea, fora, legum 12 Tabule, imo et capitolium; u. inf. de laps.

 Innocentia nec illic ubi defenditur reseruatur. Protegitur, seruatur.

Capitali fraude. Qualis scil. excipitur ff. de Aedil. edict. Porro capitalis pena est, que mortem uel amissionem ciuitatis continet l. CIII, de uerb. Sign. Tertul. adu. Marcion. l. Iu, c. 9: Septem maculas delictorum capitalium uocat idololatriam, blasphemiam, homicidium, adulterium, stuprum, falsum testimonium, fraudem. Sic de Penitentia: Grauiora et exitiosa que ueniam non capiunt, homicidium, idololatria, fraus, negatio, blasphemia, utique et mechia et fornicatio, et si que alia uiolatio templi Dei. Que nichil fere aliud sunt quam trium famosorum criminum in uarios ramos distributio. His enim ipsa Ecclesia catholica unicam permisit penitentiam.

Mendacium criminum. False criminationes. Sic Tertullian. de Coron.: Si mendacium diuinitatis diabolus  operatur, in hac etiam specie a primordio mendax, sine dubio et eos ipse prospexerat, in quibus in mendacium diuinitatis ageretur.

Nocentes, nec cum innocentibus pereunt. Duplici iniustitia; pereunt innocentes, seruantur flagitiosi.

Desertor assecla fedauit. Nudum reliquit.

X. Frustrantis spectaculi. Congiaria, sportule, missilia, tributorum remissiones, reuera populo cui donantur prosunt: spectacula uero solum corrumpunt: equum ergo ut in muneribus istis utrique pariter frustra essent; et quod populus inutiliter acciperet, perderet honorum candidatus.

XIu. Domini munus. Baptisma nimirum. Alibi hic passim uocatur Gratia Dei. Infra, gratuitum de Deo munus.

uiderit que in nos. Locutio auctori nostro, et Tertulliano fere perpetua, in Apol. uiderit habitus dum materie qualitas eadem sit, uiderit forma dum id ipsum  Dei corpus sit.

Xu. Oratio assidua, uel lectio. Sequentia euincunt lectionem S. Scripturarum intelligi. Neque enim per illa secula, sacra illa uolumina, laicis, imo modo baptizatis, interdicta.

Luminemus luce iustitie. Accedo doct. Gronou., qui ita legendum censet, adstipulantibus mss. exemplaribus. In lib. de Opere et Eleem. dicitur: Sol radiat, dies luminat, quemadmodum hoc ipso in loco, ante lineam unam aut alteram, plurimi codices legunt. Hinc apud medii seculi scriptores, luminare est pingere, et in uernacula nostra lingua, luminator, pictor audit. Interim non est dissimulandum illuminare, et inluminare, sepe sepius legi.

XuI. De bonitate patientiam. Patientiam bonitati consentaneam, et ab ea profluentem, locutione Tertulliano fere perpetua. Adu. Marc., l. II ait: Solus Deus de incorruptibilitatis proprietate felix. Lib. de Patient: Omnem sapientie ostentationem de patientia preseruat.  Paulo supra auctor noster gratuitum de Deo munus. D. Gronou. suspicatur periodum sic esse concipiendam. Facilem de bonitate patientie mentem, in Deum solida fide tutam, salutaris auditus oblectat. Cuius coniecture adstipulatur codex eruditissimi uossii secundus.

Aggredere hoc munus ex more. Pluribus describit morem hunc Tertullianus in Apol.: Non prius discumbitur quam oratio ad Deum pregustetur, editur quantum esurientes cupiunt, bibitur quantum pudicis est utile. Ita saturantur, ut qui meminerint etiam per noctem adorandum Deum sibi esse. Ita fabulantur, ut qui sciant Deum audire. Post aquam manualem et lumina, ut quisque de Scripturis sanctis, uel de proprio ingenio potest, prouocatur in medium Deo canere. Hinc probatur quomodo biberit; eque oratio conuiuium dirimit. Pariter Clemens Alexandrinus Strom. uII, de Christianorum moribus uerba faciens, ait , , ,  , , etc. Quemadmodum scilicet pietas Christiana ritus alios ab ecclesia Iudaica desumpsit, hunc etiam morem de sacris lectionibus, et gratiis ad cibum solemniter agendis mutuata est. Immo uero hoc ipsum publicis generis humani religionibus sancitum. Antequam uescerentur, diis libare instituerunt, inquit Censorinus. Ex eo factum ut prouerbio apud ethnicos notarentur, tamquam impii prorsus et scelerati, atque . Et exinde passim in ueterum scriptis , animantium carnes denotabant. Quo minus ferendi sunt, qui nulla orationis apud Deum prefatione, caninas agunt epulas, et tamquam Harpyie in cibos propositos inuolant. Hoc ergo in loco critica Scaligeri superuacua uidetur, dicentis periodum sic concipiendam: Aggredere hoc munus tuo ore magis. Cui accessit Morellius.



ANN. CCXLuII. DE IDOLORUM uANITATE LIBER.


De Idolorum uanitate. Que in impressis olim tituli loco prefigebantur, reuera Argumentum siue summa contentorum sequentis operis dici deberent. Nos illa tantum retinemus, que ad scripti designationem uidentur maxime accommoda. Notandum porro, illas ipsas rationes que libellum ad Donatum a Cypriano statim post acceptam fidem conscriptum fuisse suadent, pariter tractatus huius prorsus Apologetici natales designare. Proinde cum alter uendemialibus feriis, ad finem anni 246 deputetur; hic initio sequentis, hoc est 247, non immerito assignabitur. Tractatum hunc S. Hieronymus, Ep. LXXXIu, ad Magnum, luculento ornat elogio Cyprianus quod Idola dii non sint qua breuitate, qua historiarum omnium scientia, quorum uerborum et sensuum splendore perstrinxit? Interim non est dissimulandum, haud  pauca a Tertulliano, plurima a Minucio ad uerbum huc traducta: sed primis Christianis cor erat unum et anima una, et nemo eorum que possidebat, aliquid suum esse dicebat, sed erant illis omnia communia, quemadmodum dicitur Act. Iu, 32, adeo nulla de plagio actio esse potuit. Quare iisdem pariter armis Athenagoras, Iustinus, Clemens, Tatianus, Arnobius, Augustinus, et quotquot aduersus Gentilium cultum scripserunt Patres, pugnauere. Immo, quod quis minus exspectauerit, iisdem prius usi fuerant, ut Grecos preteream, uarro, Cicero et Plinius, nec non et alii passim ethnici scriptores. Unde de hac reuerba faciens D. August., l. de Baptis. cont. Petil. non temere refert: Cyprianus de uno uero Deo, aduersus multorum deorum cultores disputans multa profert testimonia de libris eorum, quos preclaros auctores habent. Quid enim accommodatius ad amoliendam inuidiam gentilium qui Christianos atheismi insimulabant, eo nomine quod numina ipsorum contemnerent, quam  productis in medium eruditissimorum apud ethnicos suffragiis, palam facere, illos eadem cum Christianis de diis sensisse? Porro Pontius, libellum hunc indiciis satis manifestis designans, ait: Per quem Gentiles blasphemi repercussis in se iis que nobis ingerunt uincerentur? Quo uero iure scripti huius, una cum aliis nonnullis que Cypriani secessum precesserant, in loco prorsus alieno meminerit auctor ille, superius diximus.

I. Reges olim fuerunt. Aut saltem proles regia. Sic luo seu Leucothe, Cadmi regis Thebarum filia; Tyndaride, filii Regis Oebalie. Hercules Iouis, etc. Deus est mortali, inquit Plinius, l II, c. 7, iuuare mortalem, et hec ad eternam gloriam uia. Hac proceres iere Romani. Hec nunc celesti passu cum liberis suis uadit maximus omnis eui rector uespasianus Augustus, fessis rebus subueniens. Hic est uetustissimus referendi gratiam bene merentibus mos, ut numinibus adscribantur. Ita et Cicero, l. II, de Nat. deorum: Suscipit uita hominum, et consuetudo communis, ut beneficus excellentes  uiros in celum fama et uoluntate tollerent. Hinc Hercules, hinc Castor et Pollux, hinc Aesculapius, hinc Liber etiam, hinc Romulus, etc. Similia habet lib. etiam III. Hos ergo recte appellat Cyprianus, deos, non quos sapientes, sed, quos uulgus colit.

II. Castor et Pollux. Si tanti esset rem leuis momenti mutare, reponere hic oporteret Castores; ita enim Minucius, unde hec desumpta uidentur, scribit; et mss. plurimi suffragantur.

Hercules ut hominem exuat. Non uideo, inquit idem Cicero, quo pacto ille, cui in monte Oeteo illate lampades fuerunt, ut ait Accius, in domum eternam patris ex illo ardore peruenerit.

Antrum Iouis in Creta. Tres, inquit Cicero ubi sup., Ioues numerantur, ex quibus primus et secundus nati in Arcadia; tertius Cretensis Saturni filius, cuius in illa insula sepulchrum ostenditur.

Signare nummos. Tert. Apol., c. 10. Ab ipso primum  tabule, et imagine signatus nummus, et inde erario presidet. Primus tamen Rome nummos percussit Seruius Tullius, si Plinio fides.

Rusticitatis. Ruris, quamquam Papias distinguat. Rusticitas est morum; rusticatio est operis; cultura terre.

Mauri uero. Tertull. in Apol.: Unicuique prouincie et ciuitati suus deus est; ut Syrie Astartes, ut Arabie Disares, ut Noricis Belenus, ut Africe Celestis, ut Mauritanie reguli sui.

Cultura. Sic Tertul. de Idol. Idololatriam, in homines esse culturam.

Hoc ita esse Alexander M. Rigaltius contendit, hec reuera ad alterum Alexandrum, nimirum Polyhistorem pertinere: que coniectura in tantum ipsi placuit, ut ter ingesserit. Nimirum hic loci, in notis ad Tertullianum, et etiam ad Minucium. Decepti erant nimirum Cyprianus, Athenagoras, Minucius, Augustinus, immo probatissimi etiam apud ethnicos scriptores, qui omnes litteras ab Alexandro magna, matri  Olympiadi scriptas referunt, in quibus arcanum hoc de numinum natalibus, metu ipsius potentie extortum perhibetur. Unus uero Tertullianus rem ipsam, si Rigaltio fides, dicitur assecutus; qui Cornelii Lentuli pedagoga tribuenda demonstrat, dum ait, Quod Aegyptii narrant, et Alexander digerit, et mater legit. Ubi uoces ille Alexander digerit, uult respicere; et que sequuntur, mater legit, scripta nescio que matri eius dicata, ait liquido denotare. Mihi quidem nondum constat Aegyptios sacerdotes potentiam seruuli Greculi adeo timuisse, nec dum matri paupercule a Polyhistore librum fuisse inscriptum didici. Unum hoc scio, uocem digerere apud scriptores nostros nichil amplius innuere, quam rei alicuius qualemcumque enarrationem. Ita Tertul., lib. de Patientia ait: Si de aliquo bono sermo est, res postulat contrarium quoque boni recensere: quid enim sectandum sit magis illuminabis, si quod uitandum sit, proinde digesseris, etc. Sic et Pontius: Ut exemplum in litteras digeratur.  Porro quis credet Cyprianum errare potuisse in uolumine laudando, quod pro insigni habuit? aut Athenagoram qui diserte ait colloquia hec cum sacerdotibus , contigisse? aut Augustinum hallucinatum, qui ter in libris de Ciuitate Dei epistolam hanc citat; dicitque a Leone sacerdote hec Alexandro prodita; monetque lectores ut Epistolam ipsam adeant, et recolant que legerunt? Sed litem dirimat Plutarchus, in Alexandri rebus si quis alius uersatissimus, et in historia testis locuples. Is in Alexandri uita ait: , , , , , , , etc.

Cur nos hodieque nascuntur? Plin., l. II c. 7: Matrimonia quidem inter deos credi, tantoque euo ex his neminem nasci, et alios esse grandeuos semperque canos,  alios iuuenes atque pueros, atricolores, aligeros, claudos, oueditos, et alternis diebus uiuentes morientesque, puerilium prope deliramentorum est.

Iu. Perfidia prouenit. Feliciter successit. Sic infra, generis magnitudo prouenit. uid. Tertul. de Spectac. et Adu. Marc. l. I.

Deam quoque Cloacinam. Cloacine simulacrum in cloaca maxima repertum Tatius consecrauit; et quia cuius esset effigies ignorabat, ex loco illi nomen imposuit. Arnob. l. I.

Pauorem Palloremque. Pariter apud Ciceron. disputatur, l. III de Nat. deor.: Amor, dolus, metus, labor, inuidentia, fatum, senectus, mors, tenebre, miseria, querela, gratie, fraus, pertinacia, parce, hesperides, somnia: quos omnes erebo et nocte natos ferunt. Aut igitur hec monstra probanda sunt, aut prima dellenda.

Ab Orbitatibus Orbona. Hec omnia in mss. probatissimis  desunt, et sensum perturbant; tamen quia in Beneuentano, ueronensi, Corbeiensi, et uno saltem e quatuor uossianis comparent. retinemus. De Orbona apud Plinium, l. II et Cicer., l. III de Nat. deor. occurrit mentio. Orbati liberis parentes in tutela sunt Orbone, inquit Arnobius. Quod forte Suburbane, que erat lectio recepta, locum fecit. Aut pro orbitatibus Orbona, inuersis ultimis litteris factum, ab Orbitate suburbana.

Ceterum Mars Thracius. . Lycophron uocat.

Est et uenus Calua. Lactant. l. I, c. 20: Urbe a Gallis capta; obsessi in Capitolio Romani, cum ex mulierum capillis tormenta fecissent, edem ueneri Calue consecrarunt.

Regulus auspicia seruauit. ualerius Max. l. I, cap. de seruata Religione ait: In his que ad custodiam Religionis attinent nescio an omnes M. Attilius Regulus precesserit. Dein paucis interpositis subiungit. Potuerunt profecto dii immortales efferatam mitigare seuitiam;  ceterum quo clarior esset Attilii gloria, Carthaginenses moribus suis uti passi sunt.

Mancinus religionem tenuit. Eatenus scil. quod postquam Lanuuii in Hispaniam ituro prodigia acciderant, territus, conuerso itinere, Genuam petiit: qui ibi scapham ingressus, alio prodigio, quod tamen spreuit, terrebatur. uid. ual. Max. l. I, cap. de Prodig.

Pullos edaces Cic. l. II de Diuinat.: Flaminius non paruit auspiciis: itaque periit cum exercitu. At anno post Paulus paruit: num minus cecidit in Cannensi pugna cum exercitu?

C. Cesar ante. Cicero de Diuin. l. II: Quid ipse Cesar? cum a summo aruspice moneretur, ne ante brumam in Africam transmitteret, nonne transmisit? quod ni fecisset, unum in locum omnes aduersariorum copie conuenissent. Ita Sueton. in Iul. c. 95.

uI. Hos et Pete demonas norunt. Notandum uocem pridem fuisse medie, imo laudate, significationis: neque melius intelligentie quam a scientia cognomentum accepere. Unde in sacris litteris quinquies  tantum mali spiritus demones uocantur, sed passim demonia audiunt. Postquam uero ualentiniani aliique Gnostici siue Aeones suos tamquam mundi conditores et rerum arbitros depredicabant, malos genios Ecclesie patres demonas appellabant: bonos uero, Angelos semper dixere.

Precipuus Hostanes. Plin. l. XXX, c. 1.; Primus extat  commentatus de ea Ostanes, Xerxem regem Persarum bello, quod is Grecie intulit, comitatus; ac uelut semina artis portentose sparsit, obiter infecto, quacumque commeauerat, mundo. Hic maxime Ostanes ad rabiem, non auiditatem modo scientie eius, Grecorum populos egit.

Plato et Hermes. Alter in Timeo, alter in Pemandro.

uII. Somnos inquietant. Quo spectant fortassis illa Iude Apostoli. .

IX. Quod uero templum. Tertul de Spectat. c. 10, habet: Nec minus templa quam busta despuimus. Minuc.  Fel. Templa ut busta despiciunt. Pariter Arnob. l. I et Clem. Alex. in Protrept. aliique ex Patribus aduersus illa defunctorum sepulchra, et claustra numinum inuehuntur. Interim Ecclesias, , , areas, et loca Dei omnipotentis cultui sacra, semper admisere. Simile obseruare est in uoce Are siue , a qua abhorruere perpetuo Christiani: altaris uero siue nomen, ultro amplexabantur.

Nec nomen Dei queras. , etc. Iustin. Apol. II. Ita quodlibet Dei nomen . Minuc.: Nec nomen Deo queras, Deus nomen est illi.

uulgus in multis naturaliter Deum confitetur. Hec res peculiari commentario Tertulliani argumentum fecit, nimirum, de Testimonio anime.

XIu. Ad agnitionem ueritatis ocularent. Locutio a Tertulliano mutuata. Hirundo si excecauerit pullos,  nouit illos oculare rursus de sua Chelidonia. Qua uoce similiter utitur in lib. de Pudicitia.

Quod est Christus. Iam mystici corporis membra, deinceps glorie eius participes.



CIRCA ANN. CCXLuIII. TESTIMONIORUM AD QUIRINUM ADuERSUS IUDAEOS



PRAEFATIO IN DUOS LIBROS PRIORES.

Obtemperandum fuit. Tractatus istos Cyprianum scripsisse, et Testimoniorum libros olim appellatos, non tantum Beda et Gennadius, aliique sequiorum temporum auctores fidem faciunt; sed Pelagius. Hieronymus et Augustinus, id ipsum testantur. Scilicet, Pelagius Testimoniorum libros scribens, se imita orem, immo expletorem operis beati martyris Cypriani scribentis ad Quirinum fatetur, ut inquit Hieronymus, adu. Pelagianos, l. I, c. 9. Quod et Augustinus repetit iisdem fere uerbis l. Iu contra duas Epistolas Pelagianorum, c. 8 et 10. Quinimo obseruare licebit, non  modo duos priores libros, sed et tertium, ex patrum predictorum sententia, Cypriano tribuendum. Siquidem illa loca ex Iobi XXu, I Io. I, et Psal. LI , non in priorum aliquo, sed ultimo reperiuntur. Immo Hieronymus disertissimis uerbis, non modo librum, sed ipsum etiam caput designat; dicens, in quinquagesimo quarto titulo tertii libri poni, ubi etiamnum habentur. Rigaltio itaque requirenti, unde liber tertius, quem certe non habet uetus editio, respondere licebit, quod ab eodem Cypriano, licet aliquanto serius, a quo priores, prodiit.

Tractatum hunc non nisi post Cypriani episcopatum fuisse transmissum, ostenderet Quirini sub filii titulo compellatio: nisi illa in quibusdam codicibus desideraretur; et insuper constaret, non modo episcopos, sed etiam presbyteros, pariter suos discipulos titulo isto compellasse. Quo tempore ad Quirinum hoc scriptum dirigebatur illum neophytum fuisse, hinc suadetur; siquidem dicat Cyprianus: Legenti  tibi interim prosint, ad prima fidei lineamenta formanda; et deinceps: Bibere uberius, et saturari copiosius poteris; si tu quoque ad eosdem diuine plenitudinis fontes. nobiscum pariter potaturus accesseris. Unde si ad Quirinum in Ep. LXXuII et LXXuIII pari fere passu cum Cypriano nominatum  hec pertineant, certe longe ante extrema Cypriani tempora perscripta fuisse comparebit. Aut si forte libelli isti serius aliquanto missi fuerint, materie tamen syluam pridem collectam digestamque minime dubitauerim. Proindeque non prorsus absurdam fuisse lectionem illam ms. codicis D. uossii que ait, Libellus compendio breui ante digestus est. Reuera quisquis scribendi methodum a Cypriano usurpatam diligenter considerauerit, facile animaduertet hoc ipsi post acceptam fidem primum fuisse studium, ut non tantum in S. Litteris fieret uersatissimus; sed ut illas quasi in locos communes accurate digestas in numerato haberet. Hoc enim ipsi solemne et fere  perpetuum est: ut in quocumque argumento uersetur, sacre Scripture testimonia glomeratim proponat, et tamquam ex armamentario instructissimo in aciem producat. Quod lectorem in limine fere operis obseruasse minime pigebit.

Demum cum formula illa sub qua passim in his scriptis citantur S. Litierarum testimonia, et ipse SS. Librorum nomenclature, prorsus diuerse sint ab iis que in reliquo opere occurrant, uarietatis istius  uix alia ratio reddi poterit, quam quod diuersis temporibus scriberentur; et proinde dicendum, tractatum hunc reliqua omnia que sequuntur preuertisse.

Sperabam quidem ex largo hoc quod in tractatu isto habetur Scripturarum spicilegio ad uersionis latine que Hieronymianam precessit restitutionem, gradum aliquem prestrui potuisse. Et certe, si modo  sibi ubique constaret Cypriani textus, loca illa que a lectione uulgata discrepare deprehenduntur, pro antique uersionis reliquiis non immerito haberemus. Sed cum ea sit lectionum in mms. codicibus uarietas, ut plura simul occurrant que a uulgatis discrepent; et in his quid a Cypriano scriptum fuerit, codicibus sibi inuicem non respondentibus, minime constet: porro cum primorum seculorum patres, in S. Scripturis laudandis diuersimodo se habeant, curam hanc ceu tantum non deploratam censemus. Flam Nobilius aliique uiri eruditi, Tertulliani, Cypriani, Hilarii, Ambrosii, Hieronymi et Augustini lectiones Scripturarum, ex libris impressis affatim ingerunt; parum memores in codicibus mss. rem aliter atque aliter passim se habere. Interim gratie immortales Deo opt. max. habende sunt: cuius prouidentia comparatum est, ut in pene infinita uocularum discrepantia, rerum momenta et doctrine ordo usque inuiolata permaneant. De scripturis nulla pene lis est, licet de scriptione ubique dubitetur.

 Iudeos secundum que fuerant. Cyprianus in Magistri scriptis adeo libenter et fere perpetuo se exercuit, ut paucissima preterierint, que non libello eiusdem prorsus argumenti denuo tractauerit. Quemadmodum enim de Baptismo commentarium edidit Tertullianus; ita de Gratia Dei, siue Baptismo ad Donatum  scripsit Martyr noster. Quomodo de Idololatria egit Tertullianus, sic de Idolorum uanitate disseruit Cyprianus. Porro deinceps uidere erit tractatus Tertulliani, de cultu feminarum et uirginibus uelandis; de Patientia, ad Scapulam; ad martyras, de Oratione, de Penitentia, de Prescriptione; quasi , respici ab auctoris nostri scriptis, de Disciplina et Habitu uirginum; de Bono Patientie; ad Demetrianum; de Exhortatione Martyrii; de Oratione dominica: de Lapsis; de Unitate Ecclesie. Que omnia semel hic indigitasse suffecerit.



LIBER PRIMUS.


I. Iudeos in offensam. Fastus Iudeorum ualidissimum opposuit obicem quominus in obsequium fidei uenirent. Rectissime ergo hinc exordium sumitur; quemadmodum olim a Sancto Stephano factum, et ab Apostolis in Actis, atque Epistolis uidemus prestitum.

Eiecit de Aegypto. Lectio Cypriano, nec non Tertulliano fere perpetua; nata uidetur ex homonymia uocis [Figure: [Hebrew Text] 1Kb] que rei non ascensum modo, sed mutationem status aut loci fere omnem denotat. Quod in greco , latino tollo, nec non et uernaculis nostris linguis passim obtinet.

Derelictus est Iuda. Licet in mss. plerisque desiderentur que sequuntur ad finem huius capitis; tamen cum in Spirensi, reliquisque impressis compareant, et etiam uulgatam uersionem non sequantur; pro nupero assumento minime ducimus.

II. In Basileion. Regnorum, puta Iude, et decem  tribuum siue Isrel s. Sero admodum ex hebreis fontibus hauserunt Christiani; unde etiamnum Greca nomenclatura plerorumque S. Codicis librorum, ad uernaculas nostras linguas peruenit. Inde Genesin, Exodum, Leuiticum, Deuteronomium, etc. appellamus. Codices aliqui mss. Latinis uerbis hec efferunt, sed pauci pre reliquis qui Grecam nomenclaturam agnoscunt; proinde nichil mutandum censemus. Idem de formula laudandi Euangelia cata Mattheum, cata Ioannem, etc. dicendum.

III. Ruris passeres. auis siue passer. In textu heb. est [Figure: [Hebrew Text] 1Kb] quam uocem retinuerunt Aquila et Symmachus, et scripsere; unde utrisque uocibus retentis; lectio, in Grecis exemplaribus obtinuit.

Metatura falsa. In Heb. [Figure: [Hebrew Text] 1Kb] , sed cum arundine non modo scriberent ueteres, sed et metirentur; pro stylo scribe, metatura substituebatur.  Ex contortis arundinibus funiculus mensorum, Zach. II 1. appellatur.

u. Fide mea. In greco textu habetur , alia exemplaria, et fortasse antiquiora, transpositis uocibus legerunt , quam lectionem sequuntur exemplaria nonnulla Noui Testamenti, ad Heb. X, 38. uid. l. III. huius scripti c. 42.

uIII. Renouate inter uos nouitatem. Nouate uobis nouale, inquit Interpres uulg., sed prior lectio est Tertulliani, qui aliquando nouitatem, aliquando etiam nouamen reddit.

IX. Ne dicant. LXX Interpretes habent, . Lectionem hanc agnoscit Paraphrastes Chaldeus, qui reddit [Figure: [Hebrew Text] 1Kb] . Ad mentem auctoris nostri sic locum explicat Procopius. , , , , ,  , .

XI. Quia non permanserunt. Hec licet mss. suffragio destituantur, tamen ex uersione a uulgata aliena, et Cypriani consona; auctoramentum sibi prestant. Quod de sequentibus, pariter in exemplaribus desideratis dicendum.

In plebem. Helleniste, ut gentem Isreliticam ab ethnicis distinguant, appellare amant; quam uocem studiose uertit Noster: cui solemne est fideles, plebem, et plebem stantem dicere. Minus accurate Tertullianus; populum dicit; quemadmodum uulgatus interpres et alii passim ueteres.

Xu. Domum in nomine. Ubi Deus reuera inter homines habitabat; et propitiatorium pro totius mundi peccatis exhibuit. Hanc uero corporis sui in templo Hierosolymitano prefigurationem Dominus noster in Euangelio passim declarat.

 XuI. Holocautomata arietum. uoce hac utuntur Ireneus et Tertullianus, et uetera uulgate uersionis exemplaria.

Non est mihi uoluntas. Locus a nemine fere antiquorum patrum preteritus, quando de sacrificio noui federis sermo occurrit. Late eum explicat Ireneus adu. Heres. l. IX, c. 30: Dominus noster suis discipulis dans consilium primitias Deo offerre ex suis creaturis, non quasi indigenti, sed ut ipsi nec infructuosi nec ingrati sint; eum qui ex creatura panis est accepit, et gratias egit dicens: Hoc est corpus meum: et calicem similiter, qui est ex creatura que est secundum nos, suum sanguinem confessus est. Et noui Testamenti nouam docuit oblationem, quam Ecclesia ab apostolis accipiens, in uniuerso mundo offert Deo, ei qui alimenta nobis prestat, primitias suorum munerum in nouo Testamento, de quo in duodecim prophetis Malachias sic presignificauit: Non est mihi uoluntas in uobis, dicit Dominus omnipotens, et sacrificium non accipiam de manibus uestris; Quoniam ab ortu solis ad  occasum, nomen meum glorificatur inter gentes, et in omni loco incensum offertur nomini meo et sacrificium purum, quoniam magnum est nomen meum in gentibus, dicit Dominus omnipotens. Manifestissime significans per hec, quoniam prior quidem populus cessauit offerre Deo: omni autem loco sacrificium offertur Deo, et hoc purum; nomen autem eius glorificatur in gentibus. Et cap. XXXIII. addit. Quoniam nomen filii proprium patris est, et in Deo omnipotente per Iesum Christum offert Ecclesia; bene ait secundum utraque, et in omni loco incensum offertur nomini meo, et sacrificium purum. Incensa autem Ioannes, in Apocalysi, orationes ait esse Sanctorum. Et cap. XXXIu. Offerimus ei que sunt eius, congruenter communicationem et unitatem predicantes carnis et spiritus. Quemadmodum enim qui est a terra panis percipiens inuocationem Dei, iam non communis panis est, sed eucaristia, ex duabus rebus constans, terrena et celesti; sic et opera nostra percipientia eucaristiam,  iam non sunt corruptibilia, spem resurrectionis habentia. Iustinus Martyr in Dial. cum Tryph. p. 344 D. Edit. Paris. 1636. , , . , . , , , , , , , . , , , , . ,  , , . , , . Tertul. adu. Marc. l. 3, c. 21, Ut pariter concurreret et Malachie prophetia: Non est uoluntas mea, dicit Dominus, et sacrificia uestra non accipiam; quoniam ab ortu solis usque in occasum nomen meum glorificatum est in nationibus, et in omni loco sacrificium nomini meo offertur, et sacrificium mundum; glorie scilicet relatio, et benedictio, et laus, et hymni. Lib. Iu, c. 1: Sacrificium mundum interpretatur quod sit simplex oratio de conscientia pura. Loco ergo uictimarum, et ex cesis animalibus uiscerationum, sola apud Christianos superest rationale et incruentum sacrificium, quod Malachie uerbis, [Figure: [Hebrew Text] 1Kb] mincha teora, hoc est, oblatione farrea cum suo libamine, pane scilicet et uino; illo semperque duraturo sacrificio Eucaristico; et  precum piarum thymiamate constat.

XuII.---Ante Luciferum. Tertullianus Adu. Marc. l. 5, c. 9, Iudeos refutat, qui nocturnam uezechie natiuitatem uerbis istis designatam satagebant, Dominique nostri natalibus prophetiam asserit.

XX.---Angeli Septem. Ad eum morem in aula Persica septem primarii satrape priuilegio gaudebant, ut assisterent et conuersarentur ante faciem Regis. Ex laudato hic loci, necnon alibi, scriptore hoc; satis importune confectum ait Pamelius, Tobie librum esse canonicum. Minime dubitandum libros ueteris Testamenti qui Apocryphi dicuntur, et in Hebreis fontibus minime comparent, in libris Grecis quibus Helleniste utebantur passim reperiri, et proinde iure merito Christiani, qui ab Hellenistis Iudeis Biblia sacra mutuabantur, indiscriminatim testimonia exinde, presertim aduersus Hellenistas desumpserat. Postquam XXII sacri codicis uolumina recensuisset Iosephus cont. Apion. lib. I. ,  subiungit. , , , , , , etc. Si quis uero ex Rabbinorum nuperorum placitis, qui iuratissimi Christiani nominis hostes, a uersione greca librisque ab Hellenistis uernaculo idiomate conscriptis maxime abhorrent, de ueteri Iudeorum indole sententiam ferat, eorumque instituta exinde metiatur; is certe a uero, toto  celo aberrabit. Illi namque nichil antiquius habuere quam ut sacram gentis sue philosophiam et res gestas litteris consignarent, aliorumque ea in palestra studiis impensissime fauerent. Quod non tantum ex scriptis Siracidis, Tobie, Esdre, Baruchi, Philonis, Aristobuli, Demetrii, Eupolemi, et Iosephi  dignoscitur, sed ex Sibyllinis carminibus, Phocylide, aliisque Iudeorum personatis lucubrationibus manifestum est.

XXI.---Formosi Oculi. terribiles. uera uidetur lectio Formidolosi in sensu passiuo. Ita Sallustius ait: Regibus boni quam mali suspectiores sunt, semperque his aliena uirtus formidolosa est. Pariter Cicero: Conseruatio stabilis iudicii in iis rebus que formidolose uidentur.

Christo meo Domino. . Librarii, quibus solemne est mutare quod non intelligunt, reposuere. Que lectio apud omnes fere ueteres obtinuit. Et quidem cum Cyrus, liberator populi Dei, Messias eius siue unctus dicatur, et Domini nostri typum gessit: uerba hec rectissime Domino nostro tribuuntur.

XXIX.---Ut pheniceum. Lectionem hanc non facile mutamus, presertim cum codicum suffragio abunde muniatur. Interim dicendum, prorsus uerisimile uideri auctorem scripsisse quasi russeum, que codicis  ueronensis est lectio, et cuius uestigia remanent in iis libris in quibus scribitur quasi roseum. Idem de locis Tertulliani dicendum adu. Marc. l. Iu, c. 10, et etiam in Scorpiaco. Rubrum colorem russeum dici omnibus notum.



TESTIMONIORUM LIBER SECUNDUS.

I.---Dominus condidit. Eusebius et Hieronymus pro legendum contendunt , quibus Hebreus textus consentit. Philo autem Iudeus, Ignatius, Ireneus, Clemens Alexandrinus, Tertullianus, Origenes, auctori nostro in hac lectione preiuere, Dominoque nostro uerba illa tribuebant; quod Ariani etiam fecere, et nefarii dogmatis ceu certissimum presidium adhibuerunt. Sed esto, Filium Pater condidit, eterna nimirum generatione. Aeterni certe Patris non nisi ceuus esse poterit Filius.

II.---Sapientia edificauit. Totum fere octauum caput, quod huic aditum facit, ab Ireneo l. Iu, c. 37.  Iustino Martyre adu. Tryph., Tertulliano adu. Herm. Cypriano l. I ad Quirin. c. 1, et Origene . l. I. c. 2. Domino nostro, late et diligenter addicitur: unde merito hoc in contextu Cyprianus, que de eadem Dei sapientia dicuntur, Ecclesie eius mysteriis explicandis adhibet. Quod de excelsa predicatione ad craterem hic habetur, LXX interpretibus acceptum referendum, qui scripserant ; et uidentur legisse pro [Figure: [Hebrew Text] 1Kb] litteris non multum immutatis, et sono minimum uariato [Figure: [Hebrew Text] 1Kb] Ecclesiam septenario numero denotari, cap. 20, superioris libri dictum est. Quod u. Domus et templum Dei Christus, cap. 15 eiusdem libri docetur. Reliqua titulus capitis explicat.

III.---Eructauit cor meum. Suauiter irrident Ariani Nicenos patres et scriptores nostri seculi Orthodoxos, qui hec et similia S. Litterarum loca, ad Domini nostri diuinitatem stabiliendam attulere. Sed considerare oportebat, a Nicenis patribus hoc imprimis  comprobandum incubuisse, fidem ab ipsis commendatam in Ecclesia olim fuisse receptam; seque eo prorsus modo S. Scripturas interpretatos, quemadmodum ecclesiastici scriptores ante motam controuersiam interpretarentur; Hunc uero Psalmum non modo Auctor ad Hebr. I, 8. Ireneus l. Iu, c. 66. Iustinus Martyr adu. Tryph. Orig. in So. I, et Patres fere omnes Messie tribuunt; sed hoc a Iudeis ipsis, Chaldeo Paraphraste, Kimchio, Solom. Iarchi, Aben Ezra prestitum. Textum uero hunc de sermone bono, ad essentiale Dei uerbum referendum, non tantum hoc in loco Cyprianum, sed in plurimis Tertullianum intellexisse, in comperto est. Notandum porro ueteres diuinum , sermonem potius quam uerbum appellasse.

Iu.---Altum est brachium. D. Hieronymus, licet uersionem hanc que LXX respondet multum mutauerit, fatetur in Commentario locum posse intelligi super  Iudeos qui Christum brachium Domini nescierunt. Nec abludit Chaldeus paraphrastes qui ait [Figure: [Hebrew Text] 3Kb] . Certe Christum esse brachium Dei, preter Procopium in hunc locum, aliosque consimiles; docuerunt Iustinus Martyr Apol 2, et adu. Tryph., nec non Tertul. Adu. Prax. parag. 71 et 72, et de Resurrect. c. 59. Manum uero Domini esse diuinum testem appellamus Chaldeum paraphrasten, qui quod in textu Hebreo habetur [Figure: [Hebrew Text] 1Kb] reddit frequenter [Figure: [Hebrew Text] 1Kb] quibus uerbis Deum opt. max. apud illum scriptorem denotari notissimum est.

In serras formatas. Certissima hec est lectio, et grece uersioni consona, que habet . Huius supersunt uestigia in mss. illis qui in seres formatas habuerunt. Recepta huc usque lectio, que in se retornatas posuit, Itali alicuius librarii uidetur commentum,  qui , ea apposuit que ipse magis sibi uisus est intellexisse. Tota autem hec perioche, in Spirensi, Remboldi, Erasmi et Manutii editionibus desiderata licet fuerit; tamen cum in impressis aliis compareat, et in mss. quam plurimis habeatur, et insuper uulgatam uersionem minime referat, retinenda omnino uidetur.

u.---uocauit eum angelus Domini. Suffecisse poterat ad uindicandam hanc auctoris nostri de Christo angelo federis sententiam, locum parallelum noui testamenti, nimirum I Cor. X, 9  apposuisse. Quis enim contra Dominum ipsum, eiusue Apostolos ueteris instrumenti interpres audiendus erit? Sed cum nouatores in hoc argumento nichil non sibi licere crediderint, et audacter doceant, Angelum qui olim Patriarchis et Mosi apparuit, et Iehoua fere perpetuo appellatur, creatorum et ministrantium spirituum satellitio annumerandum: unde Socinianorum placitis patentissimus aperitur aditus;  non pigebit dixisse, dogma hoc ab uniuerse primitiue Ecclesie sententia et fide omnino abhorrere. Quod Christus ceu angelus federis , per multas paginas diligentissime probat Iustinus in Dial. adu. Tryph. atque etiam in Apol. 2. Similiter liter disputat Ireneus l. III, c. 6, et l. Iu, c. 17 et 26; Clem. Alex Pedag. l. I, c. 7; Tertul. adu. Iud. c. 9 et cont. Marcion. l. II c. 27, et cont. Prax. c. 16; Origen in Es. Hom. I. Porro in eadem uersabantur sententia qui secuti sunt Patres, Euseb. Hist. Eccl. l. I, c. 2; Basil. adu. Eunom. l. II et l. Iu; Athan. l. Iu. cont. Arian.: Hilar. de Trinit. l. Iu et l. XII; Greg. Naz. orat. 35 et 49; Ambros. in Ep. ad Coloss. c. I, u. 15, et in I Thes. c. Iu, u. 16; Augustin. Ep. 112; Synodus Antioch. et Syrm. apud Athan.

 Non deerit. LXX habent. , pre timore dimittet tutelam. Tert. celabit, pre timore subducet se.

uI.---Illi Deo. LXX posuerunt , quam emphasin minime pretermittendam duxit auctor noster. Locum pariter allegat Iustin. adu. Tryph.

Omnis Riuus. Heb. [Figure: [Hebrew Text] 1Kb] non modo uallem, sed et riuum significat: sed Esaias hic loci alia uoce, scil. [Figure: [Hebrew Text] 1Kb] utitur. In lectione uero omnes fere codices consentiunt.

Nomine eius gloriabuntur. [Figure: [Hebrew Text] 1Kb] siue nomen, Deum apud Hebreos sonat. Et sub hac notatione hic intellectum arbitrari fas erit. Certe LXX qui posuerunt, [Figure: [Hebrew Text] 1Kb] non [Figure: [Hebrew Text] 1Kb] legisse certum est.

Deus benedictus. Locum hunc allegat Ireneus l. III, c. 18, et diligentissime premit Tertul. adu. Prax. parag. 13 et 15. Et merito id quidem, quando ut Proclus  de fide rectissime dicit , et maxime solemnem formulam contineat, qua in Ecclesia Iudaica Deo op. max. honos exhibebatur. Interea agnoscere oportebit, uocem Deus in Spirensi, ueteri innominato, Remboldi, et Erasmi editionibus abesse: sed in sequentibus habetur, atque etiam in omnibus mss. quos consului. Quamobrem defectus iste iure merito ab Erasmo librariis imputatur; presertim cum in Pauli textu uox ista ubique occurrat. Porro [Figure: [Hebrew Text] 1Kb] ex lingue sancte idiomate, nulla uoce addita, Deum ubique significat.

Possidebit ea Exemplaria plurima legunt : sed alia, atque illa non contemnenda, habent , cui lectioni non tantum auctorem hunc sed etiam uulgatum interpretem adstipulari cernimus.

uII.---Non senior neque angelus. Diuersitatis huius que in uersione LXX, et uul. atque hac occurrit, ratio petenda est a uario uocis [Figure: [Hebrew Text] 1Kb] significatu; hanc enim defectiue scribi pro [Figure: [Hebrew Text] 1Kb] putabant LXX, et  seu legatus posuere. Hos sequitur Tertul. adu. Marc. l. Iu, c. 22, et prophetiam Domino nostro asserit. Latina uero uersio uocem in eo significatu accipiebat, quo senem denotat. Hieronymus autem sensu radicis [Figure: [Hebrew Text] 1Kb] tribulatum reddit.

IX. Prestat agonem. In LXX exemplaribus passim, et Iustin. Mart. legitur ; sed etiam olim uidetur lectum , sic enim non modo hoc in loco auctor noster, sed et alibi in Epistolis, et etiam Ireneus et Tertullianus locum efferunt.

Cognoscat ut preferat mala, commutabit bonum. Lectionem hanc genuinam puto, utpote mss. fere omnium presidio munitam, ac etiam Irenei suffragio fultam ; et demum ad LXX mentem propius accedentem. Agnosco pro commutabit apud Iren. l. III, c. 26, a Feuardentio factum communicauit; sed ipse fatetur quod in aliis editionibus aliter  habetur et certe in ms. Arundeliano priori modo Scriptum reperio. Fortassis uoces a uulgato interprete descripte, felicius hebream ueritatem exhiberent; sed non queritur quid optimum, sed quid a Cypriano positum.

Ipse tuum obseruabit. uulgata lectio que ipsam retinet, nullos haberet fautores in erudito hoc seculo, si non plus ualeret partium, quam ueritatis, utcumque manifeste, studium. Certe Ireneus ter locum eo prorsus modo, quo auctor noster, citat; obseruandum uero in Grecis exemplaribus olim lectum fuisse , licet ipsos scripsisse minime sit dubium.

X.---Et homo est. Inscrutabile, inquit uul. desperate morbidum alii. In Hebreo habetur [Figure: [Hebrew Text] 1Kb] que uox sepissime defectiue scribitur, ut finale shin pro sustentaculo sit holem, et hominem significet. Certe Tertullianus ita textum hunc reddidit, ut ostenderet  quod homo sit Dominus  atque Saluator, secundum dispositionem carnis assumpte, nullusque possit natiuitatis eius scire mysterium. Loca sunt aduersus Iudeos, De carne Christi, Adu. Marcion. l. III.

Procedet homo de semine eius. LXX habent . [Figure: [Hebrew Text] 1Kb] qua de situla, prouerbiali apud Hebreos locutione hominum a parentibus ortorum deriuationem denotat. Unde non tantum hic LXX, uocem [Figure: [Hebrew Text] 1Kb] reddunt: sed et Targum per [Figure: [Hebrew Text] 1Kb] interpretatur. Notari etiam poterit uocem [Figure: [Hebrew Text] 1Kb] que sequitur, in eo significatu intellectam uideri quo brachium refert. , idem prorsus est quod Ps. LXXXuIII, u. 25, dicitur, , . Demum aduertere licebit, in uerbis proxime sequentibus [Figure: [Hebrew Text] 1Kb] tamquam [Figure: [Hebrew Text] 1Kb] lectum, . inquiunt LXX. Immo Symmachus pariter, . Ex Ezech.  XXXuIII et XXXIX, et Apoc. XX, 8, discimus per Gog et Magog  hostes Ecclesie designari: at hic dicitur illas regnum fore Christi: quod ex Euangelii predicatione euentum felicissime sortitum est.

XI---Et fidem consequetur. , in LXX interpretum exemplaribus etiamnum legitur. Credibile uero est ipsos scripsisse , nam in Hebreo est: [Figure: [Hebrew Text] 1Kb]

XII---Non exigua es. Cuius contradictorium profiteri uidetur textus Hebreus. Pariter LXX habent . Sed auctor noster sequitur lectionem D. Matthei qui ait, . Immo uero, si R. Tanchum, erudito Iudeo, fides; ueritatem Hebream exhibet D. Matthei lectio. Monet quippe ille, uocem [Figure: [Hebrew Text] 1Kb] que paruum sonare perhibetur, rem utique pretio magnam denotare.

XIII.---Iesum sacerdotem Locum hunc Domino nostro attribuit Iustin. Martyr in Dial. cum Tryph. nec non Tertullianus adu. Iud. et adu. Marc. l. III,  c. 7, qui ait: Zacarias in persona ipsius Christi, immo et in ipsius nominis sacramento, uerus summus sacerdos.

XIu.---Iustus perit. Hec ad Dominum nostrum pertinere docent Iustin. Mart. in Apol II, et Dial. cum Tryph.; Iren. l. Iu, c. 67; Tert. adu. Marc. l. III, c. 22. Ita pariter Hieron.: Iustus perit de quo dicit uxor Pilati: Nihil tibi sit et iusto illi. Qui lotis manibus innocens sum ego, inquit, a sanguine iusti huius.

Xu---uenite mittamus lignum. Alii aliter hunc locum reddunt nimirum, Destruamus arborem cum fructu eius; aut mittamus lignum in carnem eius; hoc est, fustibus cerceamus. Sed maxime litteralis is uidetur sensus quem LXX et uulgatus interpres retinent, et Targum Ionathanis agnoscit [Figure: [Hebrew Text] 1Kb] . Locum utique laudat Iustinus in Dial. cum Tryph. et Tertull. adu. Iud. cap. 10. Nonnulli ex Rabbinis lignum ipsum designant, et Taxum esse uolunt.  ex cuius uenenato succo, toxica confecta autumant.

Et accepit lapidem magnum. Minime putandus est auctor noster credidisse lapidem illum fuisse Christum; sed illo lapide fuisse adumbratum eum, qui reuera audiuit omnia que dicta fuerunt. Pariter Tertullianus circumcisos ait Isrelitas a Iosua, petrina acie, id est Christi preceptis, petra enim Christus Adu. Marc. l. III, c 16, et l. Iu, c. 13. Eodem prorsus modo Apostolus, I Cor. X. 4, dicit omnes bibisse eumdem potum spiritualem, et bibebant de spiritali consequente eos petra, petra autem erat Christus.

XuI---Ecce nos. Pro legisse uidetur .

XuIII.---Ascendamus in montem. Locum hunc diligenter exsequitur Tertul. adu. Iud. c. 3, et adu. Marc. l. III, c. 21.

XIX.---Indicite curationem. siue cultum solemnem, habent LXX. Sed cum illa uox pariter ea officia denotet que egris exhibentur; in hoc sensu  reddidit Latinus interpres.

Procedat Sponsus. Dominum nostrum sponsi titulo insignitum abunde constat. Ne uero quis opinetur, temere locum hunc allatum in huiusce generis negotio, recordari oportebit, prophetiam hanc Act. II, 19, ab Apostolo Messie assertam. Locum Ieremie XuI qui sequitur, eodem modo interpretatur in commenmentariis D. Hieronymus. Alterum qui succedit Psal. XuIII pariter interpretatur Tertul. adu. Marc. l. uI, c. 11.

uirtutis Domini. LXX legunt : quo modo uocem [Figure: [Hebrew Text] 1Kb] passim reddunt.

XX.---Expandi manus. In eamdem mentem Iustin. Apol 2. et Dial. cum Tryph. nec non Tert. adu. Iudeos, c. 13, textum hunc interpretantur.

Erit pendens uita tua. Sic locum hunc interpretatur Tert. adu. Iud. cap. 11.

Effoderunt manus. Psalmus iste ita certo ad Messiam  pertinet ut Iudeos habeat confitentes; qui tamen ut se expediant duplicem comminiscuntur Messiam, alterum ben Ioseph, humilem illum quidem, et hic loci descriptum: alterum ben Dauid, principem et bellatorem. Quod ad uerba hec attinet, ex iis sunt que geminam inter Hebreos sortiuntur lectionem. Et uiri eruditi, licet alibi lectioni ab Hebreis recepte addictissimi, illam dicendi formam quam LXX sequuntur, queque [Figure: [Hebrew Text] 1Kb] uel [Figure: [Hebrew Text] 1Kb] , siue foderunt habet; hodierne que [Figure: [Hebrew Text] 1Kb] , siue sicut leo exhibet, preferendam censent.

Confige clauis. LXX, . Aquila posui. Unde hariolari licebit primam scriptionem fuisse . Hoc loquendi genere utitur Solomon Eccles. XII, 12: , , uel ut Theodot. . [Figure: [Hebrew Text] 1Kb] Hebreum non tantum horruit significat, sed etiam clauis confixit.

Dies eius. Diem Domini Messie tempora designare satis notum. uid. Act. II, 20. Auctor noster pro  , legisse uidetur.

Deus suspenditur. LXX, . Quod scholiastes grecus non incommode interpretatur. , . .

XXII.---Texit celos uirtus eius. Locus iste apparatum omnem tradite olim legis describit, cuius mediator federis Angelus, siue Dominus noster. Tertul. l. Iu adu. Marc. c. 22, transfigurationem dominicam uerbis illis exhiberi contendit: que quidem passionis secuture adumbratio, teste D. Luca. c. IX, 33. Notetur uerba illa et illic constabilita est uirtus glorie eius et constituit dilectionem ualidam, esse duas uersiones eiusdem textus, hebrei nimirum, [Figure: [Hebrew Text] 2Kb] , que ex homonymia lingue istius nate. Talis in sequenti uoce [Figure: [Hebrew Text] 1Kb] que uerbum et pestem sonat, occurrit; et proxima [Figure: [Hebrew Text] 1Kb] que terram torridam, et prunam ardentem denotat.

Imperium super humeros. Tert. adu. Iud c. 10:  Quis omnino regum insigne potestatis sue humero prefert, aut non in capite diadema, aut in manu sceptrum, aut aliquam proprie uestis notam? Sed solus nouus rex seculorum Christus iehsu, noue glorie et potestatem et sublimitatem suam in humero extulit, crucem scilicet.

Cum leuabat manus. Tert. adu. Iud. c. 10, et adu. Marc. lib. III, c. 18: Iam uero Moses quid utique tunc tantum, cum iehsu aduersus Amalec preliabatur, extensis manibus orabat residens, quando in rebus tam attonitis, magis utique genibus positis, et manibus cedentibus pectus, et facie humi uolutata, orationem commendare debuisset? nisi quia illic ubi nomen Iesu dimicabat, dimicaturi quandoque aduersus diabolum, crucis habitus quoque esset necessarius, per quam iehsu uictoriam esset relaturus. Ita Iustin. Mart. Dial. cum Tryph.

Super lignum uite. Ut secundus Adam primo certius responderet, quemadmodum alter mortem per lignum orbi intulit, alter uitam dedit. Pariter et orbe post diluuium reparato ,  , inquit Iustin. Mari in Dial.

XXIII.---Occidet sol meridie. Prophetia hec ad passionem dominicam refertur, non modo ab auctore nostro, sed etiam Iren. l. IX, c. 66; Tert. adu. Marc. l. IX, cap. 42 Ita locum Ierem sequentem interpretatur etiam Iren. l. Iu, c. 66. uox septem, ab utroque omissa.

XXu.---uiuificabit nos post biduum. Sic Tert. adu. Iud. c. 14, et adu. Marc. l. Iu c. 43.

Lauent uestem suam. Hunc Exodi locum respexisse uidetur, D. Io. in Apoc. uII, 14.

XXuI.---Qui assistebant ei obtulerunt eum. Pro , que lectio Chaldee respondet, olim legebatur, , ut ex Iustino in Dial. patet. Porro Tertullianus legit qui assistebant adduxerunt illum, adu. Marc. l. III, c. 9. Unde pro afferebant, librarii uidentur scripsisse offerebant. In reliquis etiam auctor noster, nec non Tert.  lectionem Iustini Martyris sequuntur, relictis LXX.

Ut suscitentur. In hac lectione consentiunt mss. codices; rectius diceretur, ut iudicentur.

XXuIII.---Ecce dies Domini uenit. Hanc Malachie prophetiam sibi asserit Dominus Mat. XI, 14. Illum qui sequitur, diem Iudicii spectare monet paraphrastes Chaldeus, qui Psalmum XLIX, respicere docet [Figure: [Hebrew Text] 1Kb] diem magni iudicii. Cui concinit August. de Ciuit. Dei l. XX, c. 24. Similiter Ps. LXuII, qui Arce federis, et illic diuine presentie celebrande destinatur, multo illustrius illius in carne exequitur, quod monet D. Paulus Eph. Iu, 9.

Ut separet. LXX legunt . Reuera extremum iudicium per separationem expedietur, uid. Matt. XXu, 32.

Turbabuntur a facie eius. Hec licet in grecis exemplaribus compareant; desiderantur in fontibus hebreis.

Exterminabis in omnibus gentibus.  LXX habent. Qui quid sibi uendicat, alios possessione excludit.

XXIX.---Quis nuntiabit uobis. LXX habent, qui pro [Figure: [Hebrew Text] 1Kb] legisse uidentur. Quod sequitur de seu loco eterno, euphemismum Hebreum sapere uidetur; , D. Lucas appellat. Sero erat quando infernus per Tophet et gehennam designabatur.

Auferte portas. Lectionem hanc genuinam puto, licet Pamelio aliter uisum, nata enim uidetur ex greci textus homonymia, nec a librarii errore potuit contingere. Loca ex Psalmis que hic congeruntur, Domino nostro uindicare superuacuus esset labor; siquidem pleraque a Iudeis ipsis Messie tribuantur. Dominus noster, Ioan X, 1, seipsum portam profitetur; atque in hanc mentem Clemens in Epist. ad Corinthios, geminum locum Ps. CXuIII, interpretatur.

Ministri mei turbarentur. , inquit Apostolus,  in agonia uersarentur: Dominus suam agoniam descripturus ait, nunc anima mea turbata est.

Parauit pater meus. Constans est auctor noster in hac lectione, quemadmodum etiam Ireneus. Illam agnoscit ms. Cantab. uetustissimus, ut et alii codices greci, qui legunt .



CIRCA ANN. CCXLIX. TESTIMONIORUM LIBER TERTIUS.

Liber tertius. Liber hic licet in editione Spirensi, ueteri innominato, et Remboldi desideretur; in Erasmi, queque ipsum secute sunt omnibus, deinceps reperitur. Porro mss. codices passim exhibent. Genuinum esse auctoris nostri scriptum, superius ex Hieronymi, Augustini, aliorumque ueterum suffragiis ostendimus. Mantisse autem loco addere  etiamnum licebit, non modo titulum 54, huius libri disertis uerbis ab Hieronymo laudatum fuisse, sed etiam titulum quartum ab Augustino sepius citari, nimirum Retract. l. II, c. 1; Adu. Pelag c. 9; De Predest. sanct. c. 3. Inficias non iuerim testimonia quedam a librariis interpolata, alia uerbis uulgati interpretis descripta occurrere; sed hec ad libri ipsius statum non pertinent: et omnia fere ueterum scripta ex equo tangunt. Rectius dubitari poterit an liber iste ad Quirinum tertius, uel singularis potius, suique iuris dici debeat. Que aduersus Iudeos superius habentur testimonia; unicum, licet bipartitum, opus conficere uidentur: quod argumenti ratio, et Epistola premissa suadere poterint Quinimmo diuersi prorsus argumenti que sequuntur testimonia, et Epistola denuo addita, tractatum hunc nouis auspiciis scriptum testantur. Unde non male codex Lambethanus, precedentes libellos pro uno ducit, atque hunc qui sequitur, non tertium, sed secundum ad  Quirinum librum appellat. Sed quandoquidem altera numerandi ratio inualuit, ab eadem minime recedendum ducimus.

I.---An. 249 librum hunc nouis omnino auspiciis, et tamen ante persecutionem conscriptum; anno 249, quo exeunte, persecutio intentabatur, assignandum duximus. Sed ne a reliquis testimoniorum libris diuelleretur; tractatui de Habitu uirginum, quem ante Episcopatum scriptum putamus, inuerso aliquantum temporis ordine, premisimus.

II.---Aut enim subiectos uobis subpungitis. Tertullianus pariter per disiunctiuam particulam legit, aut ad lites ieiunatis. Unde utrique legisse uidentur, , , etc.

Et uestimenta tua. , LXX. Sanitas tua citius orietur, uulgatus interpres. Noster legisse uidetur . Immo et Tertullianus similiter legit.

Sustineo te. Opperior, exspecto.

Eleemosynis et fide. Exemplaria LXX, que Prouerbiorum  librum satis perturbate exhibent, uerba hec interponunt loco alieno, nimirum cap. Xu, u. 29; sed olim capite uI, comparuisse hinc suadetur, quandoquidem in uersione Syriaca et Arabica habentur.

In corde pauperis. , legunt LXX, pro quo lectum uidetur, .

Magis quam sacrificium. Pro , Noster legisse uidetur . Quam lectionem agnoscunt plurima LXX exemplaria. Prior uero lectio Hebreo textui consona, Matth. IX, 13, et XII, 7, perpetuo retinetur.

Omnia ista obseruaui. Que in sacro textu sequuntur, a iuuentute mea pretermisit auctor. Obseruet uero lector loca hec ipsa pariter congesta in libro de Opere et Eleemosyna; que iis que diximus supra, pag. 13, de Cypriani methodo in laudandis S. Scripturis, prorsus respondent. Immo et librum hunc eidem asserunt.

Ut in omnibus locupletemini. Sic aliqui greci codices  legunt, .

Neque diuites. Quam lectionem mss. exemplaria greca tuentur, que habent . Et quidem que ex aduersa parte sequuntur, nimirum pauperum, debilium, cecorum et claudorum distincta mentio, lectioni huic fauere uidentur.

III---Dum enim adhuc pusilli eratis. Additamentum a librario forte adhibitum, abest enim in lib. de Zelo et Liuore, ubi textus hic laudatur. Simile apud Ireneum occurrit l. Iu, c. 75: Lac uobis potum dedi non escam; nondum enim poteratis escam percipere.

Charitas magnanima. . Magnanimem Tertullianus appellat libro de Patientia. Sed longanimus, uox pariter barbara, magis obtinuit.

Non inflatur, non irritatur. Codices greci passim legunt , : sed mss, quamplurimi habent , , quos auctor noster uidetur secutus. In libro de Unit. Ecclesie, eodem modo textus hic effertur.

 Discrimen ullum. Hanc lectionem tuentur probatissimi codices greci mss. Bodleianus, si quis alius uenerande antiquitatis, uncialibus litteris descriptus; legit . Beze uero qui Cantabrigie seruatur . Sequiorum temporum apographa pretereo. Porro notandum, Bedam no tratem, hanc discrepantiam olim obseruasse in Retract. in Act. Apost.

Offer munus tuum ad altare. uoces, ad altare, redundant.

In tenebris ambulat. uox ambulat, quamquam hic loci non reperiatur, infra u. 11, habetur.

Iu.---In nullo gloriandum. Locum hunc supra monuimus ab Augustino sepius laudatum, dum Pelagii furores oppugnaret.

u.---uos autem ne uocaueritis rabbi. Si titulum istud admittere non liceat, pariter et deferre uetitum. Greca nostra habent . uulgatus interpres habet Nolite uocari.

 uI.---Nudus etiam ibo sub terram. Hec interpretamenti loco, ponuntur, pro eo quod LXX, breuius efferunt . Infra que eodem modo adiecta sunt, LXX interpretes habent auctores: , .

Stimulus carnis mee. uox mee redundat. Quod sequitur, uirtus in infirmitate perficitur, eiecta uoce mea, uniuersalius quoddam lemma conficit.

Quam lata! Complutensia Biblia, nec non omnes fere uetustiores codices mss, pariter legunt , admiratiue.

In locis impiorum. Pro [Figure: [Hebrew Text] 2Kb] legisse uidentur LXX interpretes [Figure: [Hebrew Text] 2Kb] Monet Pamelius Excusos codices habuisse in margine Ecclesiastis III. Sed neque ibi Grece reperitur, neque in libro Sapientie. Goulartius contendit Ecclesiastis III, scriptum haberi. Sed reuera in Prouerbiis Solomonis XXuIII, omnino reperitur; quem librum Sapientiam Solomonis frequenter apellat auctor  noster.

uII.---In die redemptionis. Consentit cum iis grecis codicibus qui legunt .

IX.---Sic adimplebitis legem Christi. Eodem modo textus hic laudatur epistola ad Antonian. quasi legisset. .

X.---Non nisi soli Deo subiecta. LXX legunt ; Legisse uidetur auctor noster . uulgatus interpres imperatiue effert, uerumtamen Deo subiecta esto anima mea.

Responderunt autem Sidrac. Locus hic Cypriani animo semper fere obuersabatur Non modo in his libris, sed in Exhort. martyr., Epistola ad Thibaritanos, et ad Rogatianum in medium profertur.

XI.---Lumbi uestri precincti. Recte locum hunc affert auctor noster, in probationem lemmatis sui Aegypti enim seruitus, et in terram Chanaaneam transitus: statum nostrum sub peccati tyrannide, et libertate Euangelica adumbrabant.

 Empti enim estis pretio magno, clarificate et portate. Legisse uidetur auctor noster , , Et quidem posteriori additamento fauent exemplaria: certe in lectione hac constans est auctor noster.

Quasi non utantur. In textu greco, . Que uoces non male uersionem istam admittunt. Sic Plato Epist. uIII,

Portemus et imaginem. Quod iis exemplaribus consonum; que legunt .

Placere ei cui se probauit. De probatione militari plurime extant leges imperiales. 1o Origo inquirebatur, ne forte militie obtentu nonnulli Curias defugerent. 2o Aetas spectata, scil. ut sit decimus octauus annus expletus. 3o Statura, ut sit quinque pedum et septem unciarum. 4o Status, ut non serui, nec qui uite genus ignobile exercebant. 5o Robur, et habitudo corporis; quorum diuersa ratio, pro diuersitate equestris et pedestris militie. 6o Secta, ita Iudei, et  aliquando Christiani, armata militia prohibiti.

uana sectamini. Sectis absurdis adheretis, in greco textu habetur .

Spiritu sensus uestri, . Iisdem uerbis locum hunc effert Tertullianus lib. de Anima, c. 45.

In iustitia, in sanctitate et ueritate. Libri impressi passim legunt . Sed plurimi codices mss. lectioni auctoris nostri accedunt, nimirum , , .

Quomodo Deus manet in eternum. Additamentum hoc aliunde uidetur petitum.

Pascha nostrum immolatus est Christus. Impressi legunt . Sed mss. exemplaria passim habent . Cui lectioni uulgatus interpres consentit.

XII.---Et si uane iurauerit. Post uersum 10 omittitur undecimus, et apponitur duodecimus; quia non opus  ut quis periurii crimen exaggeret, cum constiterit frequenter aut leui de causa uere iurare non licere.

XIII.---Ad edificationem fidei. Exemplaria impressa habent : sed pro lectione auctoris nostri stant plurimi mss. et habent .

Benedicentes et non maledicentes. Pro , , legisse uidetur noster , .

Xu.---In hostiam. Habetur hic textus in Epist. ad Rogat. Et utrobique legitur, in holocaustum hostiam. Cyprianum tamen scripsisse puto, in holocaustoma; sed librarii ex loco Sapient. III, 4, qui sequitur, et ingeniis suis, ad immutanda omnia nimium procliuibus, corrigendum putauerant, et reposuere in holocaustum hostiam.

XuI.---Liberat de malis. Si uerax testis in causis ciuilibus, et communis uite negotiis tantum ualet: multo magis qui Dei causa martyr.

 Tollentes gremia. Idem quod cremia siue fasciculi surculorum aridorum, que eodem fere modo colligantur ut manipuli spicarum. Ulpian. l. Lu. De legat. et fidei com. l. XXXII: Sed si uoluntas non refragatur, et uirgule, et gremia, et sarmenta, et superamenta materiarum continebuntur. Columel. liu. XII, cap. 32: Mustum in uasa defrutaria deferemus, leuique primum igne ex tenuibus admodum lignis que gremia rustici appellant.

XuIII.---Non est meus discipulus. Cyprianus pro , legisse uidetur . Et ita habetur Luc. XIu, 26.

Pro eo qui dilexit nos, , alii codices legunt . uulgatus habet, propter eum.

XXI.---Eadem enim agis que iudicas. In nostris exemplaribus legimus, : sed Noster legisse uidetur, . Et postea pro , .

 XXuII.---Lucete sicut luminaria. Non indicatiue, sed imperatiue intellexit uocem .

XXuIII.---Non posse in Ecclesia remitti. Hec prima fronte hypothesi Nouatiane fauere uidentur; sed Scripturarum que afferuntur suffragia, ad peccatum adu. Sp. S. uel saltem grauiora flagitia  restringuntur. Porrro cum ex priscis moribus, publice delinquentes, Ecclesia essent pellendi antequam ad penitentiam admitterentur; recte dicetur, non posse in Ecclesiam istiusmodi flagitiosis remitti. In eamdem mentem dicit auctor noster lib. de Habitu uirg.: Nulla sit uenia ultra delinquere, postquam Deum nosse cepisti. uid. ad Hebr. uI, 4.

XXIX.---De seculo essetis. Corrumpere et corrumpi, seculum uocatur.

XXX.---Quod quis Deo uouerit. Pamelius suo more uota monastica hinc nobis commendat; parum memor, nec temporis, nec scripti istius rationem, istiusmodi  uota posse respicere.

Maledictus qui facit opera Dei negligenter. Gentes Chananee per anathema seu [Figure: [Hebrew Text] 1Kb] deuote; unde qui in bellis istis que Dei auspiciis gerebantur, uictis pepercit, tamquam iuramenti uiolati reus peragebatur. Porro bella non sine uotis olim suscepta, Abrahe, Iepthe, Isrelitarum passim exemplis liquet.

XXXI.---Non resurgent impii in iudicio. Iudei in illa erant sententia, se solos in iudicio uenturo sistendos.

XXXII.---Generant et generatur. Greca quedam exemplaria, cum bona Pamelii uenia, legunt . Quod sequitur minus latinum, non nubunt, neque nubuntur, apud omnes fere Patres Latinos retinetur; uix enim aliter uoces in greco textu, , , totidem uerbis exhiberentur. uulgatus interpres Luc. XX, 24, habet, Filii huius seculi non nubunt, et traduntur ad nuptias. Quod statim sequitur, neque enim incipient mori,  grecis iis acceptum referendum que habent , , .

Sic et mulier, et uirgo. Consentit iis grecis mss. que legunt, , , .

Nisi panis sanctus unus. Codices LXX quidam habent , quas uoces singularem panem denotare credidit auctor noster. Sed exemplaria impressa passim legunt .

XXXIII---Deus iudicium tuum Regi da. Locum hunc Messie asseruit auctor noster c. 2 libri superioris. Is qui sequitur Gen. XIX. 24, a Patribus passim ut Personarum in Deitate distinctio comprobetur afferri solet uideat lector Iustin. in Dial. cum Tryph.; Iren. l. III, c. 6; Tertul. adu. Prax; Cyrill. l I in Ioan.; Athanas. Epist. de Synod.; Hilar. l. de Synod.; Hieron. in XLu Isai.; Amb. l I de Fide.

XXXuI.---Ad Ponticos. Sic Tert. in Scorpiaco

XXXIX.---Tradebat autem se iudicanti iniuste. Codices  nostri legunt . Sed legisse uidetur noster, , respectu ad Pilatum et Caipham habito.

In figura Dei constitutus. Tertullianus legit, in effigie Dei constitutus, Adu. Marcion. l. u. c. 20. uulgatus, in forma.

XL.---In abscondito reddet tibi. Quod sequitur , in pluribus mss. deest quod olim S. Augustinus obseruauit. De Serm. Domini in Monte. l. II, c. 5.

XLII.---Fidem in totum. Sic capite sequente, in totum delictum in uobis est.

Iustus autem ex fide mea. Hunc locum supra tractauimus lib. I ad Quiria. l. 5.

XLIu.---Statim consequi. Alibi consecutio pro baptismo ponitur c. 97, ad fidem et consecutionem properandum. Pariter Tertullianus lib de Bapt. c. 19: Si qui pondus intelligant Baptismi, magis timebunt consecutionem Huic opponitur status competentium. Leges Ecclesiastice, que postquam donum discretionis  spirituum cessasset, cauebant ne Iudei et Gentiles aliique indigni prepropere per Baptismum admissi, christiano nomini dedecus inurerent; non debent, nec possunt, gratie diuine preiudicare.

XLu.---Per patientiam expectamus. Sic in lib. de Bono Patientie, et hic loci probati legunt mss. Quod olim legebatur per spectationem speramus librariorum barbariei imputandum.

XLuII.---Defectione deficiat. non hic tantum, sed etiam in grecis exemplaribus plurimis deesse obseruasse non pigebit; pariter habet comma proxime succedens, , quod Theodotionis erat additamentum, ut greca hebreis responderent. Symmachus rectius uertit .

XLuIII.---Non fenerandum. Usura apud Scriptores ecclesiasticos perpetuo male audit: et merito, quandocumque ob moram pecunie ob inopiam non solute pretium exigitur. Alia fortasse ratio est pecuniarum  quas qui accepit in lucro ponit: nisi quatenus leges positiue contrarium statuunt, aut scandalum aliter suadet.

Homo autem qui erit iustus. uoces iste ad supplendum sensum a sequentibus apposite.

Sacramentum fidei. Mysteria nimirum non euulganda: quod in omni religione semper obtinuit.

Quod habuimus facere. Locutio Tertulliano frequens, lib. de Anim. c. 55: Habes et regionem inferum subterraneam credere. De pudicitia c. 13: Erudiri haberent blasphemandum non esse.

LII---Regnum Dei intra uos est. Posse homines gratie diuine obicem ponere, uix illustriori documento quis ostenderit, quam quod Messiam presentem usque requirebant Iudei: immo odiis inexpiabilibus prosequebantur.

Nec unus. Magis ad mentem ueritatis Hebree, habent uulgati interpretes: Nonne tu qui solus es?  Ecce breues dies homini sunt; sed LXX sequitur auctor noster.

LuII.---Non exibis inde. Textus hic affertur ut probet, fidelem emendari malis a Deo immissis in hoc seculo. Nimirum solus infernus penarum proprie dictarum locus

LuIII.---De qua sola. habent LXX. qui preiuerunt in additione uocis Sola.

Corruptiuum istud. Eodem modo legit Tertull. de Resurrect. carnis passim.

Mors in contentionem. , apud Apostolum: sed auctor noster, et etiam Tertullianus legisse uidentur . LXX posuerunt, Osee XIII, 14, Et reuera, iudicia forensia non sine contentione peraguntur: quique causam obtinet, uicisse passim dicitur. Notetur Grecos interpretes [Figure: [Hebrew Text] 1Kb] non pro peste, sed sententia a iudice prolata accepisse. Insuper legisse non ut nos [Figure: [Hebrew Text] 1Kb] sed [Figure: [Hebrew Text] 1Kb] quod Chaldeum fecisse uersu 10 constat. Porro aduertere licebit, nonnulla  greca exemplaria pro , cum auctore nostro, denuo legisse .

LIX.---Similes fiant. Nihil grauius accidere potest Idololatre, quam ut Deo suo similis reddatur.

LXI.---Ut auferant proximo Ita LXX; sed Sym. et Theod. rectius, . uulgat. legit. Usque ad terminum loci.

Hic rogatur. . Nunc mendici partes, mutatis rerum uicibus, agit Diues, et Lazarum rogat. uulgatus interpres et alii, uocem reddunt in altero significatu, hic consolatur.

Habentes exhibitionem. Phrasis Tertulliano perpetua cum de uictu quotidiano agit. uid. lib. de Idol. c. 6. 8. 12, de Corona. c. 7, de Monogam. c. 16. Et quidem locutio a tritura fori quod uterque exercuit hausta: nam exhibere, illic sonat uite necessaria suppeditare. Paulus in L. Nesennius. ff. de negot. gest.: Pone, peregre patrem eius abiisse, et matrem dum in patriam reuerteretur, tam filium quam filiam  eius exhibuisse. Sic Ulp. I, ff. de officio prefect urb.: Sed et patronos egentes de suis libertis querentes audiet; maxime si egros se esse dicant, desiderentque a libertis exhiberi.

Et muscipulam. Muscipulam, . Gloss. uetus. Machina quidem animalculo liguritori capiendo satis apta, sed homini prorsus indigna.

LXIu.---Continentia castitas. Consentit iis mss. qui addunt .

LXuI---Continente disciplinam. Sic reddit locum in lib. de Habitu uirg Legunt LXX . Fortasse olim scriptum amplexamini filium.

LXuII.---Prurientes in audiendo, scalpentes aures. Alterum horum uidetur ex margine desumptum.

LXIX.---Si quis putat se sapientem esse in uobis, mundo huic stultus fiat. Legunt exemplaria nostra , . Noster auctor aliter distinxisse uidetur, nimirum  , .

LXXIX---Quoniam ipsi Deum uidebunt. Qui precantur faciem Domini requirere dicuntur; et quos Deus auersatur. dicitur auertere faciem ab iis.

LXXX.---Nullam haberes potestatem. Recte ista, licet Pilato dicta, ad Diabolum referuntur: ait pariter enim Dominus, hanc esse illorum nempe Iudeorum horam, et deinceps subiungit potestatem tenebrarum, Luc XXII, 53.

LXXXIII.---Non facietis cirrum. uertunt LXX, quod Hesychius explicat  ut sit . Tonsura in usu apud gentem Palestine finitimam Phaselitarum, etc., eo Isrelitis uetita. Tertul. de uirgin. uel. notat Germanorum cirros Quod Tacito interprete, de Morib Germ. est, obliquare crinem, nodoque substringere. Effigies barbe, est, apud LXX.

LXXXIu.---Periclitabitur in eis si exciderit ferrum.  Lectio hec a LXX desumpta, interpunctione tamen mutata. Apud eos uerba in duas periodos distinguuntur: . , etc. Rectius uulgatus interpres Hebream ueritatem exhibet. Qui scindit ligna uulnerabitur ab eis. Si retusum fuerit ferrum et hoc non ut prius, sed hebetatum fuerit, multo labore exacuetur.

XCIu.---Quicumque ederit panem, aut biberit calicem. Pamelius in locum hunc, lib. de Lapsis, ait, lectionem hanc notatu dignam contra eos qui necessitatem urgent communionis sub utraque specie. Nimirum, illo iudice, hinc conficitur sufficere ad Eucaristie perceptionem, ut quis solummodo panem edat: proinde et dicat pariter, non minus sufficere, ut quis calicem solum bibat. Porro ait, aduertendam uenire huius loci expositionem, de premittenda exomologesi ante Eucaristiam. Hoc est, confessionem auricularem sacris illis mysteriis necessario prerequiri; scil. mandatum ut quis se examinet, id omnino iubet, ut singuli examen alienum subeant. Certe qui hypothesi sue sic patrocinium  prestat: tacendo impensius commendasset.

XCu.---Ne adduxeris impium in habitaculum iustorum. Sacer textus habet [Figure: [Hebrew Text] 1Kb] , quod uulgatus interpres uertit ne insidieris etc. LXX uero, quos auctor noster sequitur, paraphrasi non incommoda reddunt . uidentur pro [Figure: [Hebrew Text] 1Kb] legisse [Figure: [Hebrew Text] 1Kb] .

CXuI.---Beatus qui inuenit amicum uerum. LXX habent, . Sed legisse uidetur Cyprianus , aut, .

XCuII---Ad consecutionem properandum. Consecutionem, baptismum notare supra dictum est. Ob hanc Baptismi moram clinici olim in Ecclesia infames, sed pro temporum ratione hac in re uariatum est. Tertul. in contraria fuit sententia lib. de Bapt. cap 19: Si qui pondus intelligant Baptismi, magis timebunt consecutionem, quam dilationem.

XCuIII.---Dum ueniunt bona. Legisse uidetur Cyprianus  , aut Scil. hoc interuallo fruamur, et uoluptatibus indulgeamus, donec baptismus ueniam preteritorum omnium concesserit.

C.---Qui uiderit possidebit ea. uide que diximus in c. 6 l. II ad Quirin.

CuII.---Noli diligere detrahere ne extollaris. Hebrea ueritas habet [Figure: [Hebrew Text] 1Kb] et uulg. Noli diligere somnum ne te egestas opprimat. Sed LXX cum nostro legunt , . Diuersitatis huius ratio petenda uidetur ab homonymia uocis [Figure: [Hebrew Text] 1Kb] que non somnum modo, sed et iterationem significat, et in dialecto hebrea maledicentiam et obtrectationem. Prou. uII. 9 [Figure: [Hebrew Text] 1Kb] a uulgato interprete redditur. Qui alteri sermonem repetit, et XXuI, 11, [Figure: [Hebrew Text] 1Kb] pariter reddi patest stultus iterans in stultia sua. uox extollaris, idem uidetur uelle, ac si dictum esset, e medio tollaris.

CXIII.---Filius altissimi si obedieris. uoces si obedieris,  redundant: nisi forte ille que sequuntur , per errorem lecte fuerint , aut quid simile.

CXIu.---Exomologesin. Penitentiam nimirum. Exomologesis enim est, definiente Tertulliano, prosternendi, et humilificandi hominis disciplina. Ex hac uoce ista in periodo plura exsculpere, est nodum in scirpo querere: quam operam libenter Pamelio relinquimus.

CXuII.---Harum tenebrarum. Deest etiam in Grecis quibusdam codicibus, uox .

Perfeceritis, stetis. Consentit cum iis mss. qui omittunt .

CXIX.---In homine ueniat. Homo futurus est. Quod reges Assyrii et Chaldei Isrelitis, hoc Antichristus Christianis. Quemadmodum ergo sub Luciferi celo ruentis schemate, regis Babylonie clades designabatur Isai XIu, 12, pari etiam terroris apparatu a primis Christianis descriptus erat Antichristus, ut sit nimirum  malus quidam genius, et cacodemonum princeps. Tert. de Resurrectione carnis c. 25: Bestia Antichristus, cum suo pseudopropheta certamen Ecclesie Dei inferat, atque ita Diabolo in abyssum relegato etc. Que respicere uidentur Apoc., XX, ubi Draco, Serpens antiquus, qui est diabolus et Satanas describitur. Certe Hippolytus martyr aperte erat in illa sententia, Antichristum fuisse ipsum diabolum phantastico et ereo corpore contectum.

Sanguinis effusione. Greca habent , . Si uerbis istis interdictus esset sanguinis esus, tantum abesset ut iuberentur Christiani abstinere ab effusione sanguinis; ut, quod Angustinus contra Faustum Manicheum, l. XXXII, cap. 19, recte admonet, opus esset ut cautum sit, Ne quicquam ederent carnis, cuius sanguis non esset effusus. Unde Leuit. XuII, 13, id ipsum in mandatis datur, ut Sanguis tamquam aqua effunderetur. Quamobrem plerique ex ueteribus, qui in ea erant sententia, sanguinis mentione eius esum fuisse interdictum, Suffocati  mentionem, uelut superuacaneam preteriere. Cuius autem, quantique momenti sit illud additamentum, , , et utrum hec, precepta filiis Noachi data respiciant, uiderint eruditi.



DE HABITU uIRGINUM.

Librum hunc Cypriano asserunt Pontius, Hieronymus, Augustinus, atque ex ueteribus alii: ita ut de scriptore nulla sit controuersia. Scriptionis uero tempus non pariter in confesso. Doctissimus Rigaltius post episcopatum compositum censet, et Pamelio, dicam, impingit, quod putaret ab auctore conscriptum cum primum in Ecclesia Christi, ex plebeio excessisset: remque sibi confectam extra controuersie aleam credit, ex Pontii uerbis, qui ait. Finge nunc illum martyrii dignatione translatum. Quis uirgines ad congruentem pudicitie disciplinam, et habitum sanctimonia  dignum cerceret? que uerba, inquit, tam clare significant hunc de uirginibus libellum, a Cypriano post persecutionem editum fuisse, quam inscriptum de Disciplina et Habitu uirginum. Nos uero, qui in principio operis adnotauimus, uerba illa Pontii, Quis emolumentum gratie per finem proficientis ostenderit librum illum ad Donatum de Gratia Dei respicere; non obstante apologia illa pro secessu eius que a scriptis ibi memoratis instituitur et siquidem in confesso apud omnes, immo ipsum Rigaltium, sit, librum ad Donatum, a Cypriano conscriptum, cum primum apud Ecclesiam nomen profiteretur: affirmare minime dubitamus, ex predictis Pontii uerbis, de ordine scriptorum martyris nostri, nichil certi posse colligi. Eruditissimus Lombertus, Rigaltii sententiam alio argumento, ex Hieremie uerbis infra laudatis, propugnare satagit; ubi dicit Propheta: Dabo uobis pastores secundum cor meum, et pascent uos pascentes cum disciplina: ac si liber de Habitu uirginum conscriptus,  discipline ecclesiastice istus modi esset pars, que episcopo soli competeret. Sed hoc nemo dixerit, quisquis meminerit plures libros eo argumento a Tertulliano presbytero elucubratos. Certe maioris uidentur ponderis que in cause sue presidium attulit Pamelius, uerba citans auctoris nostri, quando dicit, uirgines se alloqui, uirgines adhortari, affectione potius quam potestate: non quod extremus et minimus, et humilitatis sue admodum conscius, aliquid ad censuram licentie uindicaret, etc. Parum omnino iis notus Cyprianus, quibus post Episcopatum, ita locutus, ceu schemate rhetorico, uidetur. Demum si quis diffluentes feminarum mores, promiscuum balneorum usum, et splendidum uestium apparatum, hoc in opere notatos obseruauerit, haud facile sibi in animum induxerit, persecutionis Deciane tempora describi. Stet ergo, tractatum hunc ad an. CCXLIII, et ad illa que, teste Pontio, presbyter fecerat Cyprianus, referendum. ueterem libelli huius titulum, quem editio  Spirensis, uetus innominata, Remboldi, Erasmi, Manutii, Grauii, et plerique mss. codices tuentur; quique simplicissimus uidetur, et operis contenta commodissime exhibet, nec non Tertulliani nomenclature proxime accedit, retinendum censuimus. Tertullianus, lib. de Cultu Fem. docet, Habitum duplicem speciem circumferre, cultum et ornatum. De his Septimius seorsim egerat in libris de Cultu Feminarum et de uirginibus uelandis. Cum uero rem totam unico uolumine absoluere statuisset Cyprianus, nichil instituto ipsius accomodatius esse potuit, quam ut in fronte operis Habitum, uocem latissime significationis adhiberet. Pontium, S. Martyris libros describere potius quam citare, res est manifesta; unde licet ille de congruente pudicitie disciplina, et habitu sanctimonia digno, mentionem faciat; non proinde titulum libri extendendum existimamus. Non magis quam quia S. Hieron. librum hunc, uolumen de uirginitate appellat, Epist. ad Eustoch., sic inscribendum censemus.

 I.---Disciplina custos spei. Utramque fere Tertulliani paginam implet discipline uox; et apud eum omne pietatis officium hoc elegio censetur. Patientie, fidei, orationis, sanctitatis, monogamie, pudicitie disciplinam passim commendat. Et tractatum huic supparem de uirginibus uelandis, discipline mentione sepius repetita incohat, atque ibidem Paraclito suo hanc institutionis prerogatiuam tribuit. Cyprianus uero, magistrum ad aras sequitur; feticissimis auspiciis, ita imitatus semper, ut corrigat; atque ut is sit quem alii tuto imitentur Que hic congeruntur S. Scripture testimonia, reperire est Epist. Iu  de uirginibus. Et quidem auctori nostro solemne est, pari in causa, iisdem armis ex litteris productis pugnare.

Retinaculum fidei. Cui, ceu funi nautico, fidei anchora alligatur. Sed contrario prorsus sensu Tertul., lib. de Cultu Fem. II, uocat mundum muliebrem, retinacula spei nostre, scil. que spem non sustinent; sed  morantur.

II.---uiuendi timorem. Dixerat supra. Fundamentum omne religionis ac fidei, de obseruatione ac timore proficiscitur. Insuper statim, Ne quod sanctum et purum de Domini dignatione percipitur; minus sollicito timore teneatur.

III.---Nunc nobis ad uirgines sermo est. Locum hunc affert D. Augustinus de Doctrina Christiana, l. Iu, c. 21, in exemplum temperate dictionis Porro obseruat, quod in libello hoc Martyr Cyprianus ac habitu uirginum, non de suscipiendo uirginis proposito scripsit.

Has adhortamur, affectione potius quam potestate. Similiter Tertullianus, de Cultu Fem. l, II, Ancille Dei uiui, conserue et sorores mee, quo iure deputor uobiscum postremissimus; et deinceps: Utinam miserimus ego in illa die Christiane exultationis, uel infra calcanea uestra caput eleuem.

Spadones qui seipsos castrauerunt. Tertul. dixit, qui se Spadonatui obsignant propter regnum Dei.

 u.---Neque enim fas est uirginem, ad speciem forme sue comi. Infra se interpretatur, dum ait, Omnia licent, sed non omnia expediunt.

uI.---Quando in nominis confessione cruciatur. Tertull. prius dixerat, Cum propter Christum lacerata durauerit.

uII.---Et hic cum seculo remansura. Que morituri relinquere coguntur.

Cuius pompis et deliciis iam tunc renunciauimus. Tertull. de Spectac., c. Iu: Cum aquam ingressi Christianam fidem in legis sue uerba profitemur, renunciasse nos diabolo, et pompe et angeli eius, ore nostro contestamur.

Quomodo et Deus manet. Additamentum hoc in Grecis non comparet.

IX.---Sic uiuis ut possis adamari. Tertull. lib. de uirg. uel. rem sic explicat: Arabie femine ethnice, que non caput sed faciem quoque ita totam tegunt; ut, uno oculo liberato, contente sint dimidiam frui lucem,  quam totam faciem prostituere. Quas propterea infelicissimas ait Romana quedam regina, quod adamare magis, quam adamari possint.

X.---Non utantur. uide l. III Test ad Quir., c. 2.

Petrus etiam. Si in tanta dignatione Apostolus, ultimam paupertatem subibat; frustra sibi placeat femine christiane in diuitiarum affluentia.

XI.---Describitur ciuitas meretrix. Locum hunc pariter laudat Tertullianus l. II de Cultu Fem., c. 12: Illa ciuitas ualida, que super montes septem, et plurimas aquas presidet, etc. uid. lib. III Testim. ad Quir., c. 36.

XIII.---Incessu pedum trahentes tunicas. Has una uoce Homerus appellat .

Principales filie Sion. uulgatus ad Hebream ueritatem accommodatius reddit: Decaluabit Dominus uerticem filiarum Sion. Quod postea exinde dicitur, reuelabit Dominus habitum, , quedam exemplaria felicius legunt .

Lunulas. sunt ex Symmachi sententia  , et Hesychii , , , reuera LXX coniungunt . autem interprete eodem Hesychio , scil. monile collo circumdatum, appensa gemma solet ornari. Respectu cuius Hieronymus uertit lunulas, bullas dependentes ad lune similitudinem.

Discriminalia. Acus discriminalis, apud latinos scriptores res satis nota. Hac Fuluia mortui Ciceronis linguam transfixit.

Botronatum. Quicquid ex aduerso senserint Rhenanus et Pamelius, uidetur botronatus aurium ornamentum. Hesichius dicit . Horum botronatuum meminit Tertul, l. II de Cultu.

Dextralia. Que fuerint hec, uix felicius intelligitur, quam ex Tarpeie uirginis pacto, que, referente Plutarcho, prodidisse dicitur arcem Rome Sabinis . uid. Exod. XXXu, 21; Num. XXXI, 50; II Reg. I. 10. Aquila . uertit. Sed in  istis omnibus greca ab Hebreis, latina ab utrisque, et auctorem nostrum ab uniuersis plurimum discedere nemo mirabitur; qui gestaminum, presertim muliebrium, in qualibet gente, et quouis seculo, infinitam uarietatem considerat.

XIu.---Neque enim Deus coccineas. Tert., de Cultu fem. l. II, c. 10: Nimirum enim Deus demonstrauit succis herbarum, et concharum saliuis, incoquere lanas; exciderat illi cum uniuersa nasci iuberet, purpureas et coccineas oues mandare. Hieron. in uita Marcelle eodem modo rhetoricatur.

Peccatores et apostate angeli. Tert., l. I de Cultu fem., c. 2: Illi scil. angeli qui ad filias hominum de celo ruerunt, etc. Hac etiam in sententia uersabantur Lactant., l. II, c. 15; Euseb. de Prep. l. u; August. de Ciuit. Dei l. Xu, c. 23.

Xu---Si quis pingendi artifex. Hec D. Augustinus late exequitur, tamquam exemplum grandis dictionis, loco prelaudato, de Doct. Christ.

 Aemulo colore. Cuius pulchritudinem omnes emulentur.

Tu ad uincendam Domini tui uocem. Ita Tertul. de Cultu l. II, c. 6: Sed enim Dominus ait: Quis uestrum potest capillum atrum ex albo facere, aut album ex atro, itaque reuincunt Deum. Et paulo post: Mirum quod non contra dominica precepta contenditur, ad mensuram neminem sibi adiicere posse pronunciatum est, uos uero adiicitis ad pondus colluras quasdam, etc.

XuI.---Capillos iam tibi flammeos auspicaris. Tert. ibid.: Pessime tibi auspicentur flammeo capite.

Peccas capite. Respicere uidetur, non, quod uult Rigaltius, diminutionem capitis ex iure Romano; sed uerba Apostoli, I Cor. XI, 10, . Porro meminisse uerborum Magistri putarem, dicentis: Sciant quia totum caput mulier est, limites et fines eius eo usque porriguntur, unde incipit uestis.

XuII.---Cum resurrectionis dies uenerit. Idem ibi supra:  uidebo an cum cerussa, et purpurisso, et croco, et illo ambitu capitis resurgatis.

XuIII.---Et quoniam. Sensus uerborum non aliter consistere posse uidetur, nisi cum sequentibus cohereant.

uerba turpia. Fescennini uersus, prorsus obsceni, qui, ut ait Festus, canebantur in nuptiis.

XXIII.---Maioris gratie premium. Ultra modulum gratie Baptismalis, annis iuxta et pietate adultis, uberiora Deus concedit dona: sed uix ulla magis expetenda, quam que carnis desideriis domandis uires suppeditant.



DE UNITATE ECCLESIAE LIBER.

De Unitate Ecclesie. Liber hic, ad soluendum Nouatiani schisma conscriptus, non tantum Cypriano asseritur ex Pontii, et D. Augustini l. II, cont. Cresc., c. 33, aliorumque e ueteribus eiusdem mentione: sed ipsius Cypriani Ep. LIu ,  testimonio. Is enim ibidem agnoscit libellum a se compositum, qui expressit catholice Ecclesie unitatem. Que uerba uolumen hoc respicere, nemo facile dubitauerit. uocis Catholice in libelli titulo additamentum quod passim obtinuit, suffrangantibus mss. quamplurimis omisimus, presertim cum Pontius etiamnum contraxerit, singulari unitatis uocula tractatum hanc designans. Porro D. Aug., loco prelaudato, disertis uerbis librum hunc Epistolam de Unitate appellasse certum est. Cui nomenclature accedere uidetur Facundus l. I, p. 16, loco a librariis  male mulctato: non enim librum Cypriani de Trinitate qui nullus erat, sed de Unitate laudare uoluit, quod locum ipsum inspicienti erit manifestum. Remboldi editio aliam reposuit formulam. scil. de simplicitate Prelatorum, a principio libelli petitam; ubi dicitur moneri nos, esse ad innocentiam simplices, et tamen cum simplicitate prudentes. Tale quiddam accidisse in precedente  Tractatu obseruauimus, apud illos qui titulum instituerunt: De disciplina et habitu uirginum. Tempus quod attinet elucubrati operis; ex illius argumento et Epistola superius laudata; post Cornelli pontificatum, Nouatiani schisma, et Confessorum defectionem conscriptum: porro ante eiusdem Cornelii martyrium, immo ante confessorum reditum in Ecclesiam, nempe an 251 Romam transmissum fuisse constare censemus.

uI.---Hi tres unum sunt. Faustus Socinus Commentariis suis in hanc periochen ait: satis constare illam esse adulterinam, et ab hominibus qui suum dogma de trino et uno Deo, quacumque ratione defendere ac propagare uolebant in locum hunc infartum. Addit porro, quod Hieronymus, ut is qui, ut recte de eo Erasmus alicubi scribit: non satis prudenter sepe ad uictoriam, et ad cause sue defensionem et fauorem multa trahebat, nactus forte exemplar aliquod, aut etiam plura exemplaria in quibus particula ista  ita adiecta fuerat ut, fraus animaduerti non possit, aduersus fidem aliorum omnium exemplarium, tam Latinorum, quam Grecorum, lectionem particule illus tamquam germanam defendere et promouere cepit, conquerens publice, cum culpa et fraude hereticorum abrasam a uulgatis codicibus fuisse. Cui grauissime calumnie de D. Hieronymo falsario, et S. Scripturarum interpolatore, amoliende: sufficere poterit, Cyprianum citasse non modo ante Hieronymi tempora, sed Arii ipsius, et litem de dogmate illo  de trino et uno Deo, scriptorem, qui tamen hic loci, et in Epistola ad Iubaianum hanc pericopen agnoscit. Immo hoc a Tertulliano prestitum, libro adu. Prax. cap. 25. Interim mirari subit, hanc D. Hieronymi Epistolam, que crucem primum Erasmo, et dein Socino et eius sequacibus figebat queque non modo ab ipsis, sed libris mss. passim, et fere omnibus codicibus impressis antiquioribus, et interpretum  commentariis agnita est. Et, ut distinctius paulo agam, habetur in Bibliis latinis que prodierunt Nuremberge an. 1475. uenetiis an. 1498. Basil. an. 1506. Lugduni an. 1520. Paris. an. 1563. Lugdun. au. 1589. Antuerp. an. 1617, hoc nostro seculo, quasi prestigiis quibusdam oculos perstringentibus prorsus disparuisse. Utrum hoc ex casu. an maleficio contigerit, dispiciant eruditi. Epistolam ipsam quia breuis est, neque nunc dierum in promptu habetur, apposuisse non pigebit. Incipit Prologus in Epistolas canonicas Non ita est ordo apud Grecos, qui integre sapiunt, fidemque rectam sectantur, Epistolarum septem, que canonice nuncupantur sicut in latinis codicibus inuenitur. Ut quia Petrus est primus in ordine Apostolorum, prime sint etiam eius Epistole in ordine ceterarum. Sed sicut Euangelista dudum ad ueritatis lineam correximus, ita has proprio ordini, Deo iuuante, reddidimus; est enim una earum prima Iacobi, due Petri, tres Ioannis, et Iude una. Que si sicut ab eis digeste  sunt, ita quoque ab interpretibus fideliter in latinum uerterentur eloquium, nec ambiguitatem legentibus facerent nec sermonum sese uarietates impugnarent, illo precipue loco ubi de Unitate Trinitatis in prima Ioannis Epistola, positum legimus. In qua etiam ab infidelibus translatoribus, multum erratum esse a fidei ueritate comperimus, trium tantummodo uocabula, hoc est, Aque, Sanguinis et Spiritus, in ipsa sua editione ponentibus; et Patris uerbique ac Spiritus testimonium omittentibus, in quo maxime et fides Catholica roboratur, et Patris ac Filii et Spiritus sancti una diuinitatis substantia comprobatur. In ceteris uero Epistolis, quantum a nostra, aliorum distet editio, lectoris iudicio derelinquo. Sed tu, uirgo Christi Eustochium, quam me impensius Scripture ueritatem inquiris meam quodammodo senectutem inuidorum dentibus corrodendam exponis, qui me falsarium, corruptoremque sanctarum pronuntiant Scripturarum. Sed ego in tali opere, nec emulorum meorum inuidiam  pertimesco, nec sancte Scripture ueritatem poscentibus denegabo.

uII.---De superiore parte. De seipso, et doctrina sua, et regeneratorum natiuitate secunda, siue superne uenientibus, passim agit Dominus noster, Ad eamdem ergo mentem uocem illam hic loci trahit D. Cyprianus; et Unitatem, ceu celo lapsam, tunica Christi, que adumbrari statuit. Huius interpretamenti meminit Chrysost. Homil. . Sed concludit .

IX.---Cum generant, simul filios edere. Amor utrique soboli equalis, inquit Plinius, qui l. X, c. 34, late columbarum economiam describit: Pudicitia illis prima, et neutri nota adulteria, coniugii fidem non uiolant, communemque seruant domum. Nisi celebs aut uidua nidum non relinquit, etc.

X.---Episcopi sibi nomen assumunt. Qualis nimirum erat Nouatianus Per temerarios conuenas intelligendi  ueniunt tres ex Italia euocati episcopi, qui ordinationi Nouatiani manus suas commodabant.

Tractatus Sermones. Sic Epist. LXXuII  dicitur, non desinis tractatibus tuis sacramenta occulta nudare. Et statim, Omnibus in tractatu maior, in sermone facundior. Quin hoc ipso opere. Tractatu longo. Hinc fluentibus seculis tractatores dicebantur, qui conciones coram populo haberent. Gloss. Cyr. , tractator.

XI.---In substantia mea. Ponitur pro eo quod LXX habent , qui legisse uidentur [Figure: [Hebrew Text] 1Kb] Hesychius per explicat .

Quando aliud Baptisma. De dogmate hoc alibi dabitur dicendi locus.

XII.---Corruptores Euangelii. De hoc hereticorum sacrilegio uidendi sunt Iren. l. III, c. 5; Tertul. de Prescript. c. 17 et 33, Adu. Marc. l. u. c. 18; Euseb. Hist. l. u, c. 28; Augustin. her. 46. de Manich. et her. 70; Theodorit. l. II Heret. fab. c. 5.

 Spiritu roris. Irrorati erant Spiritus refrigeriis Sed si hec uerborum mens sit, accommodatius diceretur, ipsos Spiritus roris animatos fuisse. Unde suspicio subit, auctorem scripsisse, Deum simplices atque inter se unanimes, spiritu oris animasse. Que loquendi formula in S Litteris satis est usitata.

XIu.---Tales etiamsi occisi. Effatum hoc, quod perpetuo inculcat Cyprianus, Ecclesiam orientalem permeauit De illo enim D. Chrysost in Ep. ad Ephes. Serm. 11, huc respiciens ait , . Quantum nefas et prorsus inexpiabile sit schisma, reliqui Patres nos passim docent. Clem. Ep. ad Corinth., ignat. Ep ad Smyrn. et Ephes., Iren l. Iu. c. 62. Dionys. Alex. ap. Euseb. l. uI. c. 45, Firmilian Ep. ad Cypr., Optat. l. I, Fulgent. ad Monim. l. II, August. cont. Parm. l. II c. 2, uincent. Lirin. c. 34, Prosp. de Prom. et predict. impl. c, 5.

 Xu.---Merita nostra mercedem. Merces ista ex Dei beneplacito, qui sua dona in nobis coronat. Quando de meritis apud auctorem nostrum mentio habetur, recurrendum est ad celebratissimum eius lemma, a D. Augustino, tamquam oraculum sepius laudatum l. III ad Quirin. c. 4: In nullo gloriandum, quando nostrum nichil sit.

Compendio breuiante. Eamdem phrasin habet auctor noster, in Prefatione primi libri ad Quirin.

XuI.---Habentes deformationem religionis. , inquit Apostolus. Deformationem pro descriptione sepius ponit Tertull.: Utriusque exitum deformans, Herodis tormenta, et Ioannis refrigeria, Adu. Marc. l. Iu, c. 34; Simulachrum non prius argilla deformat, Apol. c. 12.

XuII.---A semetipso damnatus. Certe nullis mortalium magis quam Nouato et Nouatiano hec Apostoli uerba quadrant, illi enim non prius ab Ecclesia quam a seipsis secessum fecere. Alter postquam in Africa  lapsos omnes sine mora admittendos contendisset, Romam nauigans contrarium dogma proposuit, nimirum pro inexpiabili scelere habendum si umquam admitterentur. Alter qui iudicio cleri Romani de recipiendis larsis non interfuit modo sed etiam prefuit: propria manu scripsit, proprio ore publice legit litteras ad Africanam Ecclesiam ea in causa transmissas, in illa ipsa Roma, sententie istius, hoc est sue assertores, apostatis et lapsis adnumerandos docuit; ibique cum episcopatum abiurasset inuasit.

XuIII.---Ubi signantur qui Dominum promerentur. Non tantum inter Baptismi solemnia, frontibus crucis signum imprimebant Christiani, Sed ad omnem progressum atque ad lumina motum, ad omne aditum et exitum, ad uestitum et calceatum, ad lauacra, ad mensas, ad lumina, ad cubilia ad sedilia, quacumque illos conuersatio exercet, frontem crucis signaculo terebant. Referente Tertul. de Corona Mil. c. 3. Interim cultus religiosus aberat. Cruces, inquit Octauius apud Minut.  nec colimus, nec optamus.

XIX.---Plenis satisfactionibus. Quid plena satisfactio, infra in libro de Lapsis discutietur.

XX.---De confessoribus quosdam. Perstringit Maximum. Nicostratum Euaristum, aliosque, qui litteris suis Nouatianum ad episcopatum commendabant, partesque eius fouebant.

XXII.---Exciderunt a fide. , non crediderunt, reddit uulgatus interpres, sed noster rectius uirius concepisse; uox enim illa respicit, quod supedetur dicebatur, .

XXIII.---Concordie glutino. Nimirum uno episcopo, Ep. ad Pupianum ait: Ecclesiam esse plebem sacerdoti adunatam, et pastori suo gregem adherentem. Optatus episcopum uocat, sponsum coagulum pacis.

XXuI.---Nec decimas damus. Ex nature prius multo, quam legis Mosaice prescripto decimas solutas; si minus fidem faciant que in lectione LXX Interp. habentur, Genes. Iu 7, ,  , ; certe que leguntur capite XIu, 18. de decimis ab Abrahamo pensitatis, id euicerint: presertim cum mos iste per uniuersum terrarum orbem, quasi publico humani generis decreto, olim inualuerit. Cuius rei testes locupletissimi Herodot. l. I, 2, 3, 9, et passim; Dionys. Halic, l. I, 4, 6. Pausan., Eliac., et Phoc.; Diod. Sic. l. I; Plut in quest. Rom., in Camil., Syll., Lucull., etc.; Arist Oecon. l. II; Thucyd. l. III; Iustin. l. XuIII 20; Cicer. de Nat Deor. l. III; Liu l. u, c. 21. Cum primum luce Euangelica perfunderetur orbis, oblationibus, primitiis, sportulis, et totius rei familaris in Ecclesie subsidium uenditionibus, nichil decantatius. Immo Patres antiquissimi de decimis soluendis uerbis disertissimis mandant. Iren. l. Iu, c. 20. ait: Sacerdotes sunt omnes Domini Apostoli, qui neque agros, neque domos hereditant hic, sed semper altari et Deo seruiunt. De quibus et Moyses: Non erit sacerdotibus Leuitis in tota tribu Leui pars, neque substantia cum Isrel: fructificationes Domini substantia eorum manducabunt  eas Propter hoc et Paulus: Non inquiro, inquit, datum, sed inquiro fructum. Et in eodem lib. c. 27: Propter hoc Dominus, pro eo quod est non mechaberis. non concupiscere precepit: et pro eo quod est: non occides, neque irasci quidem: et pro eo quod est decimare, omnia que sunt pauperibus diuidere. Hec omnia non dissoluentis legem erant, sed extendentis et dilatantis. Porro c. 34: Illi quidem decimas suorum habebant consecratas, qui autem perceperunt libertatem, omnia que sunt ipsorum ad dominicos decernunt usus; hilariter et libere dantes, ea que non sunt minora, utpote maiorem spem habentes. Sic Origen. in c. XuIII Numer.: Nemo licite nec legitime utitur fructibus quos terra produxit, nec animantibus que pecudum protulit partus, nisi ex singulis quibusque Deo primitie, id est, sacerdotibus offerantur. Hanc ergo legem obseruari etiam secundum litteram, sicut et alia nonnula, necessarium puto. Et deinceps addit: Dominus dicit in Euangeliis: ue uobis scribe  et pharisei hypocrite, qui decimatis mentham, hoc est decimam datis menthe, et cymini et anethi, et preteritis que maiora sunt legis: hypocrite, hec oportet fieri, et illa non omitti. uide ergo diligentius quomodo sermo Domini uult fieri quidem omnimode que maiora sunt legis, non tamen omitti et hec que secundum litteram designantur. Quod si dicas quia hec ad phariseos dicebat, non ad discipulos; audi iterum ipsum dicentem ad discipulos: Nisi abundauerit iustitia uestra plusquam phariseorum et scribarum, non intrabitis in regnum Celorum. Quod ergo uult fieri a phariseis, multo magis et maiori cum abundantia uult a discipulis impleri, etc. Mora esset singula huc spectantia percurrere: consulat is cui otium est, Hilar. in Matt. c. XXIu, Explan. Psal. CXuIII, Octon. He, Nazianz. Orat. u, Hieron. in Malac III, Chrysost. Hom. 35, in Genes. XuIII, in Act. Apost. XIu et Hom. 4, in II, c. ad Eph., Ambr. Com. in Luc. c. XI. l. uII. Serm. 34. in Fer.  III. Serm. in die Asceas., Augustin. in Psalm. CXLuI. Serm. de Temp. 166 et 219. Hom. 48. Immo uideantur que auctor noster habet. Ep. I, ad Pamelii numeros 66, ubi ait Leuiticam tribum de fructibus qui nascebantur decimas recepisse: quod totum fiebat de auctoritate et dispositione diuina, ut qui orationibus diuinis insistebant, in nulla re auocarentur, nec cogitare, aut agere secularia cogerentur. Que nunc ratio et forma in clero tenetur, ut qui in Ecclesia Domini ordinatione clerica promouentur, in nullo ab administratione diuina auocentur, etc.



DE LAPSIS.

Lapsus, ubi de moribus agitur, significare solet grauiorem quamlibet noxam, qua quis in uite cursu non solum titubat et gradu dimouetur, sed prosternitur et decidit. Ita Adami peccatum eius lapsus passim appellatur. Sed in usu Ecclesiastico illi fere  intelliguntur lapsi, qui persecutionis tempore minis aut tormentis cessere; quique disiecti, postrati et iacentes infra dicuntur. Quemadmodum illi qui in fide permansere stantes appellati, quos Zach. propheta uidetur adumbrasse, c. III, 7, ubi ambulanti in uiis Domini, et custodiam eius custodienti promittitur sors [Figure: [Hebrew Text] 1Kb] inter stantes. Lapsorum uarie fuerunt classes: 1o eorum qui libellis securitatem paciscebantur, et libellatici dicti. 2o Qui thus adolebant, aut de uictimis epulabantur; qui thurificati et sacrificati, audiebant. 3o Qui blasphemiis nefas cumulantes Christianum nomen eiurarunt, et apostate appellati. Cum uero Deciana clades plurimos uariis hisce ruine generibus perculisset: iique Nouati et Felicissimi et presbyterorum quorumdam qui cum ipsis sentiebant factione; aut etiam martyrum benignis nimium suffragiis subleuati, reditum in Ecclesiam impudenter postulabant: Cyprianus, quod olim facturum se promiserat, pace Ecclesie reddita, quid de singulis statuendum sit librato cum  fratribus consilio, decernit. Libellus hic, ut et precedens de Unitate, Carthagine primum, et ut par est credere, in ipso concilio, lectus; dein Romam transmittebatur, quod ex Epistola 54, ad Pamelii numeros 51, docemur. uoces iste in fronte operis: Pax ecce, dilectissimi fratres, Ecclesie reddita est: et quod difficile nuper incredulis, ac perfidis impossible uidebatur, ope atque ultione diuina, securitas nostra reparata est; satis indicant post Decii mortem, idque statim post nuntium acceptum, libellum hunc Romam fuisse transmissum. Prius autem aliquanto scriptum, et Carthagine publice lectum minime dubito. Plures enim menses, quibus concilium in lapsorum causa frequenter habitum, a Cypriani reditu ad Decii mortem, eamque in Africa renuntiatam, intercessere. Sed auctores id iuris in scripta sua perpetuo uendicant, ut quedam subinde propre nata addant, detrahant, et uarie immutent, quod etiam a Cypriano hic loci  factum existimo. Scripti huius meminerunt Pontius, Eusebius, Rufinus, Augustinus, Fulgentius, Pacianus, et alii passim ueteres.

II.---Cohors Candida. Pariter et martyres dicti a nostro auctore, Massa Candida. Sic Tertull de Coron: De martyrii candida laurea melius coronandus. Interim respectu habito ad sanguinem fusum, floridi et russati alibi appellantur.

Ab impio sceleratoque uelamine. Omnis fere gentilium religio, in mortuorum cultu et placandis diis manibus uersabatur; unde habitu funereo et uelato capite sacra ut plurimum peragebantur. E contra uero preeunte Apostolo I Cor. XI, 10. Christiani homines nudo capite preces fundebant, feminis tantum modestie et obsequii ergo in Ecclesia uelatis. Porro obnubilatum caput seruilis conditionis signum. Unde seruili pene subiiciendus, uelamento obductus. I, lictor, apud. Liu. I, inquit Horatii periclitantis pater, colliga manus que paulo ante armate  imperium populo Romano pepererunt. I, caput obnube liberatoris urbis, etc.

Frons cum signo Dei pura. Nempe in Baptismi lauacro signata, et spinei Domini Iesu serti memor, admittere non potest aliud capitis gestamen, aut habitum a candidatis diaboli introductum, quod ait Tertull. in lib. de Cor. qui etiam refert Claudium Saturninum in libro de Coronis; origines, causas et species et solemnitates earum ita edisserere, ut nullam gratiam floris, nullam letitiam frondis, nullum cespitem, aut palmitem, non alicuius capiti inuenias consecratum.

II.---Maligna obtrectatione debilitet. Ut se lapsi excusatiores facerent, decebant plurimis inter stantes pariter cum ipsis fuisse succubituros si pariter tentati: si non tunc fuga  elapsi. In causa non absimili dictum: Casta est quam nemo rogauit.

Dies negantibus prestitutus excessit. Proposita fuerant  aduersus Christianos edicta, ut intra diem prefinitum Christianus quisque, coram preside, proconsule, alioue magistratu profiteretur se renunciare Christo: Ni faceret capite esset plectendus, aut forte bonis exilioue mulctandus. Postquam illud tempus elapsum esset, quicumque se non profitebantur, penis denunciatis fiebant obnoxii; et proinde inter confessores erant numerandi. Hanc ob causam ait noster, non prescripta exilia, non destinata tormenta, non rei familiaris damna episcopos terruerunt.

u.---Disciplinam pax longa corruperat. Sulpitius Seuerus triginta octo annos pacis Ecclesie computat; scil. a Seuero Imp. ad. Decium; siquidem Maximiniani attentata Ecclesiarum aliquarum Clerum dumtaxat percellebant; Africamque intactam reliquerant. Eadem fere dicuntur Epist. XIII. ad Pam. numeros 7.

uI.---Corrupta barba. Respicit Leuit. XIX 27, ubi interdicitur, ne corrumpantur anguli barbe. Hac de re uid. l. III, cap. 84, ad Quir. De feminarum  moribus in lib. de Cultu egit.

Iungere cum infidelibus; Respicit auctor monitum D. Pauli II Cor. uI, 14, et I Cor. uII. uid. l. III Testim. ad Quirin. c. 62.

Episcopi plurimi. Hunc locum sepius attingit D. Augustin. adu. Donatistas; uid. l. III, cont. Ep. Parmen. c. 2, et l. Iu, cont. Cresc., c. 26.

Esurientibus in Ecclesia fratribus. Quamquam Apostolis consultum uidebatur, Act. uI, ut non derelinquerent uerbum Dei, et ministrarent mensis, et inde diaconi subrogati, pauperum tamen cura apud episcopos perpetuo mansit. Quam sollicite hoc procurabat D. Paulus, eius Epistole nos passim docent. De moribus Christianorum sequentis seculi rationem reddit Iustinus Apol. II: , , , , . Hanc fuisse perpetuam  D Cypriani sollicitudinem Epistole eius nescire nos uetant; presertim Ep. LXII, ad Pam. num 60, ubi redimendis captiuis, si recte rationes subduxerit Rigaltius, librarum 25,000 erogabantur.

Ad prima statim uerba. Terrore hoc inexpectato perculsos Cyp. Ep. LX, ad Pam. num. 57, Subitatos appellat. Similem lapsorum in Aegypto hoc ipso tempore stragem late describit Dionysius Alexandrinus apud Euseb. l. uI, c. 41.

uIII---Ascenderent apprehensi. Hanc lectionem quem mss. plerique tuentur, commendat similis locutio Cleri Rom. Ep. uIII, ad Pamel. numeros 3: Ascendentes ab hoc quod compellabantur reuocauimus.

Ad Capitolium sponte uentum est. Arcem Carthaginensem, imitamentum Romane. Nouatiani et Donatiste Catholicos, quod huc ascendentes lapsos recepissent, per contemptum uocabant Capitolinos. Sic Pacianus Ep. II: Numquid Cypriano sancto uiro hoc obest, quod populus eius Apostalicum nomen habet, uel  Capitolinum, uel Synedrium?

Qui iam diabolo renunciarat. Solemnia hec Baptismi uerba Tertul. de Spectac. c. 4 et alibi passim inculcat; quod etiam a Cypriano nostro aliisque Patribus factum. Formula hec antiquissima non aliunde ortum duxit quam a Christianismi initiis, et uidetur esse illud de quo D. Petrus I Ep. III, 21, in Iudeorum Baptismo, proselytus patriam, parentes et humanitatem eiurabat; Christianus uero, noxias cupiditates, seculi pompas, et diaboli nequitiam abdicat et amandat.

IX.---Lethali poculo propinata est. Respicit libamina gentilium, de quibus D. Paulus I Cor. X, 21: Non potestis calicem Domini bibere et demoniorum.

Infantes quoque. De eorum Baptismo uid. ad Fidum. Quem morem late impugnat Rigaltius notis suis in dictam Epistolam, et hic loci dicit: Hoc sensu permoti censuerunt infantes baptizandos, signum fidei dederunt homini, priusquam esset homo fidei capax.  Signum sine re, ipsius rei uicarium fecerunt. Ex anabaptistarum fece fanaticus non alia scripsisset. Itane uero infantes fidei prorsus incapaces? Si hoc ratum sit, quomodo Ioannes Baptista aliique a matris utero pleni Spiritu sancto? Porro circumcisio ante legem, et sub ipsa, erat federalis ritus, qui pro fundamento habuit fidem in Messiam postmodum uenturum; quemadmodum eius antitypus Baptisma sub Euangelio, innititur fide in eumdem Messiam qui aduenerat: si uero infantes Isrelitarum, licet fidei actualis incapaces, ad circumcisionem recipiendam fuerant idonei; pariter et parentum Christianorum nati, eodem obice, fidei scil. defectu, non obstante, Baptismi esse poterint participes. Baptizati pridem illi erant Infantes, qui acris et uiuidi illius sensus qui prefertur, specimina dederunt; quare manifestum et perperam dici exinde Ecclesiam permotam censuisse infantes batizandos. Porro ante Cypriani seculum infantium Baptismum in Ecclesia receptum, Ireneus nos docet l. II, c. 39, qui renasci apud Deum dicit infantes et paruulos  et pueros, et iuuenes et seniores. Similiter Origenes in c. uI ad Rom., ait: Ecclesiam ab Apostolis traditionem suscepisse etiam paruulis Baptismum dare. Morem illum Tertulliani seculo obtinuisse, uel hinc constiterit, quod iste centrarium suadeat: Quid testinet innocens etas ad remissionem peccatorum? Que sententia adeo plurimis placuit, ut Baptismum ad ultime senectutis tempora differendum censerent. Id nimirum satagebant, ut de uenia per lauacri salutari expiationem securi, peccandi commeatum sibi facerent.

Amiserunt paruuli. D. August. Ep. XXIII ad Bonif. rem sic expedit: Amiserunt, dixit, quantum attinuit ad illorum scelus, a quibus amittere coacti sunt. Amiserunt in eorum mente ac uoluntate, qui in illos tantum facinus commiserunt. Nam si in seipsis amisissent, remansissent utique diuina sententia damnandi. Quod si sanctus Cyprianus arbitraretur, non eorum defensionem continuo subiiceret, dicens, etc.

X.---Discedite, discedite. Causam suam agit Cyprianus  aduersus obtrectatores, qui fugam tamquam rem turpem ipsi impegerunt; hanc ille non modo ceu licitam uidetur defendere, sed tamquam rem imperatam commendare: hac ex parte a Magistro Tertulliano longe discedens.

XIII.---Nunc flagella scinderent. Pariter tormenta hec describit Tertul. Apol. c. 30: Expansos ungule fodiant, cruces suspendant, ignes lambant, gladii guttura detruncent, bestie insiliant.

Aemilio aliquando Dominus ignouit. Baptismus sanguinis ex Ecclesie ueteris sententia non minus certo omnem anteacte uite labem eluebat, quam aque lauacrum: proinde cum Castus et Aemilius ad martyrii decus admissi erant, de uenia ipsis facta minime dubitandum. Unde Ep. XuIII, ad Pam. numeros 13, lapsos qui ad pacem festinabant sic alloquitur Cyprianus: Acies adhuc geritur, et agon quotidie celebratur; si commissi uere et firmiter penitet, et fidei calor preualet: qui differri non potest potest coronari. Quod dicitur Dominum  hic aliquando ignouisse, uidetur innuere hoc pridem Carthagine factum.

Xu.---Sanctum Domini. Infra uocat sanctificatum in sanguine Domini cibum et potum, ut recte admonet Rigalt.

Domini corpus inuadunt. Duplici S. Scripture testimonio se explicat auctor noster; scil. Leuit. XuII, 3, ubi dicitur: Caro sacrificii quod est Domini, et I Cor. X, 27: Quicumque ederit panem, aut biberit calicem Domini, etc. Explicatissime Facundus Cypriani sectator fidissimus, l. IX, c. 5: Sacramentum corporis et sanguinis Christi, quod est in pane et poculo consecrato, corpus eius et sanguinem dicimus, non quod proprie corpus eius sit panis, et poculum sanguis, sed quod in se mysterium corporis eius sanguinisque contineant. Hinc et ipse Dominus benedictum panem et calicem, quem discipulis tradidit, corpus et sanguinem suum uocauit.

XuII.---Sed cum iudicii dies uenerit. Respicit locum  D. Ioan. Apoc. uI, 10, quem statim laudat, ubi dicitur: quod sub ara Dei anime occisorum martyrum clamant magna uoce, dicentes, quousque, etc. ueteres in ea erant sententia, de solis martyribus ante diem iudicii sententiam fuisse latam, de aliis omnibus ampliatura.

XuIII.---Prius quam uindicetur. Pax a martyribus concessa, non omnino ualebat, antequam coronati fuissent. uid Ep. Luciani; ubi post Pauli et aliorum martyrum arcessitionem, eorum nomine pax dimittenda perhibetur. Et merito hoc factum; siquidem non pauci confessores postmodum lapsi uel ipsi fuerant.

XIX.---Nam et Moyses. Locum hunc laudat Pacianus, Ep. III, et repulsam pati sanctorum preces docet, si pro non rogantibus petant, si pro perseuerantibus in crimine deprecentur, si non singulos, si non paucos, sed millia multa defendant.

XX.---Nemo infamet martyrum dignitatem. Nemo, inquit, conuellat priuilegium olim illis indultum, ut pro lapsis intercederent; modo intra terminos prefinitos  sistatur. Si nimirum quod dicitur Ep. 17, ad Pamel. num. 10, largiantur, qualia in preteritum, antecessores eorum martyres concesserunt. Tert. ad Mart.: Pacem quidam in Ecclesia non habentes, a martyribus in carcere exorare consueuerunt. Pax uocabatur uenia lapsis concessa; quia per eam ad sacrorum, et, speciatim, orationis commercia, et pacis osculum, orationis signaculum, Tertulliani sunt uerba, admittebantur.

XXI.---Iram animationis. LXX posuerunt .

XXIu.---Ad precandam misericordiam. A Deo Patre, et Filio Domino Iesu Christo quos eiurauerat.

XXu.---Sacrificantibus nobis. uid. que diximus ad lib. I adu. Iudeos, cap. 16. Ad Eucaristie mysteria participanda, olim admittebantur infantes statim post Baptismum; ex ui uerborum Domini Io. uI, 53: Nisi manducaueritis carnem filii hominis et biberitis eius sanguinem, non habebitis uitam in uobis. Differebantur uero postea ex monitu Apostoli I Cor. XI, 28: Probet  seipsum homo, et sic de pane illo edat, et de calice bibat.

XXuI.---Cinerem ferre. In more erat ut Eucaristie participes, accepta panis portione, non solum inter sacrorum solemnia comederent; sed aliquid reseruarent, domumque deferrent, ibique uel ante cibum, uel in periculis, aut rerum agendarum auspiciis, sumerent: quemadmodum cum Eulogiis deinceps factum. Mos hic uidetur perdurasse usque ad concilium Cesar-Augustanum. Huc spectat illud Tertul. l. II ad Uxor.: Nesciat maritus quid secreto ante omnem cibum gustes; l. de Orat.: Accepto corpore Domini et reseruato. Panem eucaristicum in Dominicum corpus transsubstantiari, fidem uidetur superare; sed maius quiddam si fieri potest; quodque nemo facile dixerit, Dominicum corpus in cineres fuisse conuersum.

XXuII.---Fecisse se dixit. Putat eruditissimus Rigaltius loco huic lucem accessuram ab Epistola clericorum Ecclesie Romane, ubi timidus Christianus profitetur  se dedisse premium concussori, siue militi, siue presidi, ne quod non licet faceret; scil. ne cogeretur sacrificare idolis. Utique hoc ex Epistola ad Antonianum, nimirum Ep. 55, ad Pam. num. 52, uberius illustrari. At uerba hec aliud quiddam innuere uidentur; libellatici nempe uice, alium aliquem id egisse aut dixisse, quod in auctorem ex merito rediens, illum denegantem seu lapsum constituat. Species itaque facti quod Cyprianus hic respicit hec potius fuerit. Christianus male sibi metuens, aut Ethnicum submittit qui eius personam induens sacrificaret, fidemque eiuraret, et libellum siue chartam certificatoriam obtineret alterius nomine, qua si forte in questionem uocari contigerit, is se tueretur, et delatores auerteret: quasi legibus imperatorum ab ipso abunde fuerit satisfactum: uel saltem pretio aut prece istiusmodi tesserulam obtineret que hec ita gesta fuisse profitebatur. Et quidem hoc in casu libellaticus rectissime dicetur fecisse: quicquid alius faciendo commisit, et se infidelem illicita  nefariorum libellorum professione prodidisse. Certe nuper apud nos sub Cromuelliana tyrannide, cum rebellium arma optimum principem oppressissent, et uictores in eos impotentissime grassarentur quotquot in fide permanserunt; plurimi fuere qui in aduersa castra transierunt, et aperte desciuerunt, apostatis annumerandi. Multi etiam erant, modestius, ut sibi uidebantur, mali, qui tesserulis  uel pretio emptis, aut ab indutis personam eorum acceptis; securitatem paciscebantur; iactantes interim, se in fide permanere nec per nefaria federa coniuratis consensisse; licet tesserule id asserentis, opportuno mendacio se protexissent: quod quidem hominum genus, libellaticis uidetur accensendum. Apud Presidem ipsum totam hanc scenam olim fuisse quandoque adornatum, docet nos predicta Ep. ad Antonian. Et reuera nisi ipso conscio, uix commode transigi potuit. Immo demum, nonnumquam coram ipso Preside libellaticos disertis uerbis licet priuatim,  Christum eiurasse constat ex Ep. 66, ad Pam. num. 68, ubi Martialis et Basilides dicuntur libellis idololatrie commaculati, et nefandorum facinorum conscientia uincti, et iterum, nefando idololatrie libello contaminati. Unde etiam in publicis actis continebatur, Martialem contestatum fuisse, se obtemperasse idololatrie, et Christum. Tantillum distabat iste libellaticorum ordo, ab impudenti et aperta apostasia.

Omnes scribentur. Sic. LXX, quasi ad Librum uite et Acta Dei iudicis respiceretur.

XXuIII.---De hoc uel cogitauerunt. Eruditissimus Lombertus recte hinc colligit, crimina secreta confessione et penitentia apud Deum expianda: nec auricularem confessionem, quod uoluit Pamelius, exinde confici. Dicit porro predictus uir doctus, Cyprianum hic loqui tantum de penitentia publica, et in dictorum fidem citat Morinum, qui priuatam penitentiam seculo septimo imputat lib. uII de Administ. Penit. Certe ualentiniani et Theodosii euo, in Ecclesia Romana  penitentiam, non a presbytero priuatim, sed ab episcopo publice irrogatam, aperte docet Sozom. Hist. Eccl. l uII, c, 16. Qua de re consulantur annotata eruditissimi ualesii.

XXX.---Lauacra quotidie celebrat. Delicatam hanc et sibi blandientem penitentiam, uiuis depingit coloribus Tertul. sub fin. lib. de Penit.

XXXI.---Exomologesin Deo facerent. Respicit LXX Interpretum adiectitiam historiam, ubi tres Pueri in fornacis medio, propria peccata, et totius populi delicta late confitentur. Inde etiam ratio petenda dictorum in libro superiore, nimirum quod pueri predicti erant spiritu roris animati: illic enim dicitur quod Angelus Domini caminum reddidit . Istis exigenda sunt que superius hac in re dicta, p. 81.

Domino satisfacere. uidentur ille satisfactiones consistere in istiusmodi uite tenore et instituto, que de penitentia serio acta fidem faciant, eamque promoueant  atque procurent per omnem prosternendi et humilificandi hominis disciplinam, conuersationem iniungentem misericordie illicem, ut ait Tertul. de Penit. Infeliciter quidem cessit, quod dum prisci scriptores exomologesin et solemnes penitentie erumnas satisfactionis nomine ornarunt, arrepta sit ansa Socinianis aliisque hereticis docendi ipsum Dominum nostrum non aliter satisfecisse: Et ex aduerso, cum alii meritorum Christi uindicias meditarentur, ita illum satisfecisse contendant, ut sacrilegii instar sit, si nos penales aliquos penitentie actus adhibeamus. Certe D. Paulus a Corinthiis suis II Cor. uII, 11, uidetur exegisse, non sollicitudinem modo, sed defensionem, sed indignationem, sed timorem, sed emulationem, sed uindictam: et idem Apostolus, I Cor. u, 2, et II, 12, 21. Ecclesie in delinquentes censuras non sine publico luctu irrogari ostendit; et prorsus absurdum uideretur ut a noxa alieni in merore agerent, cum interim flagitiosi in deliciis uolutarent genioque  indulgerent. Status huius luctuosi habitum describit Tertullianus in lib. de Penit. Ut sit, sacco et cineri incubare, corpus sordibus obscurare, animum meroribus deiicere, illa que peccauit tristi tractatione mutare, ceterum pastum et potum pura nosse, non uentris scil., sed anime causa, plerumque uero preces ieiuniis alere, ingemiscere, lacrymari, et mugire dies noctesque ad Dominum Deum, presbyteris aduolui, caris Dei adgeniculari, omnibus fratribus legationes deprecationis iniungere. Hec omnia exomologesis. Ergo si ex istis aliquid desideraretur, non erit plena satisfactio. Interea tamen non euanida queuis et perfunctoria delibatio horum operum sufficiet, alibi auctor noster requirit longam et plenam penitentiam, ut trahatur diu penitentia, ut agant penitentiam lapsi iusto tempore, ut non ante legitimum et plenum tempus satisfactionis, pax concederetur: eique opponit ueniam crudo tempore factam. Quodnam uero temporis spatium pro maturo et legitimo haberi debeat, non adeo in promptu fuerit statuere. Satis constat, paulo ante, et post concilium  Nicenum, et halcyonium Constantini seculum, cum in Ecclesiam mundus conflueret, et pacem licentia sequeretur; acrioribus exemplis fuisse opus, adeo ut flagitiis quibusdam, 8, 12, 15 annorum, immo uite totius, quocumque extenderetur, spatium sit prefinitum. Sed uerisimile uidetur Apostolorum euo et deinceps usque ad Montanum, extra casus idololatrie, mechie, et homicidii, qui forte excipiendi, lenius fuisse actum. Certe penitentia incesto Corinthio imposita, qui matrimonii iura crimini suo pretexebat, non ultra interuallum scriptionis prime et secunde Epistole perdurauit. Hoc autem uidetur contineri temporis spatio quod impendebatur itineri Timothei ex Macedonia ad Corinthum, et eiusdem exinde reditum. Porro notari poterit, ipsum Cyprianum qui longam et plenam satisfactionem, iustum tempus, et diu tractam penitentiam adeo districte exigit, et forte primus omnium ueniam ullam idololatris concessit; ex Concilii ibidem habiti decreto, ubi lapsis penitentiam  istam iniunxerat, pacem illis protinus dandam, hoc est, post semestre fere spatium, monet et contendit. Immo si omne tempus post admissum crimen, nimirum a Decii imperii initiis adiiciatur, certe triennii spatio continebitur. uid. Ep. LuII, ad Pamelii numeros 54. Penitentia quidem alter baptismus est, et quemadmodum catechumenatus competentieque mora, ex eorum perfidia ortum duxerat, qui statim in Ecclesiam admissi, eadem facilitate eamdem deseruere; ita fletus, audientie, et consistentie interualla, tamquam sufflamina quedam ad penitentie postliminium, et secundam post naufragium tabulam, intercesserant; ut eorum nequitie occurreretur, qui de remedio securi, in exitium denuo precipites ferebantur.

XXXIII.---Spiritum transpunctionis. Hic reddit uulgatus interpres soporem; sed Rom. XI, 8, habet compunctionem. dicit Theophylactus ex mente Chrysostomi  . , . Hesychius uero reddit.

Dilectum ueritatis. Dilectionem nimirum; . uulgatus habet, caritatem ueritatis.

XXXuI.---Cum conuersus ingemueris. LXX interpretes in hac lectione preiuere, quam haud facile ex textu hebreo elicueris. Hieronymus tamen agnoscit, non modo in Epistola ad Sabmianum, sed in Commentario; et dicit quod iuxta anagogen omnes ad penitentiam peccatores, et precipue hereticos cohortatur sermo diuinus, quod cum reuersi a uitiis ingemuerint, et egerint penitentiam salui fiant, et tunc intelligant ubi prius fuerint et quod frustra in uanis sperauerant.

Malitias irrogatas. Intellige mala pene. LXX habent, . Tert. l. II adu. Marc., c. 24, ait, Et penituit Dominum de malitia quam dixerat facturum se illis, nec fecit.



DE ORATIONE DOMINICA.


De Oratione. Pontius in recensione operum S. Cypriani, post tractactus de Lapsis et Unitate, hunc memorat, qui docet Euangelice precis legem. Et hoc fere ordine editores omnes; certe Spir. uet. innom Remb Eras., ut alios preteream, reposuerunt; ita ut librum de Lapsis immediate sequeretur. Et reuera si quis perpetua ad unitatem tuendam monita, que utramque paginam hoc implent considerauerit, non alio a precedentibus aut instituto, aut tempore conscripta iudicabit. Sed cum priora scripta sub finem anni 251 Romam missa fuisse cognoscantur, hoc ad sequentem, nimirum 252, uidetur reiiciendum. Ex martyris nostri lucubrationibus, uix aliud D. Augustino commendatius occurrit. In lib. de Gratia et Libero Arbitrio ait: Commoneo et exhortor, ut beati Cypriani librum quem scripsit de Oratione Dominica diligenter legatis, et quantum uos Dominus adiuuerit intelligatis, memorieque mandetis. Pariter laudat Ep. XLuII. et  CuII, nec non l. Iu, c. 9, ad Bonif. cont. duas Epist. Pelag., et l. II de Bono Perseu., et de Corrept. et Grat. c. 5. Porro D. Hilarius hunc Tractatum adeo omnibus numeris absolutum censuit, ut commentariis suis in Matt. Can. 5, dixerit, quod de Orationis sacramento necessitate commentandi, Cyprianus uir sancte memorie liberauit: quamquam et Tertullianus hinc uolumen aptissimum scripsisset, etc.

II.---Que enim potest esse magis spiritalis Oratio. Nouatores fanatici illam solum precem spiritualem censent, que extemporaneo feruore effunditur, a Cypriano nostro longe diuersi. Tertull. in lib. de Orat. dixit quod Oratio a Christo constituta, ex tribus constituta est, ex sermone quo enunciatur, ex spiritu quo tantum potest, ex ratione qua suscipitur.

III.---Inconditis uocibus. Cum modestia, inquit Septimius, et humilitate adorantes, magis commendabimus Deo preces nostras; ne ipsis quidem manibus sublimius elatis sed temperate et prope elatis; ne uultu quidem  in audaciam erecto, nam ille Publicanus qui non tantum prece et uultu humiliatus atque deiectus orabat, iustificatior Phariseo procacissimo discessit. Sonos etiam uocis subiectos esse oportet: aut quantis arteriis opus est, si pro sono audiamur? Deus autem non uocis, sed cordis auditor est, sicut conspector. Fortasse ethnicam battologiam a Domino notatam Matt. uI, 7, et III Reg XuIII. 26, descriptam, respicit Cyprianus; cuius specimen dat Eschyl. in . Ita porro in recta Deorum nomenclatura fiduciam ponebant Gentiles, ut indigitamentis se tuerentur, ne memoria lapsi religiones confunderent, et numina que placare conabantur offensa redderent.

Per Hieremiam quoque. In codicibus grecis sextum Baruchi caput, dicitur. Rationem supra reddidimus in annotat. ad lib. I adu. Iudeos, quare in laudandis S. Scripturis, libros apocryphos passim adhibebat auctor noster.

In sensu autem tibi debet adorari Deus. Mente siue intellectu, prestari tibi debet adoratio, o Deus,  LXX habent, .

uII.---Pater noster. Lucianus in Philopat. Dominicam Orationem uocat . Adeo minime noua uidetur recepta apud nos nomenclatura a primis uocibus.

uIII.---Singillatim. uox a Tertulliano usurpata. Demonia nullum nomen habent singillatim, l. de Idol.

IX.---Orationis Dominice sacramenta. Nulla uox apud scriptores Ecclesiasticos laxioris est significatus quam Sacramentum Sub hac forma de prece Dominica locutus est D. Hilarius in loco superius laudato.

Breuiter in sermone collecta. Hanc ob causam preces breuiores passim uocantur Collecte Tertul. hanc Orationem appellat Breuiarium totius Euangelii, l. de Orat., c. 1. Hec Chrysost. ait Dominum docuisse , Hom. de Anna. Tertull. uocat l. de Fuga., c. 2: Legitimam orationem, et etiam ordinariam.

 X.---Que uox Iudeos etiam perstringit. Pariter Tert. de Orat., c. 2: Hoc est quod Isreli exprobratur.

Misistis illum sanctum Redundat uox illum, nisi forte quando LXX posuerant , articuli Greci emphasin interpres latinus sic exprimendum putaret.

Remissa peccatorem datur. uocem hanc a Magistro hausit auctor noster, adu. Marc., l. Iu, c. 18, ait, Diximus de remissa peccatorum.

Non quod optemus Deo. Similiter Tert. de Orat., c. 3: Non quod deceat homines bene Deo optare, quasi sit et alius de quo ei possit optari, aut laboret nisi optemus

XII.---Ceterum a quo Deus sanctificetur, qui ipse sanctificat? lisdem fere uerbis Tert., ibid.: Ceterum quando non sanctum et sanctificatum est per semetipsum nomen Dei, cum ceteros sanctificet ex semetipso?

Hec quidem fuistis. Pariter lectum l. III ad Quir., c. 65, utrobique manifesto sed inueterato errore cuius participes Iren. l. Iu, c. 46, et l. u, c. 10; Tert. de Pudic., c, 10; et August. de Penit., c. 10. In  textu greco habetur, , hec aliquando quidam fuistis. Sed nibil muto; non enim quid scribi oportuit, sed quid scriptum fuerat spectamus.

XIII---Representari nobis petimus. Tert. de Orat., c. 5, ait, Ad nostram suspensionem pertinet, regni Dominici representatio.

XIu.---Nam Deo quis obsistit? Sic Tert., ibid.: Non quod aliquis obsistat quo minus Dei uoluntas fiat.

Nemo suis uiribus fortis. Ad repellendos Pelagii furores a nullo ex Patribus liberalius tela suppeditantur; unde illum D. August perpetuo in partes aduocat. uid. ad Bonif. l. Iu, c. 9, ubi integre pagine fere describuntur.

Filius obaudiuit. Nulla fere uox Cypriano usitatior. Tertul. in Exhort. Cast. c. 2, ait: uoluntas Dei in obaudientiam uenerat. Proinde et tu si non obaudieris Deo, etc. Prisci, obseruante Festo, pro obediuit posuere.

XuIII.---Quomodo dicimus Pater noster, quia intelligentium  et credentium pater est, sic et panem nostrum uocamus. D. Hieron adu. Pelag. l III, sub finem ait, Dominus docuit Apostolos suos ut quotidie in corporis illius sacrificio, credentes audeant loqui. Pater noster qui es in Celis, sanctificetur nomen tuum. Illi nomen Dei, quod per se sanctum est, in se sanctificari cupiunt. Illi inferunt adueniat regnum tuum, spem regni futuro tempore prestolantes: ut, regnante Christo, nequaquam regnet peccatum in mortali eorum corpore: iunguntque, fiat uoluntas tua sicut in celo, et in terra, ut imitetur Angelos humana fragilitas, et uoluntas Dei compleatur in terra. Panem quotidianum, siue super omnes substantias uenturum Apostoli deprecantur, ut digni sint assumptione corporis Christi, etc. Si in precibus ad Deum minus solemnibus; quod Cypriano uisum est, aliter orare quam Dominus docuit, non ignorantia sola fit, sed et culpa, certe inter S. Eucaristie mysteria ab Ecclesia precem Dominicam umquam pretermissam minime putandum: presertim cum panis Eucaristicus illis omnino quotidianus haberetur.  Tert. de Orat.: Panem nostrum quotidianum da nobis hodie, spiritaliter intelligamus. Christus enim panis noster est, quia uita Christus et uite panis. Ego sum, inquit, panis uite. Et paulo post, panis est sermo Dei uiui qui descendit de celis. Tum quod et corpus eius in pane censetur. Hoc est, interpretante eruditissimo Rigaltio, Per panis sacramentum commendat corpus suum. Quemadmodum Augustinus, l. I Quest. Euan 43 dixit: Per uini sacramentum commendat sanguinem suum.

Corpus eius contingimus. Affinitate aliqua coniunctus familie aut persone cuicumque, dicitur a ud Latinos auctores illos contingere. Sic Cic. in uerrem, Sueton in Galb., ual. Max., l. X, c. 8. Christianus Domino frater est, immo corporis eius membrum; ita indiuiduo nexu iunctus ipsum non contingit modo, sed participat. Infra, ait nos iure communicationis Christum contingere. Que uerba respiciunt D. Pauli effatum  I Cor. X, 16, ubi uinum Eucaristicum dicitur .

Eucaristiam quotidie. Panis Eucaristicus Christianis erat quotidianus usque ad Hieronymi, Ambrosii et D. Augustini tempora, ut uidere est ex Epist. Hieron. ad Lucam Beticum, et Apol. ad Pammach. Ex Ambr. c. ult. l. Iu et u. Sacram. et Aug. Epist. CXuIII. Porro Can 9 Apost. et Can 2 Concil. Antioch. decretum, , , , . Apud Tertullianum cum scrupulus oriretur, quomodo stationum diebus fideles sacra mysteria partici arent, ita ut non de soluendo ieiunio periclitarentur, reponitur; Nonne solemnior erit statio tua, si ad aram Dei steteris? Accepto corpore Domini et reseruato, utrumque saluum est, et participatio sacrificii, et executio officii, lib. de Orat. sub fin. Ubi obiter notetur Septimium non Ecclesie morem, sed suum inuentum proponere.

 XX.---Posse se sequi. In lib. de Lapsis dicitur: Nec uinci a seculo posset, qui unde uinceretur in seculo non haberet: sequeretur Dominum solutus et liber ut Apostoli, etc. Ubi contra exemplarium fidem doctiss. Gronou. legendum contendit. unde uinciretur, etc.

XXII.---Et remitte nobis. Graues tragedie de his uocibus olim excitabantur, et male audiebat Erasmus quod dimitte nobis reposuisset. Immerito quidem, cum res ipsa leuissimi sit momenti, et ueteres utroque modo locutos fuisse constet. Certe antiquissimum Cypriani exemplar ueronense litteris capitalibus exaratum, ubique retinet Dimitte, Dimisi et Dimittimus; et omnes quotquot sunt codices alicubi saltem usurpant.

Fidem pollicitationis sue reseruantem. Reseruo idem ualet quod seruo. Sic Tert. adu. Iud., Isaac cum ligno reseruatus est.

XXIII.---Remittet uobis peccata uestra. Post hec uerba in Editione Parisiensi an. 1541, assumentum  uiginti fere linearum inseritur, quod pluribus deinceps fucum fecit. Cuius generis et alterum occurrit, sub finem eiusdem paragraphi; neutrum uero mss. alicuius codicis presidio fultum; crimine falsi penis grauissimis uindicando Sed diu hominum animis nefaria illa insedit libido, ut uilem spuriamque prolem, nobilissimis familiis inserere cuperent.

Sacrificium Dei maius est. Non turturis aut agnelle, sed bouis, imo hecatombes Sacrificium maius est maximum. Sic Tertul. de Prescript. c. 2: Hereses mortem eternam, et maioris ignis ardorem inferentes, etc.

XXu.---Ne nos patiaris induci. Interpretamentum Tertulliani pro textu ipso reponit Auctor noster. Ille enim in lib. de Orat. ait: Ne nos inducas in tentationem, id est, ne nos patiaris induci, ab eo utique qui tentat. Ceterum absit ut Dominus tentare uideatur, quasi aut ignoret fidem cuiusque, aut deiicere gestiens. Cyrillus Cat. Mystag. u, ait: ,  , , .

Iram animationis. uid. que dicta in lib. de Lapsis.

Excitauit Dominus Satanam. Eodem modo laudatur locus iste I. III ad Quir. c. 80.

XXuIII.---uerbum consummans. Locum hunc pariter interpretantur Origenes, Procoptus, Tertul. nec non et Hieron. D. Paulus Rom. IX, 38, Domino nostro asserit. Pro consummato Tertullianus decisum sermonem uertit, adu Marc. l. Iu, c. 1.

Faciant uobis homines bona. uox bona in ipso textu subaudiebatur, adiectiuum enim subuantiuum exigit. Sic quod dicitur Luc. XuIII, , Matt. XIX, 16, est, .

XXXI.---Sursum corda Nihil in christiana pietate precum formulis antiquius. Sacerdos uerbis conceptis preibat, plebs inuicem respondebat, idque sine monitore, quod Gentilibus solemne, quia, ut ait Tert. Apol. c. 30, de pectore orabant, id est, preces  memoriter tenebant. Eamdem formulam in Ecclesia Orientali obtinaisse ex Cyrillo discimus; ubi predictis illis uerbis, subiunguntur uerba solemnia etiamnum in usu, Gratias agamus Domino, cum Plebis responso, Dignum et iustum est. Catech. Mystag. u Iustinus Mart. in Apol. II, ueterem Liturgicam describens dicit, post Scripturarum lectionem, et Prepositi concionem: , . , , , . De solemnibus in Baptismo uerbis alibi actum.

XXXIII.---Mortuos simpliciter. Scribendum similiter, nam LXX: , . Et certe minime dubitandum hanc esse genuinam lectionem: sed quia codices omnes in errore consentiunt, idque non tantum hic loci, sed et infra in lib. de Mortalit. religio erat quidquam mutare.

 Missus sum tentare. Ac si cecitatem Tobie immisisset Angelus. Quamquam exemplaria greca, quibus utimur, et latina insuper uersio lectionem non agnoscant; olim obtinuisse ex Syriaca uersione discimus.

XXXIu.---Horam tertiam, sextam. nonam. Tert. de Ieiun. c. 10: Cum in eodem commentario Luce, et tertia hora orationis demonstretur, sub qua Spiritu sancto initiati pro ebriis habebantur; et sexta, qua Petrus ascendit in superiora; et nona, qua templum sunt introgressi, cur non intelligamus salua plane indifferentia, semper et ubique et omni tempore orandi; tamen tres istas horas, ut insigniores in rebus humanis que diem distribuunt, que negotia distinguunt, que publice resonant, ita et solemniores fuisse in orationibus diuinis. Quod etiam suadet Danielis quoque argumentum ter die orantis; utique per aliquarum horarum exceptionem; non aliarum autem quam insigniorum  exinde Apostolicarum, tertie, sexte, none.

XXXu.---Iste est dies quem fecit Dominus. Locum hunc adducit Auctor noster l. II ad Quirin. c. 16, ut probaret Dominum Iesum lapidem dictum fuisse, ubi  legisse pariter uidetur, a Domino factus est iste: que LXX interpretum est lectio, a D. Marco agnita. Hic uero adhibetur iste textus, ut conficiat, Christum diem dictum. Quod interpretamentum Cypriano uidetur peculiare; licet aliunde id satis commode conficiatur.

XXXuI.---Nulla sint horis nocturnis precum damna. Christianos noctu conuentus habuisse res satis nota. Nocturnas conuocationes appellat Tertull. ad Uxor. l. II, Antelucanos uocat Plinius in Ep ad Traian. Sed insuper ex priuata deuotione, fideles lecto se eripiebant, et per noctem exsurgebant oratum, ut ait Tertull. loco prelaudato; sic in Apologet.: Ita saturantur ut qui meminerint etiam per noctem adorandum  Deum sibi esse.



DE MORTALITATE.

De mortalitate.---Siue lue mortifera. Tertullian. de Resurrectione carnis cap. LI, definite explicat. Aliud, inquit, mortale et aliud mortalitas: aliud enim quod patitur, aliud quod pati efficit. Reuera morbus iste epidemicus tam uaria et erratica habuit symptomata, ut ad pestis proprie dicte typum minime responderet. Corporis uires solutus in fluxum uenter euiscerabat. In faucium uulnera conceptus medullitus ignis exestuabat Assiduo uomitu intestina quatiebantur, oculi ui sanguinis inardescebant, quorumdam pedes uel aliqua membrorum partes contagio morbide putredinis amputabantur, debilitabantur incessus, obstruebatur auditus, cecatus fuit aspectus. Teterrima hec lues in Arabia primum nata, deinde in Aegyptum deuecta, postmodum  dum in Africam processit, et exinde per occidentales Romani imperii partes grassabatur; furore Atheniensis illius, quam describit Thucydides emulo, itinere consueto et uia quasi pretoria: ait enim Plinius l. uII, c. 50: Obseruatum a meridianis partibus, ad occasum solis pestilentiam semper ire. Imperantibus Gallo et uolusiano hoc malum contigit, testibus Euseb. in Chron. Oros. l. uII, et Zonar. Annal. l. II. Porro pacis tempore hoc euenisse docet Euseb. l. uII. c. 22, ex litteris Dionys. Alex.: . , . Quibus prestructis, librum hunc anno 152 conscriptum, idque ante redintegratam persecutionem, adstipulante tractatus totius tenore, pronunciamus. Scripti huius meminit Pontius, qui et egregiam a Cypriano peste laborantibus et exinde mortuis nauatam operam pluribus exsequitur. Augustinus lib de Predestin. Sanct. ait, Cypriani librum  de Mortalitate, multis ac pene omnibus qui ecclesiasticas litteras amant, laudabiliter notum. Citat etiam Ep. 107 ad uital., nec non l. II adu. Iulian, cont. 2 Epist. Pelag l. Iu, c. 8. Pariter laudat Euseb. aut saltem Hieron. in Chron.

Iu.---Cogeris maledicere. Christo scil. Ita Paulus persecutionem auspicabatur, quemadmodum de se ipso fatetur Act. XXuI, 11, et ita deinceps Ethnici presides illam promouebant. Sic Euseb. l. Iu Hist. Eccl., c. 15, de martyrio Polycarpi uerba faciens, Proconsulem describit dicentem: , cui SS Martyr reposuit: ,

Compelleris iurare. Per genium Cesaris, aut fortunam eius. Sic Proconsul apud Euseb. l. Iu, c 15, loco prelaudato, Polycarpo ingerit , cui ille respondit, . Proinde Tertullianus in Apol. c. 32, dicit Christianos iurare, sicut non per genios Cesarum,  ita per salutem eorum  que est augustior omnibus geniis. Interim tamen non est dissimulandum uerba hec, ad maledicentiam, et iurandi usum in communi uita, recte posse referri.

Seculum autem gaudebit. siue mundum intelligit, et ita passim uocem illam uertit auctor noster.

uIII.---Morbi istius ualetudo. Nimirum mala ualetudo; unde languidi et infirmi dicuntur ualetudinarii. Cic. Offic l. II, ait: Aesculapius potest prescribere per somnum curationem ualetudinis.

Corruptiuum istud. Sic Tert. de Resurrec. carnis, c. 41, et alibi passim legit.

Nubila serena suspendunt. Tert. in Apol. c. 40: Cum ab imbribus estiua hiberna suspendunt, et annus in cura est.

Nauem scopulosa saxa constringunt. Sic Tert. adu. Marc. lib. II, c. 16: Ferramenta Medici accuses, quod secent, et inurant, et amputent, et constrictent.

 IX.---Sta in iustitia et timore. Hec non occurrunt in grecis exemplaribus, sed habet uulgatus interpres.

X.---uulneribus quoque et uermibus. Sic infra in lib. de Patientia, quasi phthiriasi laborasset. Locus Iobi qui respicitur est c. uII, 4, ubi pulueris non minus quam uermium mentio. Sed hec minime, saltem ad uulgi sententiam, mortuum describunt; in illorum enim sepulchris numquam uermes comparent. Quod additur, nudus etiam ibo sub terram, interpretamentum est uocum LXX .

Ego obtuli memoriam. Sic Apoc. uIII, 3, dicitur Angelus stetisse ante altare habens thuribulum aureum, et data sunt illi incensa multa ut daret de orationibus sanctorum, etc.

Et iterum. LXX legunt . Legisse uidetur Noster, . Pro assistimus legunt iidem, .

 Quomodo Deus manet in eternum. uid. que dicta lib. III ad Quirin. c. 11.

Mundus ecce nutat et labitur. uix alia de causa grauiorem inuidiam sibi conflabant Christiani, quam quod male ominarentur de rebus humanis. Nec quidem temere in hanc sententiam uenerunt; siquidem apostoli non modo finem rerum omnium instare, et ultimos uenisse dies passim testentur; sed addant insuper, ultimam aduenisse horam, I Io. II, 18. In l. de Resurrectione carnis c. 22, ait Tertullianus: uota nostra suspirant in seculi huius occasum, etc. Cum uero ad Gentiles scribit, ut ipsos demulceret. Apol c. 32 e contra ait: Est et alia maior necessitas nobis orandi pro Imperatoribus, etiam pro omni statu imperii, rebusque Romanis, qui uim maximam uniuerso orbi imminentem, ipsamque clausulam seculi acerbitates horrendas comminantem, Romani imperii commeatu scimus retardari.

Amplectamur diem, qui assignat singulos domicilio suo. Mortis dies recte dicitur particularis iudicii dies;  quemadmodum mundi finis, uniuersalis perhibetur: tertium aut diem aut locum prorsus ignorauit pia Antiquitas.

Nos charorum numerus expectat. Quamquam celo recepte anime seculi huius curis non uacent; ut suis felicitatem eamdem exoptent et demum gratulentur, nichil est quod impediat: caritas enim numquam excidit. Que postea sequuntur, de Apostolorum glorioso choro, Prophetarum exaltantium numero, et Martyrum innumerabili poqulo, ausam dedisse uidentur iis que occurrunt in Hymno Ambrosiano, qui Te Deum appellatur.



DE EXHORTATIONE MARTYRII.

De Exhortatione martyrii. Consimili forma Tertull. inscripsit libellum, de Exhortatione castitatis. Ex Cypriani scriptis uix aliquot luculentius a Pontio laudatum. Quis, inquit ille, martyres tantos exhortatione  diuini sermonis erigeret? Quis denique tot confessores frontium notatarum secunda inscriptione signalos, et ad exemplum martyrii superstites reseruatos, incentiuo tube celestis animaret? Reuera epistole ad eximios confessores, Moysen et Maximum, nec non ad Thibaritanos; ut et alie nonnulle, in hoc tote uersantur, ut ad martyrium accendant. Sed ut sermone diuino, et tube celestis incentiuo, exhortatio peragatur, scripti huius peculiaris uidetur character; et qui instituto librorum ad Quirinum plane respondet. Porro loca S. Scripture eodem modo utrobique laudata, auctorem eumdem aperte profitentur. Quis uero fuerit is Fortunatus cui liber hic inscribitur, non promptum fuerit dicere, cum plures eiusdem nominis in Cypriani scriptis occurrant: et demum fieri possit, ut ad alium hec pertineant, diuersum ab omnibus alicubi memoratis. Putarem tamen hec episcopam illum respicere ad quem Ep. LuI, ad Pamel. num. LIII, dirigitur: et forte qui in Carthaginiensi synodo, Fortunatus  a Thuccabori dicitur. Demum exaratum censeo occasione persecutionis sub Gallo et uolusiano recrudescentis, de qua uisis celestibus admonitus Cyprianus, alios admonere non destitit. Deciana clades inexspectata grassatione obuios quosque oppressit, ut de lapsis restituendis unica maneret cura; que uero sub ualeriano et Gallieno successerunt, fere nimis uidentur, pro martyris nostri diligentia, ut remedia huc usque fuerint dilata. Relinquitur ergo ut ad intermedium hoc tempus, nimirum ad annum 232 libelli istius natales sint referendi. Quod ex D. Hieron. Ep. ad Pammach. c. 50, a quibusdam affertur, ut suaderi possit D. Hilar. tractatus huius fuisse auctorem, siquidem libri eius ad Fortunatum habetur mentio, nullius uidetur momenti; siquidem si quis Hilarii euum spectet, non admodum opportunus tunc temporis sub imperatoribus Christianis de martyrio aduersus gentilium furores liber. Porro lubrica prorsus ex persone nomine probatio; insuper nec Fortunati  qui uitam filie Hilarii scripsit tempora respondent; et demum in plurimis exemplaribus Hieron. mss. non Hilarii nomen, sed Cypriani reponitur. Haud interim facile est coniicere quid Pamelio in mentem uenerit, ut diceret Remboldum primum omnium tractatum hunc edidisse, cum in Spirensi editione, arti typographice ceua, et etiam in ueteri innominata, que certe Remboldum longe precessit, compareat.

Mediocritas nostra auxilio diuine inspirationis instructa. Quidquid gratie diuine presidio factum, id inspirationi imputat auctor noster. Ita Tertull. l. de Patientia c. 1, ait: Bonorum quorumdam, sicuti et malorum, intolerabilis magnitudo est: ut ad capienda et prestanda ea, sola gratia diuine inspirationis operetur.

Sex millia annorum iam pene complentur. Calculum ueterem, et suis temporibus in Africa receptum sequitur auctor noster; nimirum qui eram christianam anno mundi 5500 assignat; cui numero si 252 anni addantur, consurgent 5752, que non longe abeunt a  6000. Notum uero est, in numeris recensendis ad proximos integros recurri solitum. Dixerat D. Petrus II Ep. III, 8, Mille annos apud Deum haberi sicut dies unus; et exinde a ueteribus creditum, Hexamero finito sabbatum eternum, et mundi finem succedere. Porro cum Dominus promisisset, Matt. XXIu, 22, Electorum causa dies istos abbreuiandos fore, non temere omnium fere animis insederat opinio Consummationem mundi, et Antichristi tempus infestum instare. uid. que hac de re dicta in l. de Mortal.

Insidias deiiciendi. Colluctatio nostra, inquit Apostolus, Eph. uI, 12, non est aduersus carnem et sanguinem, sed aduersus principes et potestates, etc.

Propositis titulis. Illa ergo exemplaria ad mentem auctoris maxime uidentur accedere, que titulos hosce, simul semelque in libri principio exhibent.

Lanam et purpuram. In oblationibus que in tabernaculi usum admittebantur Exod. XXu, erant Hyacinthus, purpura, coccinum, cum bysso: Sed in Ecclesie christiane ornatum, sufficiunt innocentie et  martyrii colores.

Domino permittente primum Baptisma credentibus dedimus. Baptisma olim, non nisi ex mandato episcopi celebratum: , , etc., inquit Ignatius, Ep. ad Smyrn. Unde in Ecclesia solum qua ipse sedebat, erat baptisterium. Martyrium, Baptismi nomen, ex Domini uerbis accepit, Matt. XX, 22.

Angeli baptizant. Qui susceptorum munere funguntur: et martyrum animas sanguinis lauacro exemptas in celum portant; uid. Luc. XuI, 22.

Fidei nostre incrementa consummat. De hac uid. Luc. XIII, 32, et Heb. II, 10.

Simus et amici. Martyres perfecti sunt in dilectione I Io. Iu, 18. Unde Tertullianus in illum Ioannis locum, Scorpiac. c. 12, ait: Perfecta dilectio foras abiicit timorem, quoniam timor penam habet, et qui timet non est perfectus in dilectione. Quem timorem intelligi prestat nisi negationis auctorem? quam dilectionem  perfectam affirmat, nisi fugatricem timoris, et animatricem confessionis? Qua pena timorem puniat, , nisi quam negator relaturus est, cum corpore et anima occidendus in gehennam? Hinc martyres amicitie iure, Domini lateri perpetuo assistunt; et sequuntur Agnum quocumque ierit, Apoc. XIu, 4.

Perdant quod euaserint. Profectus, quos fecerunt, amittant. Tertul. de Anim. ait illam uarie per accidentia euadere: hoc est, promoueri: et de Patient. hominem euadere ad salutem, hoc est procedere: et eodem fere sensu passim, similiter uirgilius: Euado ad summi fastigia culminis. Aut forte uox adhibetur, in notatione qua significat, esse, aut fieri, aut sensus sit. Qui ad seculum redeunt postquam Christiani euasere; Christianismo excidunt.



IN LIBRUM DE EXHORTATIONE MARTYRII.

Iis quos colit. In Greco habetur,  . Eadem uoce utitur D. Paulus, Act. XuII, 23, et II Thes. II, 4.

Tibi idolum. Sic LXX , non reddit; nec enim refert an arte statuaria an pictoria fiat quod colitur.

Et omnia que in eis sunt. In Greco habetur, ; quam lectionem Codicis mss. agnoscunt.

Rogat nec impetrat. uid. que dicta in lib. de Lapsis, p. 93.

In tempore quo inuocabunt me, in tempore afflictionis sue. Hec omnia redundant; et uidentur loco alieno apposita.

Quod si rogauerit. Locus hic non integer describitur, et plurima subinde omittuntur.

Aequalis anime tue. . Hinc petenda explicatio loci D. Pauli, Phil. II, 20. .

Propter eum qui dilexit. Exemplaribus istis accedit  Noster que legunt, .

Fidite, et state, et cernite. LXX legunt , , sed prior uox in textu sacro non comparet.

In renouatione spiritus. Intellexisse uidetur auctor noster Spiritum sanctum, sed exemplaria Greca habent, non sed .

Qui figuram portabat diaboli. Sic l. II ad Quir. c. 16: Amalech superatus est a Iesu, id est diabolus a Christo uictus est.

Nec excidatis. Quamquam in textu Greco nulla uestigia huius lectionis compareant, tamen similiter legit auctor noster Epistola ad Thibaritanos; quasi legisset .

Quotiescumque communicatis. Mss. codices non pauci similiter legunt , et statim .

Domini nomen. Non , sed legisse uidetur noster, et pro , .

Copulati sunt pedes. LXX .

 Unam petii. LXX . scil. . uid. III Reg. II, 20.

Non combureris. In hac lectione mss. codices consentiunt, et LXX interpretum uersio illam exigit, , , . Porro Hebrea ueritas etiam deposcit. [Figure: [Hebrew Text] 2Kb] : perperam ergo in Impressis ista huc usque omittebantur.

Premeditari excusare. In texto greco est . et quidem omnis apologia est quedam excusatio. uulgat. habet quid respondeatis.

Mogilalum. Ita scripsisse Cyprianum minime est dubitandum. Nam ut tot exemplaria in uoce inusitata infercienda conspirarent nulla idonea ratio reddi potest; sed quare librarii id nuperi mutauerint, causa subest satis manifesta, que etiam passim obtinuit; ut ad uulgatam editionem omnia melius responderent. Reuera greca exemplaria habent: sed  Aquila, Symmachus et Theodotio in consentiunt; que uox Marc. 7, 32, adhibetur.

Tantum accipiat de Dei ope. uid. l. uII ad Quirin. cap. 42.

Si de mundo essetis. Cum eadem uoce utatur D. Ioan., capite Xu et XuI, non promptum est dicere, quare uarie reddiderit auctor noster; sed libri omnes in lectione consentiunt, uulgati interpretis lectione insuper habita: cui librarii solent omnia passim accommodare.

Dauid misericordem. Locum hunc tractat Tertull. in Scorpiac., c. 8. Dauid exagitatur, Helias fugatur, Hieremias lapidatur, Esaias secatur, Zacarias inter altare et edem trucidatur, etc.

Septem dies annorum septem millia. Durationis mundi nimirum. Alibi sex dierum, siue sex mille annorum spatio mundi euum auctor noster concludit; nec necesse est ut in Papie castra hic transiisse  uideatur; sunt enim qui ipsum iudicii diem mille annorum moram habiturum statuunt.

Ad septem ecclesias scribit. Nimirum ad Romanos, Corinthios, Galatas, Ephesios, Philippenses, Colossenses, et Thessalonicenses. Si requiratur quo in loco Paulus, huius legitimi numeri et certi meminerit, forte dicendum, hoc ab eo prestitum, Heb. XI, 30.

Una super petram. Primus qui lectionem hanc mutauit et Petrum reposuit erat Manutius. uid. que dicta ad lib. de Unitate Ecclesie, p. 76. Porro notetur sententiam nostram de assumentis textui Cypriani illic additis a uiro consultissimo Latino Latinio, in eius bibliotheca sacra et profana an. 1677 Rome edita, p. 178 et 179, egregie confirmari. Disertissimis uerbis ait Dominus, .

Nec uacat. Mysterio scil. siue, non caret: haud temere aut frustra dicitur.

Ab eo suscitandos. In impressis additum, in uitam eternam. Sed contra exemplarium mss. et Greci textus  fidem.

Nec fratrum precem profuturam. Perstringit martyres qui ueniam quibuslibet facere se posse putabant. Tertullian. de Pudic. libro satis malo non male ait: Sufficiat martyri propria delicta purgasse. Ingrati uel superbi est in alios quoque spargere quod pro magno fuerit consecutus. Quis alienam mortem sua soluit, nisi solus Dei Filius? Nam et in ipsa passione liberauit latronem. Ad hoc enim uenerat, ut ipse a delicto purus, et omnia sanctus pro peccatoribus obiret. Proinde qui illum emularis, si nichil ipse deliquisti, plane patere pro me: si uero peccator es, quomodo oleum facule tue sufficere tibi et mihi poterit?

Ac ne quis uel libelli. Hec prorsus confirmant sententiam nostram de libellaticis, de qua uideatur lib. de Lapsis.

Holocausta hostie. uid. que dicta lib. III ad Quir. c. 15, LXX legerunt , et forte uerissima lectio fuerit Holocaustum hostie.

 Portantes gremia sua. uid. que dicta l. III ad Quir., cap. 16.

Clauduntur in persecutionibus terre. Proscriptis nimirum, et deportatis. Quod in editionibus prioribus lectum, clauduntur oculi in persecutionibus terre, ex librariorum infelicissima critica natum; qui mendam cum non inueniunt corrigendo faciunt. Infra legerunt, claudi in momento oculos quibus homines redebantur et mundus, et nichil preter oculos claudi putabant.

Sine damno temporis. Per omnia confessores martyribus equantur, si a iudicii mora que Baptismi sanguinis singularis prerogatiua habebatur, pariter sint exempti. Tertull., de Anima. dixit: Modica delicta mora resurrectionis expendi: ratus hac pena damni, in illa animaduerti. Sequiorum temporum doctores, penam sensus, et purgatorios ignes addidere. Imo Origenes gehenne ignes purgatorios statuebat. Que ex Epistola ad Antonianum a quibusdam in hac  causa afferuntur, ad lapsorum censuras hic in Ecclesia omnino pertinent; nec cum penis que uita functos exercent, quidquam habent commune.

Conscientia coronatur. Per conscientiam intelligit, uirtutem ad prelium promptam, et fidem que erat ad martyrium preparata.



IN AD DEMETRIANUM.

Ad Demetrianum. Hunc Africe proconsulem fuisse uno ore dicunt Baronius, Pamelius, Lombertus, aliique qui de Cypriani rebus scripserunt. Sed parum uerisimile est summum magistratum, depositis fascibus et imperii insignibus, ad episcopi christiani domum, idque non semel sed sepe uenturum. Nec magis ad proconsulem faciunt: ut ceteros concitaret, et odia suis maledicis uocibus seminando, comites sibi plures, radicis atque originis sue pullulatione fecerit. Aliter irascebantur, et magis decretoriis armis pugnabant prouinciarum presides. Porro a Cypriani moribus longe  uidetur abesse, ut principem uirum uerbis parum honorificis exciperet; ut oblatrantem eum, et ore sacrilego et uerbis impiis obstrepentem, contemnere se profiteretur; et indocilem, impium, furentem, cecum, surdum et brutum compellaret. Omnino igitur dicendum est Demetrianum iudicem saltem fuisse in ciuitate Carthaginensi; aut aliquem e consiliariis qui presidi solebant in iudiciis assistere, de quibus uid. Act. XXu, 12. Et uirum istius modi, Cypriano ob communia olim studia familiariter notum, ueterem sodalem aliquando inuisere uoluisse, uero non est absimile. Certe Pontius non alio illum titulo ornat, quam gentilis blasphemi. Et Lactantius sine aliqua honoris prefatione, hominem ueritatis ignarum appellat. Nec refert quod Demetrianus dicitur Dei charos domo priuare, patrimonio spoliare, catenis premere, carcere includere, bestiis, gladio et ignibus punire. Hec enim inferioris subsellii persecutori satis quadrant, et de Saulo, Act. uIII, et IX, qui certe non erat prouincie preses, referuntur. Luem illam de qua  supra in lib. de Mortalitate actum; et famem que pesti superuenire solet, apologie huic occasionem dedisse, satis aperte profitetur auctor noster. Et quandoquidem fames cessanti agriculture; hoc est pesti adulte et diutine, succedere dignoscitur; librum hunc non ante secundum a morbi initiis annum, hoc est 253 scriptum fuisse censemus.

Nam cum ad me sepe. Lactantius Inst. l. u, c. 4,  dicit, Cyprianum in ea oratione que Demetrianum, sicut ipse ait, oblatrantem atque obstrepentem ueritati redarguere conatur, ea materia non usum esse ut debuit, non enim Scripture testimoniis quam ille utique uanam, fictam, commentitiamque putabat, sed argumentis et ratione fuerat refellendus. Nam cum ageret contra hominem ueritatis ignarum, dilatis paulisper diuinis lectionibus, formare hunc a principio tamquam rudem debuit, eique paulatim lucis principia monstrare, ne toto lumine obiecto caligaret. Hec uero criminatio et  calumnia prorsus euanescet, quam primum constiterit non cum homine ita rudi et ueritatis ignaro rem fuisse gestam; sed illo qui sepe ad Cyprianum uenisset, et de fidei capitibus acriter subinde disceptasset. Porro obseruandum, loca S. Scripture que a S. Cypriano in toto hoc scripto afferuntur, ex prophetiis fere esse desumpta; nec ad redarguendum infidelem, ulla methodus accomodatior. Unde D. August., orat. de quinque Heres., postquam attulisset S. Scripture ueteris Testamenti suffragia, ait: Hic esto et tu Pagane. Audi quid dicat Propheta, non mihi ego quod uolui scripsi, codex in quo hec scripta leguntur, in armario Iudei habetur. Inimicus meus testis est meus, ab ipso quere: aperi, lege et crede. Quinimo argumentum hoc late tractat idem SS. Pater, contra Faustum Manich. l. XIII.

Tacere ultra non oportet. Diu erat antequam criminationem hanc deposuerunt ethnici; adeo ut ipsi D. Augustino opus fuerit, conscribere librum de Ciuitate  Dei, et Orosio historiam suam, ut eam diluerent.

Senuisse iam mundum. Uniuersi machinam senio dilabi, et ad interitum uergere; longe alia res est a seculi clausula et mundi fine, quem dies iudicii secum affert; ita enim differunt ut mors naturalis et uiolenta. Utramque tamen ruinam, primi Christiani pariter exspectabant et gentilibus minabantur.

uerna de temperie sua. Probata hec lectio, et phrasi Tertull., consona. Is, l. de Resur. carn., c. 12, ait Reuoluuntur hyemes et estates, uerna et autumna. Editores importuna liberalitate, sata addidere.

Solicitudinem cumulant. Tertull. in Apol. dixit, ex occasione consimili, Annum in cura esse.

Pallidas herbas sterilis gleba producat. Sic Tert. ad Scapul.: Doleamus necesse est, quod nulla ciuitas impune latura sit sanguinis nostri effusionem, sicut et sub Hilarione preside, cum de areis sepulturarum nostrarum acclamassent. Aree non sint: aree ipsorum non fuerunt: messes enim suas non egerunt.

 Qui perspicuus et nudus. Iudicem pariter effeminatum, et multitiis non uestitum, sed pellucentem, Iuuenalis exagitat Sat. 2.

Horrea cludantur in terris. Huius maleficii reus Prou. XI, 26, dicitur [Figure: [Hebrew Text] 1Kb] . Eleganter rem describit Nazianzenus; ut sit , . Dardanariorum nomen, licet infame et legibus cercitum, tamen qui in prouinciis potestate preerant, exinde compendia sibi facere minime erubescebant.

Anocente. In hanc mentem plura dicuntur in lib. ad Donatum. Nec nouum est ut auctores, illis que prius scripserant, subinde tamquam suis utantur.

Timent conscii. Accusare scil. et deferre.

Crocodili et Cynocephali. Tertullianus in Apol, c. 6, ait hec Aegyptiorum portenta, Pisonem et Gabinium Coss. Capitolio prohibuisse, porro euersis etiam aris eorum abdicasse: postea uero illis in integrum restitutis, summam maiestatem collatam.

Torqueri enim debui si negarem. Hoc argumentum  late tractat Tertull., in Apol. c. 2, et l. I ad Nationes, c. 2. Nec non Minut. Felix in Octauio qui dicit peruersam questionem exerceri, non que uerum erueret, sed que mendacium cogeret.

Ruinis regum. Deciorum nimirum; quorum cladem in principio libri de Lapsis, ultioni diuine imputat auctor noster. Res ista singulari libello Lactantii argumentum fecit. Quam etiam tractat Orosius Hist. l. uII, c. 31.

ualetudine mussitamus. Tantum abest ut blasphemias uoces proferamus, immo ut cum fremitu murmuremus; quod ne uel leuiter mussitemus.

A pabulo oues. LXX. . Sed Hebree ueritati magis responderet altera lectio, que habet: Deficient a stabulo oues. Nam [Figure: [Hebrew Text] 2Kb] sic optime redditur. LXX legisse uidentur [Figure: [Hebrew Text] 2Kb] .

Pro arcendis hostibus, et imbribus impetrandis. Respicit memorabile Christianorum militum facinus sub  Aurelio imp. de quo Iustinus Martyr. et Tertull. in Apologet.

Ne tetigeritis. Legunt . Cyprianus uidetur legisse .

Oculorum crudelium breuis fructus. Euanida illa et seua theatrorum gaudia que persecutorum pascebant oculos, luent miseri in gehenne flammis eternum cruciandi; et a pauperibus in sinum Abrahe receptis e longe spectandi.

Ad immortalitatem sub ipsa morte transitur. Hec omnia ad Ethnicum dicuntur, et nondum per Baptismum renatum. Christianis improbis, et sero resipiscentibus, non tam facilis potest promitti uenia.



IN LIBRUM DE OPERE ET ELEEMOSYNIS.

De Opere et Eleemosynis. Nulla magis re emicuit primeua pietas, quam illa effusa largitione qua pauperum  necessitatibus succurrebatur. Nec in officiis ullis plebi Christiane commendandis magis desudauit aut Apostolorum, aut SS. Patrum diligentia. Et quidem que de hac materia in libello isto egregie sunt congesta, non sine numine aliquo uidentur scripta, ut paratiores essent fratrum Carthaginensium mentes ad opem ferendam laborantibus Numidis qui a barbaris hac tempestate erant capti; cuius rei mentio occurrit Ep. 62, ad Pamelii numeros 60. Libellum hunc ante illam cladem scriptum fuisse satis inde conficitur, quod inter hortamenta, nulla occurrat mentio cause tam fauorabilis. Tractatum igitur ipsum an. 254 assignamus, qui predictam barbarorum incursionem uidetur precessisse. Librum hunc laudat D. Hieronym. Epist. ad Pammach. Nec non D. August. contra Pelagianos, Cont. Iulian. et alibi passim. Eiusdem meminisse uidetur Pontius sub titulo libri de Misericordia.

Adam portauerat. Apportauerat, inflixit. D. August.  hunc locum sepius laudat, dicitque duas Pelagianorum falsitates hic redargui, unam qua dicunt nichil uitiorum ex Adam trahere genus humanum, quod sit sanandum curandumque per Christum: alteram qua dicunt, nullum post Baptismum sanctos habere peccatum, Cont. 2 Epist. Pelag. ad Bonif. l. Iu, c. 8.

Non utique illa delicta que fuerant ante contracta. Obseruanda uenit summa scriptorum ueterum sollicitudo, ne quid ab ipsis dictum eleuet certissimam fidem, quod peccata omnia anteacte uite Baptismi lauacro purgantur; qua spe et exspectatione, quotquot christiane fidei nomina dedere, imprimis ad Baptismum allecti uidentur.

Iugis operatio. Hac uoce passim designat auctor omne illud, quo apud nos bonorum operum notatione intelligitur: unde sic in libri huius titulo adhibetur, ut idem sit cum eleemosyna: et caput primum tertii libri ad Quirin. inscribitur, De Bono operis et misericordie. Ubi uide que dicta.

In tabula iam lotum. . Act. IX, cenaculo,  in superiore nimirum tabulato. Librarii, pro captu suo, mense maxime memores, tabulam iam, reposuerunt. Mos lauandi mortuos apud Gentes obtinuit; unde Ennius dixerat:

Tarquinii corpus bona femina lauit et unxit.

Exhibitionem. uid. que dicta l. III. ad Quir., c. 61.

Alta et profunda. Papias ait: Altitudo commune est nomen excelso et profundo. Intelliguntur tenebre que totum medium, celum et terras peruadunt.

Non stibio diaboli. Pigmentum hoc in usu fuisse apud Iudeos, constat ex II Reg. IX, 30. Ier. Iu, 30, Ezech. XXIII, 40. Greci et uocarunt. Porro nec Romanis ignotum In calliblepharis mulierum dilatare oculos, dicit Plinius l. XXXIII, c. 6. Diabolo, interpolatori nature, cosmeticas artes olim imputabat Tertull., lib. de Cultu fem., et alibi.

Dominicum celebrare te credis. Respicere uidetur auctor noster locum D. Pauli I Cor. XuI, 2, ubi  iubentur singuli fideles prima sabbati siue quauis die dominica, seponere quod eis beneplacuerit. Et morem hac ex parte, Ecclesie christiane explicat Iustinus Martyr, Apol. II: . Cumque precum et Eucaristie solemnia descripsisset subiungit, , , , , , etc. Obseruandum uenit Dominici uoce tria significari apud ueteres. 1o Diem ipsam, ita habetur Apoc. I, 9, et Ignat. Ep. ad Trallian. 2o Ecclesiam, ita Concil. Neoces., can. u, iubet catechumenum ingredientem , in loco catechumenorum subsistere. Et Hieron. in Chronico sic uoce Dominici utitur, et in uernaculis nostris linguis, Nostratium Church, et Germanorum Dohm, ex hoc fonte liquido deducuntur. 3o Ponitur pro mysteriis loco et tempore predictis celebrari solitis;  ita , est sacris christianis operari. Et fortasse huc facit, quod hic dicitur Dominicum celebrare te credis? Certe adeo arctus erat nexus inter Eucaristie perceptionem, et ius oblationes participandi; ut pari semper passu procederent, et abstenti uiderentur, quibus hoc priuilegium negatum: qua de re uideatur Concil. Ancyr., can. u, nec non que dicuntur in Ep. 2. In hanc mentem locutus uidetur D. August. serm. 213, de Temp.: Oblationes que in altario consecrantur offerte; erubescere debet homo idoneus, si de aliena oblatione communicat.

Subcinericium panem. LXX habent . Hesychio interprete, , , .

Fidelia farris. uas fictile. LXX: , .

uerus et iustus. Lectionem illam sequitur auctor noster que habet. , ;  cuius loco alia exemplaria reponunt , alia . Que hic redundant de offerendo uitulum pro peccatis, in grecis passim exemplaribus occurrunt; et reuera, superaddi solent, . uid. Ps. XXXIX, 10.

Premium enim bonum. Sic etiam legit uulgatus interpres. Greca habent, , unde , in quibus deposito aliquo premio certatur: qui et ; oppositi et .

Quale munus. Impense munerariorum apud Ethnicos, in hominum laniena et pernicie uersabantur; Christiani in iisdem subleuandis sumptus fecerunt. Spectaculum illud Deo opt. max. alterum diabolo dignum. Porro non solum in largitionibus, sed multo magis in perpessionibus; spectaculum Deo, Angelis, et hominibus facti sunt Christiani; referente Apostolo I Cor. IX, 9: Munus coram summo Deo, uidetur opponi illis que fiunt, coram hominibus.

Quadriga uel Consulatus. Maiorum magistratuum honores et insignia. Curules, inquit Festus, equi quadrigales.

 Ac nisi editio honesta successerit. Sic lib. ad Donatum, Stulta prorsus et uana iactura, frustrantis spectaculi uoluptate id parare uoluisse, quod nec populus acciperet, et perderet magistratus.

Ambustionem. Greca habent . Noster, constans in hac lectione, legisse uidetur.

Quid sub Apostolis fecerit credentium populus. Ad illa pariter tempora prouocat auctor noster, sub finem lib. de Orat.

Dies nos uel redditionis. Tertullianus, de Resurrect. carnis, c. 32, redhibitionem ponit. Altera lectio que reditionem habet, Rigaltio non displicet: ut reditio que spontanea uidetur, persecutioni opponatur, que est uiolenta. uel potius, ut per reditionem intelligatur in Paradisum aditus, unde expulsus peccator Adamus, et progenies Adami infecta peccato. Hoc peccatum aboleuit Christus, atque inde boni Christiani redeunt in paradisum, quo Cainus fratricidio non rediit, inquit Cyprianus,  de Zelo et Liuore, sub finem.



IN LIBRUM DE BONO PATIENTIAE.

De bono Patientie. Ipse Cyprianus in celebri eius epistola ad Iubaianum, titulum hunc tuetur; ubi ait: Propter hoc, etiam libellum de Bono Patientie quantum ualuit nostra mediocritas, permittente Domino et inspirante, conscripsimus. Unde etiam facile discitur quo tempore et ex qua occasione eumdem ediderit tractatum. Nimirum post motam de hereticorum Baptismo litem, scil. circa annum 255, scripsisse apparet; ut exacerbatis hinc inde partium animis remedium afferret: cui rei, quo rectius consuleretur, per totum operis decursum, ne uel uoculam unam interponit , que infelicis controuersie memoriam refricaret. Porro libelli huius non modo meminit Pontius, sed etiam Hieron. adu. Lucifer., August. l. III. cont. Cresc., c. 1. Etiam l. uII.  de Baptismo, contra Donat., c. 54, nec non l. Iu, ad Bonif., c. 8, et alibi passim.

Hanc se sectari philosophi quoque profitentur. Tertullianus pariter ait, lib. de Patientia: Philosophi quidem, qui alicuius sapientie animalia deputantur, tantum illi subsignant, ut cum inter se uariis sectarum libidinibus, et sententiarum emulationibus discordent, solius tamen patientie in commune memores, huic uni studiorum suorum commiserint pacem: in eam conspirant, in eam federantur, illam affectatione uirtutis unanimiter student, omnem sapientie ostentationem de patientia preferunt.

Cum Deo uirtus ista communis. Tert. de Patientia c. 3: Penes nos ratio et structio, satis aperte non sermonibus modo in precipiendo, sed etiam passionibus in sustinendo, probant his quibus credere datum est, patientiam Dei esse naturam, effectum et prestantiam ingenite cuiusdam proprietatis.

Immortalitate interim posita. Sic Principes maiestatem  ponere dicuntur, cum dignitatis insignia exuentes, plebeio habitu in medium procedunt.

Oculos paulo ante formasset. Ac si non aperuisset oculos, sed fecisset. Sic Nonnus c. IX, Ioan. .

, , ,
, ,
.

Ut consummetur in Christo. Respicere uidetur auctor noster uerba Seruatoris dicentis . Io. XIX, 30, quasi non prophetias, sed patientiam adimpleuisset.

Super quem Ecclesia. Similia habentur in Epistolis ad Florent. Pupien. ad Iubaian. ad Quint. et alibi: solet enim auctor noster cum Scripture testimonium laudat, id scriptoris ipsius elogio illustrare. In lib. de Opere et Eleem. D. Paulum citans ait: Apostolus Paulus Dominice inspirationis gratia plenus. Et in hoc  ipso libro, Beatus Apostolus Paulus, plenus Spiritu sancto, et uocandis formandisque gentibus missus. Et paulo post, Paulus diuini precepti memor, ut et alibi passim.

Fratrem parricidam. Lege Pompeia de parricidiis cauetur, ut parricidii teneatur, non solum qui patrem aut matrem interfecerit; sed qui fratrem, sororem, patruelem, etc. occiderit.

Initium sumit a lacrymis. Plinius, lib. uII, in proemio, hoc multis exsequitur: Hominem nudum et in nuda humo, natali die abiicit natura, ad uagitus statim et ploratum, nullumque tot animalium ad lacrymas, et has protinus uite principio. At hercule risus precox ille et celerrimus ante quadragesimum diem nulli datur.

Iustitie dicata innocentia. Baptismalis nimirum.

Nec post gestatam Eucaristiam. Lectionem Pamelii retinemus, paucorum licet codicum auctoritate fultam; reuera enim melius respondet manui, cuius mentio hic habetur, gestata, quam gustata Eucaristia.  Et quidem non dissimili loquendi genere usus alibi est Cyprianus, in Ep. nimirum ad Thibaritanos: Armemus, inquit, dextram gladio spirituali, ut sacrificia funesta fortiter respuat, et Eucaristie memor, qua Domini corpus accepit. Sic in lib. de Lapsis. Quod non statim Domini corpus iniquitatis manibus accipiat. Insuper constat ex libro predicto, panem eucaristicum fidelibus non tantum per sacerdotem distributum, sed ab iisdem domum deportatum.

uermium pena consumit. In hanc mentem supra locutus est auctor noster in lib. de Mortalit. Erumpentes bestiolas uocat Tertull. lib. de Patientia.

Ut itineris sui duces nuncuparet, caput bubulum, et terrestre figmentum. Tertullianus aduersus Iudeos cap. 1, ait processisse eis bubulum caput, et quod huic figmento uniuersus Isrel relicto Deo honorem dederunt, dicentes; Hi sunt Dei qui nos eiecerunt de terra Aegypti. Ita autem uerba hec concepit auctor noster, ut non unum sed multiplex idolum ab Isrelitis  cultum referat. Et reuera non temere et ex Hebreo solum idiomate LXX interpretes plurali numero usi sunt dicentes: , , et . Etenim ex prophetia Amos, u, 26,  constat, ab Isrelitis non tantum conflatum uitulum aureum, sed tabernaculum Moloch, et imaginem Idolorum, Sidus Dei Rempham, figuras quas fecerunt. A Psalmista, Ps. LXXuII, 64, dicuntur Isrelite, hoc facinore Deum ad emulationem accendisse: idque merito. Cultum scil. Deo opt. max. debitum, quique in Tabernaculo columna ignis et nube conspicuus apparuit; Molocho siue Soli tamquam presentiori numini tribuebant, , circumferebant. Insuper cultum Iehoue, siue Deo summo, qui est, erat, futurus est, peculiare; Rephan siue Saturno  temporis Deo, et planetarum summo, cuius  emblema bos stellatus  transtulerunt.

Bonis patientie et impatientie malis. Eadem plane methodo utitur Tertull. in lib. de Patient.

In uiduis loboriosam castitatem. Simili formula Tertullianus de uirg. uelandis, continentie laboratioris meminit. Et inter uirgines et uiduas comparationem instituens, dicit: uirginitatem gratia constare, continentiam uero uirtute. Non concupiscendi cui concupiscendo inoleueris, grande certamena est. Cuius autem concupiscendi ignoraueris fructum, facile non cupisces.

Singule stole albe. Codices mss. non pauci legunt . Deinceps in greco textu solum occurrit , quodque hic de numero habetur, interpretamenti loco apponitur.

Igne enim Domini. LXX legunt, , , .

 Dominum adora. Legisse uidetur Cyprianus non , sed .



IN LIBRUM DE ZELO ET LIuORE.

De zelo et liuore. Liber iste, eiusdem fere argumenti cum precedente, ex eadem occasione etiam scriptus uidetur. Sed cum in Epistola ad Iubaianum, tractatus de Patientia, non autem huius de Zelo et liuore meminerit Cyprianus; par est credere, tempore scriptionis istius Epistole, alterum duorum tractatuum solummodo fuisse elucubratum. Proinde auctorem nostrum hunc non ante annum proxime sequentem, nimirum 256 edidisse. Ulterius autem illud opus minime dilatum, exinde suadetur, quod statim persecutio ingrueret, que publica clade priuatas simultates, quemadmodum ruine solent incendia, extingueret: queque etiam Cyprianum ipsum perculit, et Curubas amandauit. Libellum hunc Pontius euidenter  designat, quando ait: Quis liuorem de uenenata inuidie malignitate uenientem, dulcedine remedii salutaris inhiberet? Eiusdem meminit Hieron. in Comment. in Epist. ad Galat. c. u, ubi appellat librum de Zelo et Liuore ualde optimum , quem qui legerit, non dubitabit annumerare operibus carnis inuidiam. Pariter laudat Augustin., lib. Iu, c. 8, 9, 11, De Baptism., cont. Donatistas, et etiam l. u, c. 14. Citat etiam Beda nostras in I Epist. D. Petri, c. ult.

Circuit, aliquem deuorare querens. In sacro textu ; plurimi codices mss. habent . Ita Isrelite urbem Hierecuntem circumambulando destruebant.  In libro Iob, dicitur diabolus orbem pererrare; hic nos singulos circuire perhibetur: ita intentus in uniuscuiusque, ut in omnium perniciem.

Ipse zelo ante deiectus. Sunt qui superbie potius quam inuidie, angelorum lapsum imputant; sed adeo indiuiduo nexu uitia ista coherent, ut seorsim consistere neutrum possit: imo alterum alteri parens simul sit et proles.

Liuor exponitur. E medio tollitur, ex idiomate auctoris, de quo supra monuimus in lib. ad Donat.

Rapacitatem statuit. Consistere facit; cohibet, ita supra siccitas dicitur flumina statuere.

uideris quam sis. Consideres, reputes. De hac Cypriani phrasi egimus in libro ad Donat.

Christus passus est. Locus hic sepius affertur.

Doctorem quoque eum maximum. Sacer textus solummodo habet . Illi uero quibus celestis regni politia magis quam domus sua nota uidetur; peculiarem aureolam doctoribus assignant, ita  ut etiam in celis doctoratus gradus sit capessendus, uid. Dan. XII, 3.

Nec charus. Charitatis cultor, benignus et amicus.

Incipietis mori. .

Portemus et imaginem. De hac lectione sepius monuimus.

Soboles subsiciua. Legendum suadet Rigaltius successiua; sed codicum suffragiis destitutus. Ego lectioni recepte adharendum censeo, ut ex uulgari loquendi formula, filii quasi ex parentum stirpe surculi abscissi habeantur, qui arboris ingenio respondent. Sic Rom. XI. Apostolus Iudeos bone oliue germen, Gentes oleastri compellat. Et Isaias pariter c. u, Isrelitas uitis generose stoloni comparat, qui pro uuis fecerat labruscas. Epistola ad Euchratium de histrione, simili fere modo dicit auctor noster: Non potest uideri cessasse, qui uicarios substituit, et qui pro se uno plures succidaneos suggerit.

Cor uiri cogitet iusta. Hec frustra quesiueris in  bibliis que textum Hebreum sequuntur; sed lectioni LXX. omnino respondent. Et quidem nichil perturbatius, quam liber hic Prouerbiorum in codicibus grecis. uerba ipsa sunt, , . Sed sit attentius rem pensitemus, apparebit LXX interpretes non longe hic a scopo aberrasse: legerunt scil. [Figure: [Hebrew Text] 2Kb] pro [Figure: [Hebrew Text] 2Kb] quomodo legisse uidetur Chaldeus paraphrastes dum ait [Figure: [Hebrew Text] 2Kb] aut saltem secreta uiarum hominum, idem esse cum spiritu eius duxerunt.





MARTIN. IOS. ROUTH. S. T. P. COLLEGII S. MAGDALENAE OXON. PRAESIDIS, IN QUATUOR D. CYPRIANI LIBROS ANNOTATIONES SELECTAE.




IN LIBRUM DE IDOLORUM uANITATE.


CAPUT PRIMUM.---Quod idola dii non sint; et quod Deus unus sit; quod per Christum salus credentibus data sit. Cum in nonnullis codd. scriptis, atque ueteribus aliquot ante Baluzianam, seu Benedictinam, editionibus omnia hec pro titulo seu potius argumento operis recte seorsum posita sint, ita imprimenda ea curaui. Ceterum ad tertium quod attinet huius tituli articulum, qui qualis hic exstat, editioni Manutiane primitus debetur, consimiliter scribit auctor in sequentibus,  Quod uero ei Christus sit, et quomodo per ipsum nobis salus uenerit, sic est ordo, sic ratio.

Et dies festos tanto honore celebrabant. Locum hunc sic restituere ausus sum, reposito tanto pro dando ex duobus codd. scriptis, uno uossiano inter lectiones uariantes in editione Oxoniensi, seu Fellina, adducto, altero meo, quem ex bibliotheca Tewaterana nuper comparaui. Pro uoce honore prestabant honores uel honorem editiones ante Baluzium, exceptis uetustissimis illis ante Erasmianam.

An sic et hec apud singulos ueritas. Ita ediderat,  qui ante Baluzium ornauit suam huius libelli editionem, Iacobus Gronouius, posito an sit et hoc, pro uulgato, an stet hec. Firmantque hanc emendationem neglectam a Baluzio, si modo umquam uenerit ea ad notitiam eius, codices duo Cypriani apud Nouum Collegium in Oxonio conseruati, numeris 2 et 3, a me designati. Exstat in eodem collegio alius preterea Cypriani liber scriptus; sed uero nullius horum codicum lectiones uariantes ad hunc quidem quod attinet libellum in Oxoniensi editione comparent. Consentit et cum lectione emendatiori codex Cypriani metus ex bibliotheca cl. Drury nunc a me comparatus.

CAP. II.---Apollo Admeto pecus pauit. Hoc pro uulgato Admeti posuerat Gronouius in iam dicta edit. huius libelli, que Minucio Felici adiecta, anno 1705, circiter uiginti annos ante Cypriani editionem Baluzianam prodiit. Suffragantibus dictis duobus Noui Collegii mss. hanc pretuli lectionem. Ubicumque autem ab editione illa Baluzii in his Cypriani opusculis discedam,  id uero, prout iam feci in Firmiliani epistola, nusquam non adnotaturus sum, raro alibi lectionis uarietatem adducens.

Inde falcem ferens pingitur. uulgo additur senex post ferens, quod in edit. sua recte omiserat Gronouius. Primus uocem recepit Pamelius ex ms. Cambonensi, sed nesciunt eam quatuor codices in edit. Oxon. adducti, preter tres illos Noui collegii mstos, meumque codicem iam supra memoratum, olim Tewateranum, et uetustissimas Cypriani editiones. Quapropter uocem pretermisi. Nunc addere licet duos codices Drurianos, alterumque olim cl. Meermanni iam meum, duodecimo seculo scriptum.

CAP. III.---Hoc ita esse Alexander. . De epistolis uisis a Plutarcho aliisque ueteribus scriptoribus, non de iis que hodie circumferuntur nomine Alexandri insignite, hec et plura annotauit doctissimus  Oxonii episcopus. Male autem omittitur post ita uerbum esse, et post scribit punctum in textu Baluziano, unde, ut olim monui, errores isti transiuerant in meum.

CAP. Iu.---Meretrices. In editionibus multis, que Baluzianam precedunt, uerba que sequuntur uncis inclusa sunt, neque agnoscuntur uel tribus codd. scriptis Noui Collegii aut duobus olim Drurianis aut Meermannano; exstant uero in codice Tewaterano, quem supra commemoraui.

Est et uenus calua. Lactantius lib. I Diu. Instit. cap. 20: Urbe a Gallis occupata, obsessi in Capitolio Romani, cum ex mulierum capillis tormenta fecissent, edem ueneri calue consecrarunt. Hunc locum post Fellum attulit Baluzius. uerum, dum plures cause huius appellationis ab auctoribus afferuntur, ob causam aliquam minus honestam ita uocatam fuisse uenerem, hic innuit Cyprianus.

CAP. u.---Et Assyrii et Perse. Cum uoces et Medi  omnes pene msti omittant, editionem principem hic secutus sum. Sed Syri pro Assyrii plurimi codices scripti prestant.

Faciant . . . auspicantur. Pluralia hec pro uulgatis faciat et auspicatur posuit Iacobus Gronouius, Cellarium secutus, qui ueronensem codicem in sua edit. huius libelli Minucio Felici affixi, appellat. Hale, anno 1699, hec Cellarii edit. typis mandata est. Sed lectionem codicis ueronensis iam ante cum laude attulerat Rigaltius in notis ad Cyprianum. Addendi mstus Noui Collegii 2, Tewateranus et uetustior ex Drurianis. Retulit interim Mabillonius in Itinere suo Italico, p. 23, istum codicem ueronensem maiusculis litteris ante annos mille scriptum fuisse.

Sed acceptum tempus certo fine custodiunt. uidelicet, tempus sibi assignatum, fine fixo ac determinato, regna Romana habent.

Et uictus. uerba hec neglexi, que sine idonea causa addita sunt a Baluzio; queque interea preter  eius mentem in editione illa posthuma Baluzii post uoces et captus est locata sunt.

Et eo facilius et nauigauit et uicit. Particulam et in Oxoniensi aliisque editt. uocibus eo facilius prefixam restitui; eadem uero particula ante uerbum nauigauit in iisdem libris omissa est. Utroque loco eam seruauit codex Noui Collegii, quem nomino secundum; itidem ms. Drury recentior ille; sed omittit particulam ante nauigauit uetustior eius ms. aliter quam ms. Meerman.

CAP. uI.---Stultum et prodigum. Credulum Baluzius, qui hanc lectionem quidem faciliorem preposuit alteri lectioni prodigum, quam prestant editiones omnes, preter Grauii illam, omnesque fere libri manuscripti. Et uoces coniuncte infra uidentur, Cuncta prodiga et stulta, inquit Cyprianus, uoluptatum frustrantium depereunt, De Op. et Eleemos., cap. 16. In codice autem meo nuper Tewaterano incredulum exstat. Perditum quidem pro prodigum scriptum olim fuisse coniecit Rigaltius; et habes in eodem capite cum  populo perditionis ac mortis; sed malim ego pro prodigum reponere proditum. Cicero in Epist. ad Atticum III, 15. Ego proditus, inductus, coniectus in fraudem. uide Forcellini Lexic. in u.

Hostanes. Plinius lib. XXX Hist. Nat. cap. 2: Primus, quod exstet, ut equidem inuenio, commentatus de ea  Osthanes, Xerxem regem Persarum bello, quod is Grecie intulit, comitatus: ac uelut semina artis portentose sparsisse, obiter infecto quacumque commeauerit mundo. Diligentiores paulo ante hunc ponunt Zoroastrem alium Proconnesium: quod certum est, hic nomine Osthanes ad rabiem, non auiditatem modo scientie eius, Grecorum populos egit. Attulit Plinianum hunc locum Fellus; nunc uero ex Harduini editione representatum.

Et Angelos ueros sedi eius dicit assistere. Nostros pro ueros habet codex ms. in uar lectt. edit. Oxon. Fortasse olim in ueros corrupta est uox seruos.

Consecratis. In textu Baluziano exstat consecrati et  habet quidem congregati unus ms. in edit. Oxon. adductus, codexque Noui Collegii numero I a me designatus. Porro, ut lectio uarians, ad marg. edit. Erasmiane conseruati positum est. Cum uero optimam esse censeam superiorum editionum lectionem consecratis, quam quidem firmant duo alteri Noui Collegii codices, meusque olim Tewateranus, et ms. Drurianus uterque, hanc eamdem a Cellario positam, tum a a Ioanne quoque Lindnero in edit. sua retentam, pro Baluzii lectione consecrati huc ego reuocaui.

CAP. uII.---Morbis lacessunt. uulgo morbos lacessunt. Ex cod. 2. Noui Collegii locum correxi.

Ad superstitionem sui. Hoc est, demonum; supra scripsit auctor, ad cultum sui.

Fecerint terrore participes. uulgo errore; quod cum terrore fide msti Coll. Nou. 3, nixus mutaui. Ad oram quoque codicis, quem codicem Noui Collegii secundum nomino, hec lectio ascripta est. De demonibus agens posuit Lactantius in Epitome sua, cap. 28, somnia  immittunt aut plane terrores.

CAP. uIII.---Unus igitur omnium Dominus Deus. uulgo existente uerbo est post Dominus, idem suasu trium mstorum Noui Collegii, atque Erasmiane editionis deleui. Nunc addere licet ms. Drurianum utrumque. Habet mstus Tewater: Unus ergo omnium Dominus, unus Deus. Addunt unus est ante Deus Cellarii, Gronouii et Lindneri editiones.

Nec hic tu de homine mireris, pro lectione Fellina, Nec hoc tantum de homine mireris, a Gronouio, Cellario Lindneroque prelata. Sententia mea est debere lectionem editionis principis nec hic tu reuocari. In msto quoque Tewaterano super uocem hoc eadem manu hic ut lectio uarians posita est.

CAP. IX.---Sensu maior est. Scribendum censu pro sensu coniecerat aliquis apud Marshalli Interpretationem Op. S. Cypriani Anglicam. Dixi olim, uoces istas inter se sepe confundi; et censum uocem Cyprianicam esse agnoui. uerumtamen nil mutandum esse  Lactantii uerba ostendunt in Epitome Diu. Instit. cap. 2: Unus igitur Deus est . . . quem nec estimare sensu ualeat humana mens, nec eloqui lingua mortalis. Sublimior enim ac maior est, quam ut possit aut cogitatione hominis aut sermone comprehendi.

Et cum homo latius  maneat. Minucius cap. 32, § 1, quum homo taxius maneam. Sic ibi cum Fuluio Ursino expressimus, quia Cicero, quem imitari solet Minucius, habitare laxe pro domo sua cap. 44, dixit. Codices uero omnes Cypriani, si transcripsit Felicem, pre se latius ferunt, ut dubitare incipiam an nec prior ille, latius, ut Sabeus et Fr. Balduinus legunt, scripserit. CELLARIUS, afferente Lindnero. Utrique auctori ascribendum laxius existimo, quod in latius uel lacius, hoc enim habent msti, facile transibat. Iam fluxisse, questus est apud imp. Diocletianum Galerius, annos quindecim, in Illyricum uel ad ripam Danubii se relegatum cum gentibus barbaris luctatum esse, cum alii intra laxiores et quietiores terras delicate imperarent. Lactantius De Mortibus  Persecutorum, cap. 18.

Dei uocabulum totum est. Obscurius dictum. Fortasse pro totum rescribendum solum est. Proprio uocabulo non indigere Deum, ait quoque Lactantius in Epitome, his uerbis usus, eumque esse sine nomine, quod proprio uocabulo non indigeat, quia solus sit, c. 4. Omiserunt uocem codices Noui Collegii, 2 et 3. Habent Deus non Dei editiones post Pamelium et ante Baluzium, qui Dei reuocauit. Deus ms. Drury recentior, Dei autem uetustior. Porro, cum in uersu sequenti ante uocem diffusus scribatur ipse pro totus in uetustissimis editionibus, et in codicibus quinque in edit. Oxon. commemoratis, aliisque omnibus mstis, quibus in hoc libello edendo usus sum, uocem ipse, preeunte Gronouio, ponendam curaui.

CAP. X.---Quod uero est Christus sit, etc. In uerbis, sic est ordo, sic ratio, uerbum est ante ratio deleui, quod addidit, reclamantibus ceteris, Baluzius.

Indisciplinati et superbi postmodum facti. Negligentes  et indisciplinati, etc.  Cod. uossii in edit. Oxon. adductus meusque mstus Tewateranus negligentes disciplinarum prestant. Duo autem Noui Collegii codices negligentes disciplinam. Alter uero eiusdem collegii codex, sed illi postmodum indisciplinati facti, et fiducia patrum inflati, exhibet; quomodo ms. Drurianus uetustior se habet. In textum recepta est lectio indisciplinati in editione Cypriani Morelliana, que, anno 1564, typis impressa est. Porro de eadem uoce hoc notauit in editione sua huius tractatus Cellarius, usum ea fuisse uulgatum interpretem in Sapientie lib. cap. XuII, comm. 1, et Glossas uet. habere indisciplinatus, . Ego interea ablegatis uerbis negligentes et, que tamen et ms. Meerman. agnoscit, Cyprianum scripsisse existimo, Sed illi indisciplinati, et superbi postmodum facti, ut istud, negligentes disciplinarum, uel, discipline, uocis Cyprianice indisciplinati interpretamentum habeatur.

Soli et celi sic prologi, Tertullianus Apologet., c. 21.  Dispersi, palabundi, et celi et soli qui extorres uagantur per orbem.

CAP. XI.---Multo melioris obsequii et fidei fortioris. Multo fidelioris et melioris obsequii . Ex codicibus Noui Collegii 2 et 3, meoque msto olim Tewaterano, uerba, melioris obsequii et fidei fortioris in textum recepi. In cod. uero Noui Coll. dicto I, et in cod. Druriano uetustiori posita sunt tantum uerba multo fideliores, omissis illis, melioris obsequii et fidei fortioris, quod et factum est in editione Gronouii. Melioris obsequii et fidei fortioris ms. Drurianus recentior omissa uoce multo. Cum lectione Baluziana consentit ms. meus olim Meermanni.

Illuminator et deductor humani generis. uulgo doctor, sed deductor receperunt olim Cellarius et Gronouius, recentiusque Lindnerus, dum diu ante Rigaltius hoc annotauerat: »deductor humani generis: sic legitur antiquissimis Cypriani et Tertulliani exemplaribus.« Exstat porro deductor in codd. duobus Noui  Collegii, Drurianoque uetustiori ac Tewaterano meis. uox Tertulliani est, cum alibi exstans tum etiam in ipso hoc Apologetici loco, quem huc transtulit Cyprianus. Pro eadem rector habet ms. Drurianus recentior, doctor Meermannanus.

Hic est uirtus Dei, etc. Tertullianus Apologet. cap. 23. Dei uirtus, et Dei spiritus, et sermo, et sapientia, et ratio, et Dei Filius. Confer et initium lib. eius de Oratione, supra pag. 97. Ita et in sequentibus multa huc translata sunt ex cap. XX eiusd. Apologet. quemadmodum in superioribus plurima iam ante debuerat auctor Minucio Felici.

In uirginem delabitur. Quoniam hoc pro uulgato illabitur, tres exhibent codices in edit. Oxon. adducti, et tres illi apud Nouum Collegium, meique itidem manuscripti, idem ego pretuli, quod et fecit Lindnerus Cellarium secutus, uerbum prestat Tertullianus.

Carnem Spiritus sanctus induitur. Confer Rom. I, 3, 4, ubi due nature Christi sic signantur.

 CAP. XII.---Monentibus annuntiabitur. Hanc editionis principis lectionem, quam firmant septem saltem codices manuscripti, pro uoce admonentibus, reposui.

Uno qui exercitio et exemplo hominis fungeretur. Quod obscurius hic scripsit auctor, in omnibus libris exstat.

CAP. XIII.---Existimabant magum de licentia potestatis. Positum est licentia potestatis pro eo quod est amplitudo eius. Tertullianus, cap. 20. Apologetici: Quem igitur solummodo hominem presumpserant de humilitate, sequebatur ut magum existimarent de potestate. Tertullianum imitatus est Cyprianus, hunc uicissim Arnobius, l. I, c. 46.

Hunc magistri eorum . . . tradiderunt. Hic locus nonnichil aliter representatur in editione Manutiana, fauentibus quidem codicibus scriptis, quibus ego usus sum, uerbisque Tertulliani in cap. 21 Apologetici que imitatur Cyprianus; haud uero opere pretium  uidetur, ut moueantur uoces hic recepte idemque significantes. Tertullianus hec inter, quomodo in priore libelli parte, Minucium auctorem sibi proposuit.

CAP. XIu.---Nam et crucifixus, preuento carnificis officio, etc. Tertullianus, in Apologet. cap. 21: Et tamen suffixus spiritum cum uerbo sponte dimisit, preuento carnificis officio.

Qualis et fuerat. Sic codd. Noui Coll. 2 et 3. Edidit Baluzius talis qualis et fuerat, cum prius extitisset uel, talis ut fuerat, uel, talis ut ante fuerat. Habent talis ut fuerat codex Noui Coll. I et mss. Meerman. et Tewater. et Drurianus uetustior. Ut fuerat sine talis ms. Drurianus recentior.

Simul iunctis. Exstare hanc lectionem in codicibus Regio et ueronensi monuit Rigaltius in Notis, Iunctis est, ait ille, illud Luce, : Luc. XXIu, 33. Idemque ante me recepit Cellarium secutus Lindnerus. Iunctus exhibent Manutii, Felli,  Gronouiique editiones, Pamelii msti et aliquot codices Baluziani, codex Noui Coll. I, meusque, nuper Tewateranus, et Drurianus recentior. Sed uinctus est editionis principis scriptura, fauentibus codice Noui Col. 2 meisque scriptis Meermannano et Druriano uetustiori, et nouem preterea libris scriptis, quos adducit Baluzius, cui quidem ita placuit, ut ipsam in edit. suam reuocauerit: »tamquam si Christus discipulis suis apparuisset cum fasciis et uestitu, in quibus corpus eius positum fuerat in sepulchro cum syndone in quo Ioseph ab Arimathea corpus illius inuoluerat.« Hec ille: que tamen a sacra historia nimis dissentirent. Sed in editione ueneta, que prodiit anno quo princeps illa Cypriani editio Romana, queque uix alibi, quod sciam, ab ea discedit, positum est uictus. Hec uox itidem in editione quadam uetusta sine loco et anno comparet, in editione quoque Erasmiana et in cod. Nou. Coll. 3, sine sensu tamen. Quam facilis interea transitus esset uocis iunctus, uel iunctis, in alteram  uinctus inde patet, quod in codice Noui Coll. I, apud Firmiliani epistolam he uoces inter se confunduntur. uid. § 32.

Ultoris uigore et iudicis potestate. Fortasse legendum est, in ultoris. Paulo supra scribit Cyprianus, Non intelligendo primum aduentum qui in passione precesserit occultus, unum tantum credunt, qui erit in potestate manifestus. Confer Tertullian. cap. ultimum libri aduersus Iudeos. Exstat ut ultoris in cod. Nou. Coll. I.

Magistro et Deo. Fortasse delendum et. Habet codex ueronensis, probante Rigaltio, non magistro, sed Deo, codexque Noui Col. I, Domino Deo. Sed malim legere magistro Deo, auctore Tertulliano, quem Cyprianus hic produxit, Discipuli, inquit, quoque diffusi per orbem ex precepto magistri Dei paruerunt.

CAP. Xu.---Si Christum fuerimus secuti, Imitati edit. Baluz. Felli edit. alieque. Reuocandam iudicaui pristinam lectionem secuti, quam prestabant  codices sex scripti in edit. Oxon. nominati liberque Noui Coll. 1, duoque ex meis Meermann. et Drurianus uetustior. Addas codicem uindobonensem, sec. IX, ut ex Catalogo Denis. constat, uol. I, col. 582. Quidni altera lectio imitati huius interpretamentum censeatur?



IN LIBRUM DE MORTALITATE.

Recte additum fuisse a doctissimo Fello quod ille de Hieronymo posuit note sue fine, ostendit uersio Armeniaca Eusebiani Chronici, que his demum temporibus publici iuris facta est, ubi nullum exstat uerborum ab Hieronymo additorum uestigium. uide Eusebiani Chronici edit. Io. Baptiste Aucher, uenetiis an. 1818, uol. II, p. 299.

CAPUT PRIMUM.---ueritatis errore. Habet Tacitus Hist. II, 72, errore ueri, h. e. ignorantia rei uel facti. Cons. Forcellini Lexicon Lat., uoce Error.

CAP. II.---Perpetua letitia. Exstat in textu Baluziano  perpetua securitas, sed inuenitur lectio altera, quam reuocaui, cum in omnibus libris editis, tum in scriptis, quos consulere mihi licuit, duobus nempe Noui Collegii codicibus, et quatuor penes me membraneis, e quibus Meermannanus duodecimo seculo scriptus est, preter Drurianum recentiorem, quem non possideo. Exstat itidem uox letitia in codice quodam uindobonensi seculi XIII. uid. Denis Catal. uol. II, col. 2129. Adde quod nulla uarietas hoc loco notata est in lectionibus edit. Oxon. subiectis.

Incipere regnare. Codex Sorbonicus in perpetuo. Alius uetus, cum Christo perpetuo regnaturum. BAL. Olim scripsit Ioan. Fred. Gronouius Obseruatt. de Scriptoribus Ecclesiast. post adductum hunc Cypriani locum: »Incipere regnare. Membrane; qui se non credat cum Christo in perpetuo regnare. Quod credo mutasse, quibus uidebatur incommode positum solum regnare, quasi iam nunc regnent. At optimis auctoribus presens infinitiui pro futuro  usitatum. Cicero lib. Iu ad Atticum: Cato tamen affirmat se uiuo illum non triumphare. Liuius lib. XXXIu. Postero die Nabis Argis se cedere ac deducere presidium, quando ita Romanis placeret, et captiuos et perfugas redditurum dixit:« Plautus Rudente, »Siue lenonem facere hoc quod fecit,« cap. XIu, p. 150, edition. Dauentr. uerumtamen ita scribit Cyprianus infra, illic comparantes domos, ubi inciperent semper habitare, de Opere et Eleemos., cap. penult. Porro habent aliqui apud S. Paulum ad Romanos uIII, 13. Si enim secundum carnem uixeritis, incipietis mori, . Neque mutant quid hoc Cypriani loco, codices quibus usus sum msti.

CAP. Iu.---uinolentia inuitat. For. legend. irritat.

Cogeris maledicere. Etiam Christo interdum.

Compelleris iurare, quod non licet. Cyprianus de Bono Patientie, p. 252, ed. Baluzii . . . deinde ut non iures, neque maledicas, ut tua ablata non repetas, ut  accepta alapa et alteram maxillam uerberanti prebeas, ut fratri in te peccanti, etc. Sed, quamquam minime negandum est quin plurimi ueteres scriptores interpretati sint Christi et apostoli Iacobi de non iurando preceptum, discimus tamen lectis aliis auctoribus ecclesiasticis, apud Christianos semper inualuisse rite et religiose iurandi morem. Cons. enim, preter Tertullianum supra allatum, Constitut. Apost. uII, 3; Fr. Belduin. de Legibus Constantini M. lib. II, p. 209, ed. Lips.; Optatum de Schismate Donatist. lib. II, c. 22, p. 45, ed. Dupin.; S. Gregorium Naz. Epistola 219. Conferas et de eadem re S. Scripture locos, quos hic memorabo, Apoc. X, 6; Heb. uI, 16, 17; I Thess. u, 27.

CAP. uI.---Et delectat hic, etc. legenda.

CAP. uII.---Christum credentium magistrum. uulgo, Christum credentium Dominum et magistrum. Sed uero nescientibus hoc additamentum tam editionibus  Cypriani uetustioribus, quam libris scriptis, quos ipse contuli, preter alios nouem, quorum uarietas in edit. Oxon. adducta est, idem istud expunxi. Simili de causa uocem scilicet post docens, delendam censui. Idem porro utroque loco in editione nuper factum esse uideo S. Cypriani Epistolarum ad martyres et confessores, in usum confessorum Ecclesie Gallicane. Lond. 1792. Ubi edit. Oxoniensem secutum se esse, sed tamen uariantes lectiones eidem subiectas nonnumquam selegisse, editor profitetur.

CAP. uIII.---Et Spiritus nos perducat ad Deum Patrem. Et Christus nos perducat ad Deum Patrem. BAL. At propter antecedentia uerba ueterem reduxi lectionem, que firmatur scriptis codicibus, quos sciam, omnibus preter paucos ex plus triginta Baluzianis. Quinetiam, dum hunc quidem locum mutat, oblitus est uir doctissimus canonis artis critice, qui obscuriorem, ceteroquin probam, lectionem iubet nos amplecti.

CAP. IX.---Scriptura diuina, dicens, etc. uidesis infra  que de hoc libro Ecclesiastico ad libellum de Opere et Eleemosyna § I, annotauimus.

CAP. XI.---Monet . . . dicit. Hec uerba pro editis moneat dicat, ex codice Noui Collegii 2, ac quatuor de meis mstis recepi.

CAP. XII.---Christianam fidem. uulgo Christiani fidem. In codice Noui Coll. 2, et in duobus meis non Christiani, sed Christianam inueni, quod hoc loco fortasse melius.

Gubernator. Nauis gubernator. Hunc locum antea mutilum, cum legeretur Nam pro Nauis, nos suppleuimus ope duorum ueterum exemplarium. In tribus deest uocabulum Nam, quod alibi et in editionibus ponitur ante gubernator. Error est; sed tamen error ille ostendit ueram esse lectionem, quam nos afferamus. Hec BALUZ. Sed preterquam quod orta possit esse particula nam, in editionibus ueteribus reperta, ex antecedente uoce corona, neutra uox uel nam uel nauis ullis fere mstis agnoscitur, quippe cum ex neque  in tribus illis Baluzianis, neque in libris editionis Oxoniensis gratia collatis, neque in septem, quos ego inspexi, codicibus compareant; ad oram tantum msti Tewaterani collocata uox nauis est. Hanc ergo ut interpretamentum marginale contextu eliminandam censui, que primum a Baluzio inducta est. Adde quod Floro Lugdunensi ante medium seculum nonum scribenti ignota uox fuit. Etenim abest a codice uetusto Commentarii eius inediti in Epistolas Paulinas, qui ex Cypriano aliisque undecim patribus contextus est, ubi uerba Cypriani afferuntur. Aliud preter hoc meum, ut obiter id notem, Floriani operis exemplum penes Maiorem Carthusiam exstare memorat cl. Mabillonius in Disquisitione De Bede et Flori Diaconi Lugdunensis Commentario in Paulum ex Augustino, alio nimirum eiusdem Flori, non Bede, ut uulgo censetur, commentario. uide p. 488, noue edit. uet. Analectorum Mabillonii.

Conflictatio in aduersis probatio est uirtutis. uulgo  ueritatis, que quidem lectio in codice Noui Coll. I, exstat, sed ex uno Bodleiano in uariis Lectt. edit. Oxon. memorato, codice altero Noui Coll. meoque Tewaterano uirtutis, id quod olim conieceram legendum, recepi. Ad oram autem codicis Noui Coll. altera lectio ueritatis exstat, et aliud nescio quid in uno de meis mstis positum est.

Solidata est. Solida est habet editio Baluziana perinde atque Oxoniensis; cum uero in duodecim scriptis codicibus, quos Oxoniensis commemorat, uox solidata exstet, astipulantibus utroque Noui Collegii codice, et quatuor meis, hanc principis ceterarumque uetustiorum editionum lectionem reuocandam esse censui. Idem quoque factum nunc uidi in editione, cuius modo mentionem feci, in usum ecclesie gallice confessorum adornata.

CAP. XIu.---Premium uie eius, pro premium uite premium uie ex tribus codd. scriptis in edit. Oxon. memoratis, et Noui Coll. ms. 1, libens recepi.

CAP. Xu.---Pauore mortalitatis et temporis. Delendam  esse particulam et olim opinabar, eo quod legeretur paulo post, tempore mortalitatis. Nunc malim pro temporis rescribere terroribus.

CAP. XuII.---Nec enim sanguinem nostrum querit Deus, sed fidem.---Nec enim Deus sanguinem nostrum desiderat, sed fidem querit. Et istud desiderat adiecimus ex quibusdam codicibus nostris, et ex quibusd. Anglicanis. Potest tamen esse glossema. BALUZ. Scripturam principis aliarumque editionum atque unius codicis membranei mei reposui. Diuerso tantum ordine uerborum habet Noui Coll. cod. I: Nec enim querit sanguinem Deus nostrum, sed fidem. Et ms. olim Meerman: Nec enim sanguinem Deus nostrum, sed fidem querit. Itidem edit. Oxon, Nec enim Deus sanguinem nostrum, sed fidem querit. Sed in libro meo olim Tewaterano hoc positum est: Nec enim sanguinem nostrum Deus desiderat, sed tantum fidem. Cumque lectione Baluziana consentiunt ms. Noui Coll. 2, et ms. olim Drurianus recentior ille, sed alter uetustior  habet, Nec enim sanguinem Deus noster, sed fidem querit.

CAP. XIX.---Commeatum sibi precaretur. ueniam absentie longioris a Domino: hoc est uite hic in terris moram. FELL. Doloris mortisue remissionem commeatum antiqui dixerunt. Senece illud afferunt lexicographi: Longum mihi commeatum dederat ualetudo, repente me inuasit.

CAP. XX.---De persecutione sollicitus, de accersitione securus. Ita scribendum conieceram pro ablatiuis sollicitis et securis, antequam hanc lectionem in meis Nouique Coll. codicibus, quibus addas quinque Pamelianos, deprehendi. Sensus loci uidetur esse, Illorum gratia de persecutione sollicitus; ne ui eius coacti fidem denegent; de accersitione securus, utpote certus, eos accersitione diuina de seculo liberatos fore. uid. paulo infra; et iam supra sub initium § 2, habes, Letus itaque de morte iam proxima, et de uicina accersitione securus. Imo geminum istud fine  libelli exstat: Iam de sua immortalitate secura, adhuc de nostra incolumitate sollicita. At uero Fellus ad uerba, de persecutione sollicitis, de accersitione securis, hoc adnotauit, »Martyrii coronam refugiunt, celestia gaudia non expetunt.« Utrum mauis, accipe.

Didicit immo remanentibus. Fide nixus msti Tewaterani aliorumque quatuordecim in edit. Oxon. memoratorum, in quibus sunt duo illi Noui Collegii codices, tractatus omnes Cypriani continentes, pronomen nobis in excusis additum ante remanentibus, sed obscuriorem faciens sermonem, expunxi. Idem nescit ms. uterque Drurianus.

CAP. XXI.---Improbat denique apostolus Paulus. Hanc omnium editionum lectionem Baluzius nescio quare cum altera increpat commutauit. In edit. Oxon. que, pariter ac cetere, prestat improbat, duo tantum codices memorantur, in quibus exstat uerbum increpat; uerum ibidem sine causa annotatum est, »Forte legendum improperat.« Porro tuentur lectionem  improbat codices scripti, quibus utor, omnes.

CAP. XXII.---Quis non ad meliora festinet? Positum est in contextu Baluziano, Quis non ad meliora uenire festinet? Cum uero uerbum uenire frustra querendum sit uel in libris editis, uel scriptis illis quibus usus sum, illud delendum uidetur. Adde quod neque Pamelius, neque uarie lectiones in edit. Oxon. posite eius mentionem faciunt. Ita et proxime post ob eamdem causam reformari pro transformari, quod exstat in Baluziano textu, reducere uisum est.

CAP. XXIII.---Secundum fidem ueri. Hec lectio, quam exhibent undecim exemplaria, in quibus pono Seguierianum, est optima. In duobus aliis scriptum est uerbi. Morellius annotat se uidisse scriptum in antiquis ueri alias uerbi. Quod confirmat nostram lectionem. In codice Beccensi et in editione Morellii legitur ueritatis: Hec BALUZIUS. Qui ueri pro lectione uulgata ueritatis primus posuit, fauentibus quoque codice Noui Coll. 2, et Tewaterano meo. Sed quoniam preter Baluzianos duos mstos prestat et  codex uetustior Drurianus uocem uerbi, dubito annon reponendum sit, secundum fidem uerbi ueritatis. Exstat tamen infra, si quid id refert, in lib. de Opere et Eleemosynis, cap. 4: Qui habet fidei ueritatem seruat Dei timorem.

CAP. XXIu.---Quomodo et Deus manet in eternum. Omissum est hoc S. Scripture additamentum in codice Cypriani Tewaterano, sicut in uetustiore saltem Druriano, sed idem adductum est in Cypriani lib. III Testimoniorum, cap. 2, et in aliorum patrum operibus.

CAP. XXu.---Eximaris. Hanc lectionem pro uulgata exuaris reposui, fide nixus codicis unius inter lectiones editionis Oxon. uariantes: sed forsitan nonnullis lectio altera ferenda esse uidebitur, nisi auctoris uerba, pag. 291, l. 20, aliud persuadeant. Nunc porro prelatum esse uideo uerbum eximaris in editione ad usum exulum Gallicorum a me modo commemorata.

 CAP. XXuI.---Hic interim degere. Lectionem editionis principis aliarumque pro istic, quod sine causa suffectum est, fide plurimorum codicum scriptorum nixus reuocaui.

Adhuc de nostra salute sollicita. Deleui particulam et ante adhuc uulgo positam, quam nesciunt edit. princeps, et septem illi scripti, quos contuli. Sed omisit uoces et adhuc ms. Tewater. habetque sed adhuc codex unus in edit. Oxon. adductus.

Prophetarum exultantium. Cogitabat Cyprianus euangeliste Ioannis illud, Abraham pater uester exultauit uidere diem meum: uidit et gauisus est. Ioann., uIII, 56.

Triumphantes uirgines. uulgo, triumphantes illic uirgines, sed, seruato meliore uocum ordine, illic triumphantes uirgines ms. olim Tewateranus; dum correctius fortasse nesciunt aduerbium illic edit. princeps, et sex, quos contuli, codices manuscripti. Sed et uoci remunerati prefixit illic ms. Tewater.

 Ut cum his cito esse. Addunt quidem possimus edit. princeps alieque antique; cum uero uerbum istud agnoscat tantum unus ex codd. scriptis in usum edit. Oxon. collatis, et tantum unus de meis, ipsum fortasse recte ego nunc duco relinquendum; etsi aliter uisum est editori nupero nonnullorum Cypriani opusculorum, cuius supra feci mentionem.



IN LIBRUM DE OPERE ET ELEEMOSYNIS.

CAP. uI.---Et uiduarum ac pauperum. Particulam et, que huic sententie in principe aliisque editionibus, et in septem illis codicibus quos ipse contuli, prefixa est, que uero in editt. Baluziana et Oxon. male omissa est, reuocaui, cum fortasse in mstis uoce precedente orasset absorpta esset.

Exsurge in nomine Iesu Christi. Istud in nomine Iesu Christi addunt nonnulle uersiones, simul cum his patribus Cypriano Ambrosio Cassiodoroque.

 CAP. uII.---Illic erit et cor tuum. Illic pro ibi ex codicibus scriptis reposui, quia in ipsius Cypriani, lib. III Testimoniorum sancte Scripture p. 59, edit. Oxon. sic locus euangeliste affertur.

CAP. IX.---Sed uereris et metuis. Restituit priorem lectionem, Si uereris et metuis, Baluzius, quam mutauerat, fide nixus quatuor manuscriptorum, Fellus. Iis alios septem nunc addo, lectionem que mihi placet, prestantes, atque ita prorsus constituta est oratio mox infra, ubi uerbum metuis occurrit.

CAP. XI.---Subsidia. Addunt uite editiones Manutianam secute, sed uocem deleui, idcirco quod monuit Pamelius preter Manut. nullum codicem ipsam legere. Attamen in editione Lugdunensi, que Manutiane preiuit, eamdem inueni. Porro autem uocem tibi post operanti nesciunt codices, quos ipse inspexi, quod ideo noto, quia uox non ualde desideratur.

CAP. XIII.---Reditus tuos diuide. Scripturam correctiorem reuocaui, uerum in Cypriani editionibus et  manuscriptis frequenter scribitur redditus; tueturque Baluzius.

CAP. XIu.---Que matrona locuples. Que matrona in ecclesia Christi locuples. ualde puto ista in ecclesia Christi, que desunt in antiquis editionibus, in decem codicibus nostris, et in quinque Anglicanis, addita uero sunt a Manutio, non debere esse in hoc loco. Non tamen ausus sum expungere, quia ea reperi in undecim uetustis exemplaribus. BALUZ. Exstant quoque in mstis Tewaterano ac Meermannano meis, una cum altero ex Drurianis. Cum uero eadem omittant undecim fortasse codices Baluzii, et quinque Anglici, neque in uetustiori ex Drurianis, neque altero meo ms., neque in cod. 1 Noui Coll. exstent, istec uerba importuna et editionibus uetustissimis ignota relinquenda iudicaui.

CAP. Xu.---Dominicum celebrare te credis. Eucaristiam, que est cena Dominica, hoc loco significari cum Fello statuendum est. Interea cum particulam  et ante Dominicum positam, quam nesciunt edd. princeps et Erasmiana, simul ac scripti libri nostri, iam olim decreuissem eiicere, postea illam in tribus aliis mstis deesse sensi.

CAP. XuI.---Infelicitatis. uulgo infidelitatis. »Parum abfuit,« ait Baluzius, »quin ponerem infelicitatis iuxta lectionem ueterum editionum, quam confirmant uiginti et duo exemplaria nostra et undecim Anglicana. Manutius posuit infidelitatis. Aliter Pamelio uisum est« Hec Baluzius. uix dubito, quin reduci ad hunc locum debeat uox infelicitatis, que cum illa sterilitatis iungi solet; Sterile enim atque infelix solum haud raro dicitur. Hanc igitur uocem reuocaui Rigaltio quoque probatam, et in sex mstis mihi uisam; sed in alio quodam codice meo legitur infidelitatis.

uidua et inops in opere inuenitur. Ante Baluzium prestabant editi plerique uidua et inops uidua in opere larga inuenitur. Pretuli ego codicum meorum scripturam  pene omnium, tantum in cod. Noui Coll. 1, et in utroque Druriano uox uidua repetita est, dum diues in opere prestat cod. Noui Coll. 2, in uocibus enim inops et opere fit paronomasia, ut rhetores loquuntur. Nescit uocem larga editio Erasmi.

Christus illud Dei dona appellat. Referendum uidetur illud ad gazophylacium supra.

CAP. XX.---Et nunc, fili, mando, etc. Ad oram msti Druriani recentioris scripsit librarius. Mandata Tobie ad filios saluberrima. Mox pro uocibus in gehennam substituerat ex codicibus mstis Fellus in tenebras, sed etiam libri scripti inter se hic uariant.

CAP. XXI.---Quadriga. Maiorum magistratuum honores et insignia, Curules, inquit Festus, equi quadrigales. FELL.

CAP. XXII.---Ac nisi editio honesta successerit. Sic lib. ad Donatum: Stulta prorsus et uana iactura, frustrantis spectaculi uoluptate id parare uoluisse, quod nec populus acciperet, et perderet magistratus. FELL.

 Et uix tui meis pereuntibus adequantur. Numero, ut mox apparet.

CAP. XXu.---Aequalitatis. Ita Erasmus et alii post eum. Nolui autem mutare, quamuis in omnibus fere codicibus antiquis et in uetustioribus editionibus legatur equitatis. BALUZ. Recte prestant equalitatis cod. Noui Coll. 2, et ms. meus nuper Tewateranus, cum recentiori ex Drurianis. Quibus libris simul addo Flori Lugdunensis Commentarium penes me ineditum, quem prius memoraui, super Epistolas Paulinas. Proxime scripserat auctor, equaliter.

CAP. XXuI.---Preclara et diuina res. Melius procederet oratio, si legeretur res est.

Dies nos uel reditionis. Cyprianus iam ante in hoc libello reduces ad paradisum facere habet, et sub finem lib. de Mortalitate, nos paradiso restituit et regno, p. 281. uid. et fin. epistole ad Demetrianum. Primus Pamelius uocem redditionis ex mstis et Ioannis Costeri castigationibus recepit. Exstat quidem ea in cod. Noui Coll. 2, atque idem significat, quod retributio,  que quidem Cypriani uox est. uerumtamen ego cum Rigaltio probans ueterem lectionem reditionis eam reuocare statui, que in sex libris scriptis apud ed. Oxon., et in quatuor mstis meis, nam in Tewaterano primitus scripta fuerat, reperta est. uocem reditionis agnoscit Plautus. Et conueniunt uoces reditio et persecutio hoc loco posite cum illis accersitio et persecutio, que supra in libro de Mortalitate nobis occurrebant, § 13.



IN LIBRUM DE ZELO ET LIuORE.

CAP. II.---Circuit ille, etc. Hinc firmatur optima coniectura cl. Oberthuri fine lib. Tertulliani de Oratione.

Linguam conuicio prouocat. Oratio fortasse integrior esset, si ex sequentibus adderetur ad petulantiam, et pro uoce petulantiam ibi inuenta rescriberetur uiolentiam.  Habes infra, manus ad cedis uiolentiam prompta.

CAP. III.---uel fallaces insidias uel apertas minas. uel ante fallaces reuocaui, quod omissum est a Baluzio, suffragantibus mihi codice Noui Coll. 2, et msto utroque meo, pariter atque editt. ante Baluzianam. Nunc addo codices scriptos Meermannanum et utrumque Drurianum.

CAP. Iu.---Dum diabolum qui zelat imitatur. Zabulum non diabolum prestat de codicibus meis unus, isque membraneus, et in editt. aliquot Cypriani ita uox scribitur. »Zabolus is est diabolus, pro enim »Aetoles dixere.« Gesneri Ling. Lat. Thes. in uoce.

CAP. u.---In odium persecutionis facibus liuoris exarsit. Odium persecutionis, que est librorum tam scriptorum quam editorum lectio, odium significat, ex quo orta persecutio sit.

Miti lenitate patientem. Etsi reducta fuit uox mitem  pro miti in editionem Benedictinam, pretuli nunc ego lectionem alteram, codicibus scriptis meis firmatam.

Simul. In uno libro meo scriptum est semel, et supra lineam uel simul. Hinc ergo, uti iam non semel diximus, orta est discrepantia que istic reperitur in codicibus manuscriptis, quorum nonnulli habent semel, alii simul. BALUZ. Simul, que edit. principis scriptura est, adstipulante ei uno ex mstis meis, reuocaui, etsi interdum semel pro prorsus et in perpetuum ueteres ponunt. Habet sibi pro simul codex meus olim Tewateranus, anno 1396 scriptus, et singula pro singulos. Mox lin. 30, uideris pro perspice, cogita, posuit auctor: et sect. 6, uerba, qui Christianum se mentitur, quorum ordinem sic sine causa primus mutauit Manutius, qui se Christianum mentitur, ex editt. uetustioribus restitui.

CAP. XIII.---Et zeli ac liuoris alienus. uocis alienus cum genitiuis istis constructioni, quam primus  recepit Manutius, patrocinantur cod. uterque Noui Collegii ac meus Tewateranus. Nunc addo ms. utrumque Drurianum et Meermannanum cum Flori Lugdunensis Commentario inedito in Pauli Epistolas. Alteram uero constructionem, que posita est in editt. Manutianam precedentibus, et a zelo ac liuore alienus, unus de libris meis habet. Proxime post in apostoli uoces, carnalibus, tamquam, que a textu Baluziano forte exciderant, restitui.

CAP. XIu.---Secundus homo de celo. De hac uarietate consulas Noui Testamenti editiones; easque et infra adi de scriptura illa portemus pro portabimus, siquidem in Grecis plurimi codices scripti et patres habent pro .

CAP. Xu.---Esse talem. Exstat in edit. Baluziana, esse se talem non, ut prius positum erat, esse te talem. Sed expunxi se, quod ex priori uoce ortum esse possit, auctoritate nixus codd. duorum apud edit. Oxon. et ms. Noui Coll. 2, et duorum meorum. Habet  uero esse te talem ms. Noui Coll. 1. Nunc adde utrumque Drurianum et Meermannanum. Mox post uocem firmandus, positum est in ms. olim Tewater. et ornandus.

CAP. XuI.---Salutaris operatio. H. e. eleemosyna salutis eterne efficax. Iam ante idem loquendi modus reperitur sub finem libri de Opere et Eleemosyna.

CAP. XuII.---Laborabis. Preferunt labores editio princeps et e codicibus meis unus, quod mihi olim minus recte placuit. Est autem prosperanda ualetudo, que eget ut firmior fiat.

Si sectari non potes. uulgo; Si autem eos sectari  non potes. Editionum uetustiorum lectionem reuocaui, que Rigaltio probata, codicibus quinque apud edit. Oxon., codice utroque Noui Collegii, et Tewaterano firmata est. Nunc addo codicem antiquissimum Meermannanum, et uetustiorem ex duobus Drurianis. Ab altero autem atque alio preterea msto membrum hoc abest.

CAP. XuIII.---Quo Cain non redit. Recepit in editionem suam Baluzius quo Cain non ingreditur, aitque hanc lectionem, quam habent tres libri ueteres, putare se esse optimam, alteram uero, que est redit, falsam. Cain enim, qui natus est postquam parentes eius eiecti fuerant e paradiso, non posse dici rediisse in paradisum, cum in illo numquam fuisset. Itaque non dubitasse se addit, quin lectio horum trium librorum preferenda sit. At uero haud ita ualere hanc rationem crediderim, ut substitui debeat uerbum ingreditur lectioni olim recepte et fere uniuersis mstis confirmate. Ex codicibus, quibus usus sum soli ingreditur  prestant ms. Noui Coll. 2, et Drurianus recentior. Ait hoc loco Cyprianus Cain non redire ad ueterem parentum suorum possessionem paradisum; quin et dici solet, redire animum ad Deum. Conferas et finem libelli de Opere et Eleemosynis, ubi nos reduces adparadisum habes, notamque ad locum.

Natiuitate celesti et lege diuina. uocem celesti haud agnoscunt, aut decem codices scripti in edit. Oxon. memorati, aut sex de septem illis, quibus ego in edendis his libellis usus sum; deficit orationis membrum in Meermanni manuscripto. Supra uero habes easdem uoces, natiuitate celesti.





S. CYPRIANI EXHORTATIO AD PeNITENTIAM. 





MONITUM.

 Meminerit lector quam nos paulo supra, dum appendicem  primam instruxerimus, piguerit non potuisse, licet huc illuc enixe queritantes, sat opportune I. C. Trombellii anecdota reperire, ut ea suo loco apprime inserta ederentur, nec tamen desperasse iisdem fore interdum bono numine occurrendum. Iam non nos spes ea fefellit. En, nondum hoc tomo  absoluto, in optima seminarii S. Sulpitii bibliotheca,  fauente pia ipsius procuratorum comitate ac beneuolentia, incidit in manus hoc ultimum D. Cypriani opus tamdiu irrepertum. Quo igitur ac simul eximiis eiusdem Trombellii commentationibus, datis quibus debentur gratiis, utere, bone lector, et fruere.





IOANNIS CHRYSOSTOMI TROMBELLII PRAEFATIO.

 I. Tametsi accurate summaque diligentia codices nostros perlustrauerim, atque eos presertim qui ueterum auctorum epistolas et opuscula continent, sepe enim in iis latent pretiose quedam ueterum scriptorum reliquie, quas colligere euulgareque litterarie reipublice plurimi interest, ubi tamen ad eos perueni, qui Cypriani scripta continent, diligentiam auxi, sperans scilicet quod Erasmo Manutio,  Morelio acciderat, id mihi quoque euenturum. Cypriani codices cum illi studiose, exquisiteque per uoluerunt, quedam reperere, que superiores typographos latuerant; que tamen ob prestantiam suam uidebantur exposcere, ut proferrentur in lucem. Mea me non prorsus fefellit opinio. E duobus quos possidemus, Cypriani codicibus alter altero copiosior est, atque adeo, ut uniuersas fere Cypriani epistolas  et opuscula complectatur: que dum solertissime perquiro comparoque cum editis, se mihi libellus obtulit, quem inter euulgatos frustra perquisiui: inscribitur autem in dicto codice: »Exhortatio Cypriani de Penitentia:« titulo nimirum  ab amanuensi illi aptato. Quanta huiusce opusculi prestantia sit atque utilitas, deinceps dicam. Hoc sane audacter affirmare audeo, immerito illud hactenus in tenebris delituisse: tametsi enim nullum insit historicum monumentum, nulla in eo emineat eloquentia, careat quoque argumentis a ratione, aut ueterum auctoritate petitis, sed Scriptura tantum innitatur, eaque ieiune, ac sine ullo ornamento exposita; non continuo tamen est contemnendum: alioquin contemnas necesse est egregios eos  Cypriani libros, qui »testimonia ad Quirinum« continent; in iis quippe sine ullo eloquentie uerborumque apparatu, sine ullo rationum ueterumque subsidio, sola Scriptura aduersus errores pugnatur, et fidei nostre dogmata stabiliuntur.

II. Idem porro consilium is iniit, cuius opusculum hic profero, uetustus ille quidem, et ualde probabilis scriptor, aut Cyprianus scilicet ipse, aut alter ignotus, si uis, Cypriano tamen etate par, Cypriani uestigiis ac studio insistens. Cyprianum scilicet indicare uidetur disputandi, Scriptureque testimonia allegandi ratio quam adhibet, simillima nimirum illi, quam in libro Testimoniorum is obseruauit. Atque huic quidem coniecture Cypriani nomen huic opusculo in codice prepositum fauet: quamuis enim ea in re interdum  errarint amanuenses, haud raro tamen ueros librorum auctores indicarunt.

At cum Scripture interpretationem opusculi nostri auctor alleget ualde diuersam ab ea qua utitur Cyprianus, nemo quoque e ueteribus libellum hunc Cypriano tribuerit, anceps hereo cuinam illum adscribam. Noui equidem postrema hec argumenta indissolubilia minime esse. ueteres scilicet modo unam, modo aliam Scripture interpretationem sequebantur. Cuius rei adeo multa, adeo perspicua argumenta habemus, ut de ea iam nemo dubitet  . Amanuenses etiam licentiam sane non leuem sibi arrogarunt, substitueruntque non raro interpretationem quam diligerent, interpretationi qua usus fuerat  auctor ille quem exscribebant.

 III. Quod uero nemo ex ueteribus, quos nunc habemus, libellum hunc alleget, mirum non est. Desiit enim haud multo post Cypriani tempora erroris quem libellus iste confutat: ideoque occasio etiam desiit, ob quam idem libellus allegaretur. Ad hec: Unde nouimus ueteres alios, quorum libros, desideramus, minime hunc allegasse? Leuis itaque est que a ueterum silentio desumitur difficultas. At quamquam, uti dixi, ea argumenta dissolubilia fateor, probabilia sunt tamen.

Iu. Quisquis tamen libellum hunc composuerit, simillimum ueri est, eum Cypriani equalem, aut certe non multum ab eius etate remotum fuisse, et in Scripturarum lectione detritum. An non Cypriani equalem, aut certe haud multum ab illius etate remotum  ostendit ea quam sequitur, Scripture interpretatio, et disciplina quam stabilire conatur? Indicat scilicet non obscure scriptor iste recipiendos quidem in Ecclesiam lapsos, et a spe uenie minime arcendos quorumuis criminum reos, dummodo canonice penitentie sese subiicerent. Hec scilicet questio cum Cypriani tempore potissimum, uiguerit, haud obscure etatem innuit, qua conscriptus est liber iste.

u. Quis porro in Scripturarum lectione detritum eum neget, postquam uiderit percurrere illum tot Scripturarum libros, et ex iis seligere loca, que mirum in modum catholicum dogma confirment, illique faueant consuetudini quam in Ecclesia seruandam censuit Cyprianus?

 uI. Propterea uero uerisimillimum tantummodo esse id arbitror, quod de Cypriano huiusce libelli auctore dixi, neque aliquid certi ea de re statuere ausus sum, quod nouerim exstitisse iam pridem nonnullos  etiam inter latinos, qui Cyprianum hoc in scribendi genere imitarentur, in  quorum numero Pelagius ille eminuit  , qui laudem quam aliunde acquisiuerat, aduersus diuinam gratiam postea decertans sibi ademit. Quoniam porro ea que uerisimillima sunt, admitti commode possunt, quis mihi uitio uertet, si deinceps quoties de huiusce opusculi auctore incidet sermo, incidet autem sepe, eum Cyprianum esse dicam?

 uII. Nec modica, me quidem iudice, huiusce libelli utilitas est. An non uero ualde utilis libellus is est in quo usitatissimus Ecclesie mos eminet, ut scilicet exortus error adductis pluribus Scripturarum testimoniis statim reprimatur; et in quo tanta uetustissime uersionis portio inest? Quod si eo ordine, quo codices eorum temporum conscripti erant, sacros libros hic allegari censes, emolumentum aliud continuo  in eo habes: Quod quidem hic multis commendare minime est opus; sed profecto non leue est. Habet etiam hoc commodi, ut sacras Scripturas allegans Ecclesiastici, librum adducat exemplo suo ostendens, quanto in pretio prioribus ipsis Ecclesie seculis habitus sit liber ille, quem nunc protestantes minimi faciunt. Sed de libelli auctore ac prestantia hactenus. Ecce autem libellum ipsum:



EXHORTATIO S. CYPRIANI DE PeNITENTIA  INCIPIT.


 PER penitentiam posse omnia peccata dimitti ei qui ad Deum toto corde conuersus sit.

In Psalmo octuagesimo octauo : Si dereliquerint filii eius legem meam, et in iudiciis meis non ambulauerint, et mandata mea non custodierint, uisitabo in uirga iniquitates eorum et in uerberibus peccata eorum: misericordiam autem meam non dispergam ab eis.

Item apud Isaiam : Sicut dicit Dominus sanctus Isrel: Cum conuersus ingemueris, tunc saluus eris et scies ubi fueris.

Item illic : ue filii desertionis, dicit Dominus: Fecistis consilium non per me, et sponsionem meam non per spiritum meum, adiicere peccatum super peccatum.

Item apud Ieremiam : Auertere  pedem tuum ab aspera uia, et faciem tuam a siti. Illa uero  dixit: Confortabor: uolo: quia diligebat alienos, et ibat post illos.

Item apud Isaiam : Conuertimini, quia  altam cogitationem cogitatis et iniquam.

Item illic : Ego sum, ego sum qui deleo iniustitias tuas, et non recordabor: tu autem recordare, et iudicemur simul: dic tu iniustitias tuas prius.

Item illic : Querite Deum, et cum inueneritis eum, inuocate. At ubi appropinquauit uobis, derelinquat impius uias suas et uir iniquus cogitationes suas et conuertatur ad Dominum, et misericordia ei preparabitur, quia non multum remittit peccata uestra.

Item illic : Recordare hec, Iacob et Isrel, quia puer meus es. uocaui te puerum meum: et tu Isrel, noli obliuisci mei. Ecce enim abstersi sicut . . . . . . . iniustitias tuas et sicut imbrem peccata tua. Conuertere  ad me, et redimam te.

Item illic : In mente habete hec et gemite. Penitemini qui seducti estis, conuertimini corde ad me, et in mente habete priora secula, quia ego Deus.

Item illic : Tempore pusillo dereliqui, et cum misericordia magna miserebor tui. In furore pusillo  auerti faciem meam abs te: in misericordia eterna miserebor tui.

Item illic : Hec dixit Excelsus in excelsis habitans, in eternum sanctus in sanctis, nomen est ei Dominus, excelsus in sanctis requiescens, et pupusillanimis dans animi equitatem, et dans uitam contribulatis corde. Non in sempiternum irascor uobis, nec per omnia uindicabo in uos; spiritus enim a me prodiet et inspirationem omnem ego feci: et propter peccatum pusillum contristaui eum, et auerti faciem meam ab eo, et uilem passus est, et abiit tristis in uiis. uias eius uidi et sanaui eum, et consolatus sum ego, et dedi ei consolationem ueram, et pacem super pacem iis, qui longe et iis qui prope. Et dixit Dominus: Sanaui eos; iniqui autem, ut mare commotum, sic fluctuabuntur, et quiescere  non possunt. Non est gaudere impiis, dicit Dominus.

Item apud Ieremiam : Numquid obliuiscetur sponsa ornamenti sui, aut uirgo fascie pectoralis sue? Populus uero meus oblitus est mei dierum  , quorum non est numerus.

Item illic : In summa loquar super gentem aut super regnum, aut auferam eos, et perdam. Et si conuersa fuerit gens a malis suis, penitebo de malis, quod  cogitaui facere illis. Et summa loquar super gentem, aut regnum, ut reedificem, et plantem, et facient mala ante me, ut non audiant uocem meam, et penitebo de bonis, que locutus sum facere eis.

Item illic : Reuertere ad me, habitatio Isrel, dicit Dominus, et non firmabo faciem meam super uos, quia misericors ego sum, dicit Dominus, et  non irascar uobis in eternum.

Item illic : Conuertimini, filii, qui recessistis, dicit Dominus, quoniam ego dominabor uestri et accipiam uos unum de ciuitate, et duos de familia, et inducam uos in Sion: et dabo uobis pastores secundum cor meum, et pascent uos pascentes cum disciplina.

Item illic : Conuertimini, filii, conuertentes, et ego sanabo contritionem uestram.

 Item illic : Ablue a malitia cor tuum, Ierusalem, ut saneris. Usquequo erunt in te cogitationes dolorum tuorum?

Item illic : Hec dicit Dominus: Numquid qui cadit non resurgit; aut qui auertit se non conuertetur? Quia auertit se populus iste a uisione improba, et obtinuerunt presumptione sua et noluerunt conuerti.

Item illic : Non est homo penitentiam agens a malitia sua, dicens: Quid feci? Defecit qui currit cursu suo, sicut equus suadens in hinnitu suo.

Item illic : Auertatur ergo unusquisque a uia sua mala, et meliora facite studia uestra. Et dixerunt, confortabimur, quia post adinuentiones uestras  ibimus, et unusquisque que placent cordi suo, mala faciemus.

Item illic : Effunde sicut torrens lacrymas  die ac nocte: Noli dare tibi requiem; non sileat pupilla oculi tui.

Item illic : Perscrutemur uias nostras, et conuertamur ad Dominum. Mundemus corda cum manibus nostris, et respiciamus ad Dominum, qui habitat in celis. Nos peccauimus et irritauimus, et tu non es propitiatus.

Item illic : Et dixit Dominus ad me in diebus Iosie regis: uidisti que fecit mihi habitatio domus  uocem domus Isrel: Abiit super omnem montem excelsum, et subiit ad omne lignum numerosum, et fornicata est illic. Et dixi: Postquam fornicata est hec omnia, ad me conuertere, et non est reuersa.

Item illic : Non repellet in eternum Dominus, et cum humiliauerit, miserabitur secundum  multitudinem misericordie sue, quia non humiliabit ex toto corde suo, neque repellet filios hominum.

Item apud Ezechielem : Et iustus non poterit saluus esse in die peccati. Cum iusto dicam: uita uiues; ipse uero confidet  super iustitiam suam, et fecerit iniquitatem, omnes iustitie eius non commemorabuntur: in sua iniquitate quam fecerit, in ea morietur. Et cum dicam impio: Morte morieris, et auertit se a peccato suo, et fecerit iustitiam, et iudicium, et pignus debitori reddiderit, et rapinam restituerit, in preceptis uite ambulauerit, ne faciat iniquum, uita uiuet et non morietur: omnia peccata eius que peccauit, non commouebuntur ei, quia iudicium et iustitiam fecit, in ipsis uiuet.

Item illic : Ego Dominus, quia humilio  lignum altum, et exalto lignum humile, et arefacio lignum uiride, et reuiuiscere facio lignum aridum.

Item illic. : Et tu, fili hominis, dic domui Isrel: Sicut locuti estis dicentes: Errores nostri et iniquitates nostre in nobis sunt et in ipsis nos tabescimus, et quomodo uiuemus? Dic illis: uiuo ego, dicit Dominus; si uolo mortem impii: tantum a uia sua auertatur, et uiuet.

Item illic : Ego Dominus edificaui demolita, et plantaui exterminata.

Item illic : Et iniquus si conuertat se ab  omnibus iniquitatibus, quas fecit et custodiat omnia mandata mea, et faciat iudicium et iustitiam et misericordiam, uita uiuet, et non morietur. Omnia delicta eius que fecit, non erunt in memoria: in sua iustitia quam fecit, uiuet. Numquid uoluntate uolo mortem iniusti, dicit Adonai Dominus, quam ut auertat se a uia sua mala, et uiuere eum?

Item illic : Conuertimini et auertite uos ab omnibus impietatibus uestris, et non erunt uobis in penam. Proiicite a uobis omnes iniquitates uestras, quas impie fecistis in me, et facite uobis cor nouum et spiritum nouum. Et ut quid moriemini, domus Isrel? Quia nolo mortem morientis, dicit Adonai Dominus.

Item apud Danielem : Et post finem dierum, ego Nabuchodonosor oculos meos in celum sustuli; et  sensus meus in me conuersus est, et Altissimum laudaui, et Regem celi benedixi, et uiuentem in secula laudaui, quia potestas eius eterna est; regnum eius in generatione, et omnes qui inhabitant terram, nichil.

Item apud Micheam : Heu mihi! anima mea, quia periit ueritas a terra, et qui corrigat, inter omnes non est; omnes in sanguine iudicant. Unusquisque proximum tribulat tribulatione, in malum manus suas preparant.

Item illic : Noli gaudere super me, inimica mea, quia cecidi; sed resurgam, propter quod si sedero in tenebris, Dominus lucebit, mihi. Iram Domini sustinebo, quia peccaui ei, donec iustificet ipse causam meam.

Item apud Sophoniam : Conuenite et precamini, gens indisciplinata, priusquam efficiamini sicut  flos preteriens, priusquam ueniat super uos ira Domini, priusquam ueniat super uos dies furoris Domini. Querite Dominum omnes humiles terre, iudicium operamini, et querite iustitiam, et querite mansuetudinem, et respondete ei, ut protegamini in die ire Domini.

Item apud Zacariam : Conuertimini ad me, et conuertar ad uos.

Item apud Ozee : Conuertere, Isrel, ad Dominum Deum tuum, quoniam infirmatus es iniquitatibus tuis. Assumite uobiscum multos, et conuertimini ad Dominum Deum uestrum: dicite ei adorantes: Potens es dimittere peccata nostra, ut non accipiatis iniquitatem, sed ut accipiatis bona.

Item in Ecclesiastico : Conuertere ad Dominum  et relinque peccata tua, et nimis odite execrationem, et cognosce iustitias, et iudicia Dei, et sta in sorte propitiationis Altissimi, et uade in partem seculi cum uiuis, et dantibus confessionem. Non demoreris in errore impiorum. A mortuo quasi nichil, perit confessio. uiuus et sanus confiteberis Deo, et gloriaberis in miserationibus illius, quoniam magna misericordia Dei et propitiatio illius conuertentibus ad se.

Item illic : Quam bonum est cor rectum manifestare penitentiam! Sic enim effugies uoluntarium peccatum.

Item in Actibus Apostolorum : Ait autem ad illum Petrus: Pecunia tua tecum sit in perditione, quoniam gratiam Dei putas te per pecuniam posse consequi. Non est pars, neque sors tibi in hac fide, quia cor  tuum non est rectum apud Dominum. Itaque penitentiam age ab hac nequitia tua, et precare Dominum, si forte remittatur tibi cogitatio cordis tui. In obligatione enim iniquitatis et amaritudine fellis uideo te esse.

Item in Epistola Pauli ben.  ad Corinthios secunda : Que enim secundum Deum est tristitia, penitentiam in salutem operatur stabilem: seculi autem tristitia mortem operatur.

Item illic de hoc ipso : Si cui autem aliquid donastis et ego: Nam et ego quod donaui propter uos in facie Christi, ut non circumueniamur a Satana, nec enim uersutias eius ignoramus.

Item illic : Timeo autem ne forte cum uenero ad uos, iterum humiliet me Deus apud uos, et lugeam multos ex his qui ante peccauerunt, et non egerunt  penitentiam super que gesserunt fornicationem et impudicitiam.

Item illic : Predixi et predico ut presens sedeo, et absens nunc his qui ante peccauerunt, et ceteris omnibus, quia si uenero, iterum non parcam.

Item ad Timotheum secunda : Profanas autem nouitates uocum deuita: multum enim proficiunt ad impietatem: nam sermo eorum sicut cancer serpit, ex quibus est, Hymeneus et Philetus, qui a ueritate exciderunt,  dicentes resurrectionem iam factam et quorumdam fidem subuerterunt. Sed firmum fundamentum Dei stat habens signaculum hoc. Cognouit Deus qui sunt eius, et discedet ab omni iniquitate omnis qui nominat nomen Domini. In magna autem domo non solum sunt uasa aurea et argentea, sed et lignea et fictilia, et quedam quidem in honorem, quedam autem in contumeliam. Si quis ergo emendauerit  se ab istis, erit uas in honorem sanctificatum, et utile Domino ad omne bonum opus paratum. Iuuenilia autem desideria fuge. Sectare uero iustitiam, fidem, caritatem, pacem cum his, qui inuocant Dominum de corde puro. Stultas autem, et sine disciplina questiones deuita, sciens quia generant lites. Seruum autem Domini non oportet litigare, sed mansuetum esse ad omnes docibilem, patientem, cum modestia corripientem  eos qui resistunt, ne quando det illis Deus penitentiam ad cognoscendam ueritatem, et resipiscant de diaboli laqueis, a quo capti tenentur, ad ipsius uoluntatem.

Item in Apocalypsi : Memento unde cecideris, et age penitentiam: sin autem, ueniam tibi cito, et candelabrum de loco suo mouebo.



DE TITULO, AC META, SEU ARGUMENTO SUPERIORIS OPUSCULI.



CAPUT PRIMUM.


I. Quoniam inualuit mos, ut qui nunc euulgantur ueterum libri ab eo illustrentur, qui illos in lucem edit, consuetudini obsequor, ac primo quidem de titulo superioris opusculi, deque argumento, quod in eo persequitur illius auctor, dicam, tum eidem opusculo annotationes quasdam adiungam, quibus ea explicentur loca, que subobscura aliquibus uisa sunt, et ee tollantur dubitationes, que in lectoris animum irrepere possent.

II. Ecce autem in titulo ipso, quod studiosis codicum lectioni minime assuetis negotium facessat. Putare scilicet facile poterunt, uerba hec Exhortatio de Penitentia, aut a Cypriano ipso fuisse opusculo a se edito preposita, aut certe multum uetustatis, et auctoritatis habentia. Tum uero eos anget uerborum illorum syntaxis ualde a latina abhorrens.

 III. At leuissima est hec difficultas; error enim in amanuensem est reiiciendus; consueuere enim qui libros exscripsere, si forte titulis destitutos libros ipsos reperirent, titulos ex ingenio apponere. Sepe etiam ueteres, quos hi minime approbassent, immutare, nouosque pro lubito substituere. Quam ob causam uarii admodum sunt in codicibus tituli libris prepositi, interdum etiam putridissimi, et ab auctoris mente remotissimi.

Iu. Titulus itaque libelli huius is esse uidetur, qui proxime sequitur; hic scilicet: »Per penitentiam posse omnia peccata dimitti ei, qui ad Deum toto corde conuersus sit.« Hoc nempe argumentum pertractandum, et Scripturarum auctoritate comprobandum suscepit scriptor iste, quisquis is est. Id porro mirum non est: etenim ut in Cypriano consistam, libello, quem de idolorum uanitate inscribere consueuimus, non absimilis titulus prefixus est;  hic nimirum: »Quod idola dii non sint, et quod per Christum salus credentibus data est.« Nec ualde distat titulus, qui libris Testimoniorum preponitur.

u. At huius modi titulus, inquies, non admodum congruit cum aliquibus testimoniis que in eodem libello allegantur, et presertim cum 12 et 43. Quanam, obsecro, ratione eruere poteris, »Per penitentiam dimitti posse peccata ei, qui ad Deum toto corde conuertitur,« ex eo quod »obliuisci non possit sponsa ornamenti sui, nec uirgo fascie pectoralis sue: populus uero per annos plurimos oblitus sit Dei?« Rursus quanam ratione eamdem thesim deriuare poteris ex eo quod hec tradat apostolus Paulus? Predixi et predico, ut presens sedeo,  et absens nunc iis qui ante peccauerunt, et ceteris omnibus, quia si uenero non parcam.

uI. Haud leuis uidetur esse hec difficultas, quam tamen facile dissolues, si aduertes non de quauis penitentia locutos fuisse ueteres Patres qui remitti per eam posse docuerunt quelibet crimina, sed de ea quam poscebat Ecclesia, uetusta disciplina, ac consuetudine innixa: sic ut tres errores euitandos monerent: eum quem Nouatianorum crudelitas, et peruicacia aduersus Ecclesie potestatem struxerat: »Grauiora peccata dimitti posse negantium:« eum pariter quem nimia seueritas nonnullorum Catholicorum statuere studebat, fatentium scilicet remissibilia esse quidem crimina queuis: negantium tamen tribuendam remissionem et ueniam in peccata grauiora  lapsis, eosque ab Ecclesia et a spe uenie repellentium; eum denique quem nimia indulgentia et lenitas aliorum inducere studebat; admittebant hi nempe in Ecclesiam, recipiebantque ad communionem lapsos, nullam, aut certe leuissimam penitentiam ab iis exposcentes, nec eam sane quam ecclesiastica consuetudo, et sapientiorum prestantiorumque episcoporum constantia efflagitabat.

uII. Ac Nouatianos quidem, postquam schisma conflarant, et sectam a catholica communione seiunctam, docuisse peccata quedam irremissibilia esse, indubitata res est; et hunc sane errorem indicat Cyprianus, epist. LII  . Sed manifesto eum redarguit auctor libelli ad Nouatianum hereticum Cypriani  equalis, ex quo nos sepe uerba allegabimus, redarguit quoque Pacianus, quem deinceps aliquando citabimus.

uIII. Neque uero temere dixi, nimio plus seueros fuisse Cypriani etate nonnullos, adeo scilicet ut criminosis ueniam prorsus denegarent, et ecclesiasticam communionem: contra indulgentes adeo alios, ut sceleribus grauissimis pollutos in Ecclesiam statim reciperent, neque ab iis salutares illas afflictationes exposcerent, quas Ecclesia statuerat. Nimirum, ut ex Cypriani libris assequimur, aliqui quod iam dixi, recipere nolebant prorsus ad penitentiam grauium criminum reos,  neque in Ecclesiam admittere,  qui ab ea sine schimate, siue per libellos, siue alia ratione aliquando defecerant  . Alii contra facillime in ipso persecutionis feruore ante penitentiam peractam sine episcopi consensu ad sacramentorum communionem lapsos admittebant  . Hinc nonnulli, tametsi ualde grauibus criminibus polluti, adeo prompte, facile adeo sibi indulgeri uolebant, ut statim et sine ulla canonica penitentia  sibi remitti poscerent quecumque peccassent antea, ne ipso quidem excepto schismatis atque apostasie crimine. ueniam autem ut promptius, certiusque impetrarent, ad confessores ac martyres confugiebant, ut commendatitiis eorum litteris, ueluti subsidio quodam et; si loqui ita uolumus,  »penitentie iis debite supplemento« in fidelium cetum, atque ecclesiasticam communionem admitterentur  . Quod si episcopi non eos protinus recipiebant exposcebantque, ut uetustis penitentie legibus se subderent, ad tantam aliquando perueniebant postulatores isti temeritatem, ut minarentur easdem litteras se lecturos coram populo, a quo eam communionem ac ueniam, quas sponte episcopi impartire noluerant, facile assequerentur  . Huius rei adeo manifesta habemus exempla in quinquagesima quinta Cypriani epistola, ut de ea dubitare utique non possimus. Aliqua tamen, fortasse potiora, eiusdem epistole loca in pagine calce indico; alia per se ipse consulere poterit lector  .

 Utrumque porro displicuit Cypriano, cuius sententiam et amplexi sunt plerique dum adhuc uiueret  , et secuti fuere postea alii, atque imprimis Pacianus, sepe Cyprianum allegans: et nimiam quidem facilitatem uehementer redarguit Cyprianus, tum aliis in locis, tum certe in epistola Lu, in qua cum alia multa, tum hec sane ualde multa sunt que legantur: »Neque enim sic putramina quedam colligenda sunt, ut que integra et sana sunt, uulnerentur; nec utilis aut consultus est pastor qui ita morbidas et contactas oues gregi admiscet, ut gregem totum mali coherentis afflictatione contaminet. Non attendas ad numerum illorum: Melior est enim unus timens Deum, quam mille filii impii, sicut locutus est Dominus per Prophetam  dicens: Fili, ne iucunderis in filiis impiis si multiplicentur tibi, cum non fuerit timor Dei in ipsis . O si posses, frater  carissime, istic interesse nobiscum, cum parui isti et peruersi de schismate reuertuntur! uideres quis mihi labor sit persuadere patientiam fratribus nostris, ut, animi dolore sopito, recipiendis malis curandisque consentiant. Namque ut gaudent et letantur, cum tolerabiles et minus culpabiles redeunt, ita contra fremunt et reluctantur, quoties inemendabiles et proterui, et uel adulteriis, uel sacrificiis contaminati, et post hec adhuc insuper et superbi, sic ad Ecclesiam remeant, ut bona intus ingenia corrumpant .«

Adde ea que in libro de Lapsis aduersus nimiam hanc, noxiamque facilitatem copiose disputat: »Imperitus est medicus, etc. . Non concedit pacem facilitas ista, sed tollit, etc. .«  Atque hoc quidem in loco eos martyres reprehendit, qui commendatitiis litteris uehementius exposcebant, ut criminibus obnoxios sine penitentia Ecclesia in sinum reciperet. »ueniam peccatis, que in ipsum commissa sunt, solus potest ille largiri, qui peccata nostra portauit, etc.«

Alibi uero eosdem martyres et confessores uehementer orat, ut cautiores sint in commendatitiis litteris concedendis  : his enim abutebantur non pauci immanium criminum rei, ut in Ecclesiam sine penitentia reciperentur.

IX. Summa seueritas quoque illi displicuit, qua nimirum in desperationem adduci facile possent qui in crimina prolapsi fuerant, et in impietate persistere. Censuit itaque temperandam esse lenitate seueritatem, ut nemini penitentie locus precluderetur,  ideoque recipi quidem possent omnes, tametsi antea atrocibus criminibus polluti, dummodo penitentiam quam episcopus imponeret subirent. Consule que nuper allegaui; atque ea sane que ex libro de Lapsis innui, merentur ut hic integra describantur. »Imperitus est medicus, qui tumentes uulnerum sinus manu parcente contrectat, et in altis recessibus uiscerum uirus inclusum, dum seruat, exaggerat. Aperiendum uulnus est, et secandum, et, putraminibus amputatis, medela fortiore curandum. uociferetur et clamet licet, et conqueratur eger impatiens per dolorem, gratias aget postmodum, cum senserit sanitatem: emersit enim, fratres dilectissimi, nouum genus cladis et quasi parum  persecutionis procella seuierit, accessit ad cumulum sub misericordie titulo malum fallens, et blanda pernicies. Contra Euangelii uigorem, contra Domini ac Dei legem temeritate quorumdam laxatur incautis communicatio irrita et falsa pax, periculosa dantibus, et nichil accipientibus profutura . . . . Non concedit pacem facilitas ista, sed tollit; nec communicationem tribuit, sed impedit ad salutem. Persecutio est hec alia, et alia tentatio, per quam subtilis inimicus impugnandis adhuc lapsis occulta populatione grassatur. Ut lamentatio conquiescat, ut  dolor sileat, ut delicti memoria euanescat, ut comprimatur peccatorum gemitus, statuatur fletus oculorum, nec Dominum grauiter offensum longa et plena penitentia deprecetur, cum scriptum sit: Memento unde cecideris, et age penitentiam. Nemo se fallat, nemo se decipiat .«

Quod si penitentiam agere non recusassent, easque subiissent penas, quas ipse prescripsisset, se promptissimum prebebat, ut lenitatem quam posset maximam erga eos adhiberet: cuius lenitatis perspicuum argumentum habemus in epistola XII, quam legat, obsecro, lector .

X. Hinc de ipsis iniquissimis Felicissimi asseclis, quorum immania scelera et execrabilem uitam, schisma quoque, et ab Ecclesia defectionem proxime  ante descripserat, hec pronuntiare non dubitat : »Si iudicium nostrum uoluerint experiri, ueniant. Denique si qua illis excusatio et defensio potest esse, uideamus quem habeant satisfactionis sue sensum, quem afferant penitentie fructum. Nec Ecclesia istic cuique clauditur, nec episcopus alicui denegatur. Penitentia, et facilitas, et humanitas nostra uenientibus presto est. Opto omnes in Ecclesiam regredi, opto uniuersos commilitones nostros intra Christi castra et Dei Patris domicilia concludi. Remitto omnia, multa dissimulo studio et uoto colligende fraternitatis. Etiam que in Deum commissa sunt, non pleno iudicio religionis examino. Delictis plusquam oportet remittendis pene ipse delinquo. Amplector prompta ac plena dilectione cum penitentia  reuertentes peccatum suum satifactione humili et simplici confitentes.«

XI. Hec que retuli satis apta ad id quod ostendendum mihi proposui, censeo. Ceterum si alia adhuc optas eiusdem Cypriani hanc in rem testimonia, ea consule que tradit ipse in libro de Lapsis et in epistola Lu. Utrumque porro comprehendit, suamque sententiam apertissime explicat in epistola LII  uerbis iis: »Miror autem quosdam sic obstinatos, etc.;« que uerba in annotationibus ad postremum testimonium  allegabimus.

XII. Ut ergo et Nouatianorum errorem, et schisma reprehenderet, et propositum suum, et disciplinam quam in Ecclesiam inuexerat, a reprehensionibus uindicaret, libellum hunc aut composuit Cyprianus  ipse aut certe alter pro Cypriani sententia decertans, ea colligens que in tria, si uis, argumenta et disputationis capita erant deinceps distribuenda quorum alterum Nouatianorum schisma erroresque damnaret; refelleret alterum sententiam illorum, qui fassi subesse Ecclesie potestati crimina queuis, criminosos tamen ab Ecclesia, et a penitentia ineunda; arcebant approbaret tertium disciplinam a Cypriano propositam. Quod autem apte sub horum altero comprehendantur illa ipsa duo que diximus testimonia, in annotationibus ad illa ostendemus. Atque hunc quidem libellum suspicor ea mente fuisse compositum, ut in tertio Testimoniorum libro reliquis illius partibus adiungeretur.

 Sed iam denique, quas promisimus annotationes, prebeamus.

Allegatis in superiori opusculo Scripturarum locis annotationes quasdam apponimus.



CAPUT II.

Nolim uero arbitretur lector, ea tantummodo Scripturarum loca, que in hoc opusculo habentur, penitentiam respicere. Alia, eaque non pauca, inuenies in Bachiarii libro ad Ianuarium misso, in Parallelis quoque Damasceni  in eo capite, quod in pagine calce allego, quodque si cum hoc libello conferas, iucundissimum id tibi erit, et ualde utile. Ea itaque loca que hic recensentur, aut portio nonnulla sunt amplioris  libri, qui multo plura complectebatur, aut, si uis, selecta ea sunt ueluti reliquis aptiora, non ad utilitatem quidem, necessitatemque penitentie generatim inspecte asserendam, sed ad utilitatem necessitatemque illius generis penitentie asserendam, de quo genere numero 6, 7, et subsequentibus superioris capitis egi; recole itaque que iis numeris tradidimus.

Iam uero ad eum locum uenio, qui primum in hoc opusculo se offert, quique se habet:

I. Si dereliquerint filii eius legem meam, et in iudiciis meis non ambulauerint, et mandata mea non custodierint, uisitabo in uirga iniquitates eorum et in uerberibus peccata eorum: misericordiam autem meam non dispergam ab eis .

 Arbitratus sum aliquando, amanuensis licentia quadam, immutatum eum fuisse, et loco uetuste substitutam fuisse uulgatam interpretationem, quod ego sepe in codicibus factum perspexi. At anceps deinceps hesi, cum eumdem locum ad eum fere modum citatum uidi in Bachiarii libro  quo affertur in hoc opusculo. Aut ergo uterque amanuensis eamdem licentiam sibi arrogauit, aut potius uetustis ipsis temporibus altera interpretatio huius loci aderat, que ea ratione locum hunc redderet, qua nunc reddit uulgata.

Ceterum hic psalmi octogesimi octaui locus in uetustissimo illo libello  , qui aduersus Nouatianum, ipso Nouatianorum atque Cypriani tempore conscriptus fuit, ad hunc modum se habet: Si dereliquerint filii eius  legem meam, et in mandatis meis non ambulauerint, et si iustificationes meas profanauerint, et precepta mea non custodierint, uisitabo in uirga facinora eorum et in flagellis delicta eorum; misericordiam autem meam non dispergam ab eis. Nec multum abest Cyprianus, sic eumdem locum allegans  : Si dereliquerint legem meam, et in iudiciis meis non ambulauerint; si iustificationes meas profanauerint, et precepta mea non obseruauerint,  uisitabo in uirga facinora eorum, et in flagellis delicta eorum: misericordiam autem meam non dispergam ab eis, etc.

Mirum porro non est, si primo quidem locus hic afferatur: etenim seueritatem illorum redarguit qui, nimio plus austeri, recipere penitentes in Ecclesiam nolebant. Hinc auctor libri ad Nouatianum hereticum : »Quenam est tua Nouatiane, dementia, ut illa, que ad exitium salutis pertineant, tantum legas, et que ad misericordiam pretereas? Clamante Scriptura, et dicente: Penitentiam agite . . . . . Adeo quia multe miserationis est Dominus, audiuimus: audiamus quid per Dauid contestatur Spiritus sanctus; Si dereliquerint filii eius, etc.« Bachiarius quoque, ualde uetustus   et ualde probabilis scriptor, iisdem pariter uerbis eorum seueritatem refellit, qui grauioribus quibusdam peccatis penitentie locum denegabant: »Age ergo, amice, inquit ille  in epistola ad Ianuarium, consurge, et, perdita inter fluctus seculi mercede, atque substantia uelut naufragus imam tabulam, hoc est scientiam diuini Canonis, tene, que te adducat ad littus ubi ait: Si dereliquerint filii eius legem meam, et in iudiciis meis non ambulauerint; si iustificationes meas profanauerint, et mandata mea non custodierint, uisitabo in uirga iniquitates eorum, et in uerberibus peccata eorum; misericordiam autem meam non dispergam ab eis, neque nocebo in ueritate mea. De cuius hoc filiis dicitur? Nonne Domini nostri Iesu Christi, quos Ecclesiastici fontis uterus et secreti ac perplexi uulua  mysterii parturiuit; quos natos crucis cuna suscepit, Euangelii mammilla lactauit? uis scire quia baptizati, non autem catechumeni filii appellantur? Aspice quod ipse Apostolis suis dicit: Iam non dicam uos seruos, sed filios.«

Eorum quoque lenitatem locus iste facilitatemque refellit, qui sine ulla penitentia prolapsos in crimina recipiebant in Ecclesiam. An non Deus, dum misericordiam nepotibus Dauidis pollicetur, penitentiam eis se inflicturum esse promittit? uisitabo in uirga . . . misericordiam autem meam non dispergam. Pulchre Cyprianus : »In Psalmis etiam legimus censuram pariter, et clementiam Dei comminantis simul, atque parcentis, punientis ut corrigat, et cum  correxerit, reseruantis: uisitabo, inquit, in uirga facinora eorum, et in flagellis delicta eorum. Misericordiam autem meam non dispergam ab eis.

II. Item apud Isaiam : Sicut dicit Dominus sanctus Isrel. Cum conuersus ingemueris, tunc saluus eris, et scies ubi fueris.

Inuitantur his uerbis Nouatiani ad Ecclesiam, quatenus certi redduntur, si ingemuerint, id est si de schismate et criminibus reliquis penitentiam egerint, saluandos fore. Restituti uero Ecclesie et salutari penitentia prioribus erroribus deletis, tum denique agnoscent, schismatis atque heresis, qua ante irretiti fuerant, grauitatem: Et scies ubi fueris.

 Ceterum id ipsum quod ex proxime superiore testimonio deduximus, facile etiam deducitur ex eo quod hic allegamus: debet enim ingemiscere  is qui ad Deum conuertitur. Id si peraget, saluabitur a Domino, agnoscetque, cum penituerit, detestabilem statum in quo antea fuerat: Et scies ubi fueris.

At facile posces, ubinam exstent allegata uerba, que citantur etiam a Cypriano  et Paciano  , atque adeo, si egregio Calmeto credis, ab Origene, Hieronymo et Fulgentio? Require ea in uetusta uersione Septuaginta interpretibus adherente, et inuenies in uersiculo 15 capitis XXX Isaie. Hec porro eo libentius annotaui, quod uiderim in editione Cypriani, quam adornauit Baluzius, citari in margine: Ezech.,  XuIII et XXXIII. Ex Isaia sane allegat Hieronymus, quem n. 4 afferam.

III. Item illic : ue filii desertionis, dicit Dominus, fecistis consilium non per me et sponsionem meam, non per Spiritum meum, adiicere peccatum super peccatum.

Locus iste ille ipse est, procul dubio, qui in uulgata exstat uersiculo 1 capitis XXX Isaie, sic in latinum uersus: ue filii desertores, dicit Dominus, ut faceretis consilium, et non ex me, et ordiremini telam, et non per Spiritum meum, ut adderetis peccatum super peccatum.

Sequitur porro scriptor noster, ueterum more, Septuaginta interpretes. uidetur autem ideo allatus hic locus, ut moneremur, non approbari a Deo consilium  eorum qui, ut uerbis Cypriani utar : »Contra Deum sacrilegi, contra sacerdotes Dei impio furore temerarii, de Ecclesia recedentes et contra Ecclesiam parricidalia arma tollentes, elaborant ut opus suum diaboli malitia consumment, ne uulneratos diuina clementia in Ecclesia sua curet. Miserorum penitentiam mendaciorum suorum fraude corrumpunt, ne Deo indignanti satisfiat.« Quibus quidem uerbis Nouatianos, ut puto, innuit, qui ut asseclarum numerum augerent, lapsos et criminosos in celum suum facile recipiebant, nec ab eis preces eas, afflictionesque exposcebant, quas exposcebat catholica Ecclesia. Quamquam etiam arbitror, eosdem Nouatianos propterea quoque reprehendi quod  desciuissent ab Ecclesia, schismaticis presidibus aduersus catholicos constitutis. Id sane indicat Cyprianus, cum hec ait : »Plane episcopi, non de uoluntate Dei fiunt, sed qui extra Ecclesiam fiunt, sed qui contra dispositionem et traditionem Euangelii fiunt, sicut ipse Dominus in duodecim Prophetis ponit et dicit: Sibimetipsis regem constituerunt, et non per me. Et iterum: Sacrificia  eorum tamquam panis luctus; omnes, qui manducant ea contaminabuntur. Et per Isaiam quoque  Spiritus sanctus clamat, et dicit: ue uobis, filii desertores. Hec dicit Dominus: Habuistis consilium et non per me, et fecistis conuentionem, et non per Spiritum meum, adiicere peccata super peccata.

Eodem quoque spectare uidetur is quem sepe allegaui, auctor libri ad Nouatianum hereticum, hec scriptis tradens : Quia qui non introiuit per ostium in ouile ouium, sed descendit per alteram partem, ille fur et latro est. Item in eodem Euangelio quoque ait: Omnes qui uenerunt, fures sunt et latrones. Qui isti sunt, nisi desertores fidei, et transgressores Ecclesie Dei, qui contra ordinationem Dei nituntur? Quos merito Spiritus sanctus per Prophetam  increpat, dicens: Fecistis consilium non per me, et conuentionem non per Spiritum meum, adiicere peccata super peccata. Quid ad ista respondeant peruersissimi isti Nouatiani, uel nunc infelicissimi pauci, qui ad tantam furoris dementiam proruperunt, ut nec Deo, nec homini reuerentiam habuerint?«

Iu. Item apud Ieremiam : Auertere  pedem tuum ab aspera uia, et faciem tuam a siti; illa uero dixit: »Confortabor; uolo:« quia diligebat alienos, et ibat post illos.

Ad Nouatianorum Pertinaciam retundendam plurimum ualet locus ille Ieremie, qui nunc affertur, et quem in uulgata sic leges: Prohibe pedem tuum a nuditate et guttur tuum a siti; et dixisti: Desperaui, nequaquam faciam: adamaui quippe alienos et post  eos ambulabo. Utitur hoc loco ad inuitandum ad penitentiam Rusticum lapsum Hieronymus, hec ad eum scribens  : »Nihil ita offendit Deum quam desperatione meliorum herere peioribus: licet et ipsa desperatio incredulitatis indicium sit. Qui enim desperat salutem, non putat futurum esse iudicium. Quod si metueret, utique bonis operibus se iudici prepararet. Audiamus per Ieremiam loquentem Deum: Conuerte pedem tuum a uia aspera, et guttur tuum a siti. Et iterum: Numquid qui cadit, non resurget: aut qui auersus est, non reuertetur? Et per Isaiam: Quando conuersus ingemueris, tunc saluus eris, et scies ubi fueris.

u. Item apud Isaiam: Conuertimini, quia  altam cogitationem cogitatis, et iniquam .

 Tum ad uocandos peccatores ad ueram, non ad fucatam, penitentiam, tum ad reuocandos a schismate ad Ecclesiam Nouatianos ualet locus iste: cui simillimus est alter, quem ex Iele affert Cyprianus in libro de Lapsis  : Reuertimini ad Dominum Deum uestrum, etc.

Notat autem clar. Calmet locum istum a Symmacho ad hunc modum fuisse explicatum: Penitentiam agite, sicut profunda transgressione recessistis a Deo. Septuaginta uero: Conuertimini, qui profundum  consilium consultabatis et iniquum. uox itaque illa altam  hic idem significat ac, profundam: qua quidem significatione alibi etiam, iudice Augustino, sumitur: sic enim sanctus doctor uersiculum septimum psalmi sexagesimi tertii: Accedet homo ad cor altum, etc., explicat, Accessit homo ad cor altum, id est cor secretum  obiiciens aspectibus hominem, seruans intus Deum.

uI. Item illic : Ego sum, ego sum qui deleo iniustitias tuas, et non recordabor: tu autem recordare, et iudicemur simul. Dic tu iniustitias tuas prius.

uulgata hec habet: Ego sum, ego sum ipse qui deleo iniquitates tuas propter me, et peccatorum tuorum non recordabor. Reduc me in memoriam, et iudicemur simul:  narra, si quid habes, ut iustificeris. At scriptori nostro fere congruit is, quem sepius laudaui, auctor libelli ad Nouatianum hereticum. En quomodo locum hunc legit  : Ego sum, ego sum qui deleo facinora tua, et non commemorabor te: tu autem in mente habe, et iudicemus. Dic tu facinora prius, ut iustificeris.

Eadem plane mihi uidetur loci huius meta atque ea quam loci Ieremie paulo ante allati esse dixi. Sane eo recitato auctor libelli ad Nouatianum hec statim subdit: »Dum patet, fratres, indulgentie aditus, Deum plenis satisfactionibus deprecemur. Deprecemur nos, ut exaltari possimus.« Propterea etiam allatus uidetur locus iste, ut doceamur copiosissime, et summa cum liberalitate nostri misereri Deum, dum peccatorum, de quibus dolemus, omnino obliuiscitur. Monet tamen, ut nos  eorum meminerimus, deflendo scilicet. Monet pariter, ut peccata nostra prius defleamus quam eorum ueniam ab Ecclesia exposcamus. Dic tu iniustitias tuas prius, etc. Preproperam itaque nonnullorum penitentiam et nimiam quorumdam presbyterorum facilitatem in impertienda lapsis uenia, uerba ista condemnant. Locum hunc ad penitentie necessitatem inculcandam adducit etiam Damascenus  .

uII. Item illic : Querite Deum, et cum inueneritis eum, inuocate. At ubi appropinquauit uobis, derelinquat impius uias suas, et uir iniquus cogitationes suas, et conuertatur ad Dominum, et misericordia ei preparabitur, quia non multum remittit peccata uestra.

Atque hanc ipsam preproperam penitentiam, et  nimiam facilitatem ea, de quibus nunc agimus, Isaie uerba condemnant. Querere scilicet debet peccator Deum, eoque cor eiusdem peccatoris gratia sua illustrante, ac permouente, derelinquere debet uiam suam; tum uero misericordia ei preparabitur, quam quidem non sine precibus, et penis, quibus peccator subsit, indulget Deus, qui  non multum remittit; id est non sine aliquo nostro supplicio et afflictione. Alios etiam sensus uerba illa non multum habere fortasse possunt; sed certe hosce duos. Prior hic est: Statim ac peccator ex corde defleat peccatum suum, remittet Deus quecumque  errauit, adeo ut non multum orari se sinat, ut ueniam indulgeat. Alter: Dum Deus atque Ecclesia uos ad se uocat, o Nouatiani, uocanti parete, neque enim diu  pertinaciam uestram atque insolentiam tolerabit. Calmet postreme huic explicationi fauet, dum lectorem monet, ut conferat locum hunc cum altero Ioannis XII, 35: Adhuc modicum lumen in uobis est, ambulate dum lumen habetis. Utcumque sit, audi, quomodo uulgatus interpres hec, de quibus agimus uerba latinitate donarit: Querite Dominum, dum inueniri potest: inuocate eum, dum prope est: derelinquat impius uiam suam, et uir iniquus cogitationes suas, et reuertatur ad Dominum, et miserebitur eius, et ad Deum nostrum, quoniam multus est ad ignoscendum. Non preterit locum hunc  sanctus Pacianus aduersus Nouatianos disputans , neque etiam preterit Damascenus .

uIII. Item illic : Recordare hec, Iacob et Isrel, quia puer meus es; uocaui te puerum meum, et tu, Isrel, noli obliuisci mei; ecce enim abstersi sicut . . . . . iniustitias tuas, et sicut imbrem peccata tua. Conuertere ad me, et redimam te.

Diu perquisiui tum in uulgata uersione, tum in Bibliis ex interpretatione Septuaginta latinitate donatis eum, qui allegatur hic, locum; at frustra perquisiui. Quamquam enim aliquid huic affine exstat, capite XLI, 8 et 9, et cap. XLII, 1; rursus cap. XLIII, 1 et 5; et alibi etiam; alia tamen in his locis inuenies, que  ab allatis uerbis plurimum distant. Suspicor itaque hic adduci ex uetusta aliqua interpretatione uersiculum primum, secundum et tertium capitis XLIII Isaie, qui ex lectione Septuaginta sic latine uertitur: Et nunc sic dicit Dominus Deus, qui fecit te, Iacob, et qui formauit te Isrel: Noli timere, quoniam redemi te; uocaui te nomine tuo. Meus es tu: et si transieris per aquam, tecum sum, et flumina non cooperient te. Et si transieris per ignem, non combureris, flamma non exuret te, quia ego Dominus Deus tuus, sanctus Isrel, Saluator tuus. At in uulgata legitur ad hunc modum: Et nunc hec dicit Dominus creans te, Iacob, et formans te, Isrel: Noli timere, quia redemi te, et uocaui te nomine tuo. Meus es tu.  Cum transieris per aquas, tecum ero, et flumina non operient te. Aut potius adduci hic suspicor quinque priores uersiculos capitis XLIu Isaie, qui tamen in uulgata multo aliter leguntur, ad hunc scilicet modum: Et nunc audi, Iacob serue meus, et Isrel quem elegi. Hec dicit Dominus faciens et formans te, ab utero auxiliator tuus: Noli timere, serue meus Iacob, et rectissime, quem elegi; effundam enim aquas super sitientem, et fluenta super aridam: effundam Spiritum meum super semen tuum, et benedictionem meam super stirpem tuam. Et germinabunt inter herbas quasi silices iuxta preterfluentes aquas. Iste dicet: Domini ego sum: et ille uocabit in nomine Iacob, et hic scribet manu sua: Domino . . . . . Rex Isrel et redemptor eius. Interpretatio porro latina, interpretationi Septuaginta  senum adherens, sic reddit: Nunc autem audi, Iacob, puer meus, et Isrel, quem elegi: sic dicit Dominus Deus qui fecit te, et qui adamauit te de uentre: Adhuc habebis auxilium. Noli timere, puer meus Iacob, et dilecte Isrel, quem elegi. Quia ego dabo aquam in siti, iis qui ambulant in aquosa, imponam Spiritum meum super semen tuum, et benedictiones meas super filios tuos. Et orientur ut in medio aque fenum, et sicut salix super preterfluentem aquam. Iste dicet: Dei sum: et iste clamabit in nomine Iacob, et alius scribet in manu sua, Dei sum, et in nomine Isrel clamabit. Discrimen autem quod has inter interpretationes non leue interest, retuli in exemplaria, que habuit interpres ille, quem consuluit noster scriptor, qui fortasse etiam per se ipse superiora uerba in hebreo  aut, si uis, in greco nonnichil ambigua ad eum modum transtulit, quem uidit aptum ad reuocandos ad Ecclesiam errantes. Ceterum, si uis, uerba illa: Conuertere ad me et redimam te, desumpta esse ex alio Scripture loco, quem negligens amanuensis minime designauit, nec seiunxit a superioribus, minime obsistam.

IX. Item illic , In mente habete hec et gemite: penitemini qui seducti estis, et conuertimini corde ad me, et in mente habete priora secula, quia ego Deus.

In uulgata sic redduntur uerba hec: Mementote istud, et confundamini; redite preuaricatores ad cor. Recordamini prioris seculi, quoniam ego sum Deus.  Sed noster scriptor uersioni Septuaginta adherens paulo aliter uertit. Ad ueram penitentiam uerba hec inuitant eos qui in grauia crimina inciderant , illisque memorant priorum Christianorum disciplinam et iudicia Dei, qui inulta non sinit crimina: In mente habete priora secula, quia ego Deus. Inuitant etiam, si uis, Nouatianos ad Ecclesiam, quam dereliquerant, eosque monent ne Deum nouis sceleribus et pertinacia in suscepto schismate, irritare adhuc pergant.

X. Item illic : Tempore pusillo dereliqui, et cum misericordia magna miserebor tui. In furore pusillo auerti faciem meam abste: in misericordia eterna miserebor tui.

 Indicat, nisi fallimur, locus iste, per breuem penitentiam, in qua Ecclesia derelinquere uidetur reos, cum a communione et fidelium cetu eos auertit, uberrimam diuturnamque misericordiam illos fore consecuturos. Indicat etiam, si uis, non derelinqui omnino a Deo peccatores, qui, si uocanti paruerint, misericordiam uberrimam obtinebunt. uulgata hec sic habet: In momento indignationis abscondi faciem meam parumper a te, et in misericordia sempiterna misertus sum tui.

XI. Item illic. : Hec dixit Excelsus in excelsis habitans in eternum, sanctus in sanctis; nomen est ei Dominus; Excelsus in sanctis requiescens, et pusillanimis dans animi equitatem, et dans uitam contribulatis corde. Non in sempiternum irascor uobis, nec  per omnia uindicabo in uos; spiritus enim a me prodiet et inspirationem omnem ego feci, et propter peccatum, pusillum contristaui eum, et auerti faciem meam ab eo, et uilem passus est, et abiit tristis in uiis. uias eius uidi, et sanaui eum, et consolatus sum ego, et dedi ei consolationem ueram, et pacem super pacem iis qui longe, et iis qui prope. Et dixit Dominus: Sanaui eos: iniqui autem ut mare commotum, sic fluctuabuntur, et quiescere non possunt. Non est gaudere impiis, dicit Dominus.

Affinem superiori explicationem excipit locus iste, quo ad diuinam pietatem erga iniquos quoscumque commendandam, eosque inuitandos ad penitentiam, utitur auctor libri ad Nouatianum. »Et quoniam, inquit ille , Ieremias propheta in persona  populi peccatoris deprecatur Dominum, dicens: Emenda nos, Domine, sed in iudicio et non in ira, ne paucos facias nos; adiecit, et dixit Isaias: Propter peccatum modice contristaui eum, et percussi eum, et auerti faciem meam ab eo, et contristatus est, et abiit tristis in uiis suis; et quia operatur, adiecit et dixit: uias eius uidi, et curaui eum, et dedi ei exhortationem ueram, pacem super pacem; penitentibus, deprecantibus et operantibus, restitui posse quod male perierint, quodue a Christo declinauerint.«

uulgata porro sic locum hunc reddit: Hec dixit Excelsus, et sublimis habitans eternitatem: et sanctum nomen eius: in excelso et in sancto habitans, et cum contrito et humili spiritu, ut uiuificet spiritum humilium,  et uiuificet cor contritorum. Non enim in sempiternum litigabo, neque usque ad finem irascar, quia spiritus a facie mea egredietur, et flatus ego faciam. Propter iniquitatem auaritie eius iratus sum, et percussi eum: abscondi a te faciem meam et indignatus sum; et abiit uagus in uia cordis sui. uias eius uidi, et sanaui eum, et reduxi eum, et reddidi consolationes ipsi et lugentibus eius. Creaui fructum labiorum pacem, pacem ei qui longe est, et qui prope, dixit Dominus, et sanaui eum. Impii autem, quasi mare feruens, quod quiescere non potest, et redundant fluctus eius in conculcationem et lutum. Non est pax impiis, dicit Dominus Deus. uide interpretes in locum hunc.

XII. Item apud Ieremiam : Numquid obliuiscetur sponsa ornamenti sui, aut uirgo fascie pectoralis  sue? Populus uero meus oblitus est mei dierum  quorum non est numerus.

Si aduersus Nouatianos, qui iam ab Ecclesia defecerant, plurimisque se deuinxerant criminibus, librum hunc scriptum putas, facile uides quo respiciant monita hec: scilicet ut eorum crimina et pertinaciam indicent, doceantque stulte illos ab Ecclesia defecisse, que multo iam tempore eos exspectabat inuitabatque ad penitentiam, stulte quoque tam diu  in errore persistere. Si uero conscriptum putas, ut lenitas a Cypriano inducta confirmaretur, ideo afferri dicito, ut  ostendatur cupere Deum, ut si quis ab eo defecisset, ad eum denique reuerteretur; et propterea diebus innumeris exspectasse: conqueri quoque Dominum, quod impios uideat in iniquo proposito persistere et ueteri peruicacia. Cur ego repellentur hi, si tandem aliquando ad Ecclesiam confugiant, ut priora crimina defleant? Non multum distat ab ea, qua utitur noster scriptor, uulgata uersio; nam huiusmodi est: Numquid obliuiscetur uirgo ornamenti sui, aut sponsa fascie pectoralis sue? Populus uero meus oblitus est mei diebus innumeris.

XIII. Item illic : In summa loquar super gentem, aut super regnum, aut auferam eos, et perdam. Et si conuersa fuerit gens a malis suis, penitebo de malis, quod  cogitaui facere illis. Et summa loquar  super gentem, aut regnum, ut reedificem et plantem, et facient mala ante me, ut non audiant uocem meam, et penitebo de bonis, que locutus sum facere eis.

Meta allegati loci, me quidem iudice, hec est: Testatur Dominus se minatum esse quidem perniciem populorum et gentium, tamen si eos suorum criminum peniteat, se statim auersurum penas quas antea minatus fuerat. Contra si a iustitia defecerint uiri probi, se premia minime daturum, que antea pollicitus fuerat. Paucis testatur se neminem penitentem odisse, neminem a probitate desciscentem respicere. Cur ergo a penitentia propter priora crimina, que nunc deflent, et castigationibus afflictionibusque delere parati sunt, auertentur populi? Cur in pertinacia et schismate persistent et Nouatianus  et qui Nouatiano adheserunt, fidentque in prioribus meritis suis? ea que ad locum Xu afferemus, locum hunc ipsum illustrant. Si uulgatam cupis, ecce illam; Repente loquar aduersum gentem et aduersum regnum, ut eradicem, et destruam, et disperdam illud. Si penitentiam egerit gens illa a malo suo, quod locutus sum aduersus eam, agam et ego penitentiam super malo, quod cogitaui ut facerem ei. Et subito loquar de gente et de regno, ut edificem et plantem illud. Si fecerit malum in oculis meis, ut non audiat uocem meam, penitentiam agam super bono, quod locutus sum ut facerem ei. Locum hunc allegat etiam Damascenus  .

XIu. Item illic : Reuertere ad me, habitatio Isrel, dicit Dominus, et non firmabo faciem  meam super uos, quia misericors ego sum, dicit Dominus, et non irascar uobis in eternum.

Presens Ieremie locus eodem spectat, quo superioris loci pars prior; neque uero peculiare annotatione indiget. uulgatus noster interpres ad hunc modum uerba ea uertit: Reuertere, auersatrix Isrel, ait Dominus, et non auertam faciem meam a uobis, quia sanctus ego sum, dicit Dominus, et non irascar in perpetuum. Consule, oro, que docet clarissimus Calmetus in locum hunc quem non preterit Damascenus. Mirum porro quod non allegetur deinceps in eamdem sententiam Iel, cum eum sepe allegauerint Cyprianus   , Pacianus et Damascenus; sed id fortasse librarii uitio et negligentie tribuendum est.

Xu. Item illic : Conuertimini filii qui recessistis, dicit Dominus. Quoniam ego dominabor uestri et accipiam uos unum de ciuitate et duos de familia, et inducam uos in Sion, et dabo uobis pastores secundum cor meum, et pascent uos pascentes cum disciplina.

Non absimilis est sensus uerborum illorum, que modo allegaui, queque unius tantum uersiculi interuallo a superioribus distant. In uulgata porro in latinum sic uersa sunt: Conuertimini, filii, reuertentes, dicit Dominus, quia ego uir uester, et assumam uos unum de ciuitate, et duos de cognatione, et introducam uos in Sion, et dabo uobis pastores iuxta cor  meum, et pascent uos scientia et doctrina.

Si quis affirmet, ad Nouatianos expresse dirigi uerba hec, illisque promitti si ab heresi et schismate resipuerint, reuersique fuerint ad Ecclesiam, legitimos uerosque pastores, dum illegitimos spuriosque tantummodo haberent, id sane affirmabit, quod ego uerisimillimum puto. Lege, obsecro, que de scelesta ordinatione Nouatiani, aliorumque schismaticorum tradunt Cyprianus  et Pacianus  , quibus addas opto, que hoc super argumento auctor libri ad Nouatianum copiose disserit  .

XuI. Item illic : Conuertimini filii reuertentes, et ego sanabo contritionem uestram.

Idem porro quod de duobus proxime precedentibus Scripture locis dixi, de eo etiam affirmare non  uereor, quem nuper attuli, quique in uulgata sic legitur: Conuertimini, filii reuertentes, et sanabo auersiones uestras. uide interpretes in hunc locum.

XuII. Item illic : Ablue a malitia cor  tuum, Ierusalem, ut saneris. Usquequo erunt in te cogitationes dolorum tuorum?

Ut uim assequaris testimonii illius, quod hic allegatur, ea consule, que ad locos Scripture Iu, u et IX tradita sunt. uulgata sic illud exhibet: Laua a malitia cor tuum, Ierusalem, ut salua fias. Usquequo morabuntur in te cogitationes noxie?

XuIII. Item illic : Hec dicit Dominus: Numquid qui cadit, non resurget; aut qui auertit se, non conuertetur? quia auertit se populus iste a uisione improba, et obtinuerunt presumptione sua, et noluerunt conuerti.

Ipsissimam explicationem adhibet iis Ieremie uerbis que modo allegaui, Bachiarius  hec tradens: Et alibi: Numquid qui cadit non resurget, aut auertens  non conuertitur? Ad hunc uero modum uulgata refert: Hec dicit Dominus: Numquid qui cadit non resurget? et qui auersus est, non reuertetur? Quare ergo auersus est populus iste in Ierusalem auersione contentiosa?

XIX. Item illic : Non est homo penitentiam agens a malitia sua, dicens: quid feci? Defecit qui currit cursu suo, sicut equus suadens  in hinnitu suo.

Quod hoc loco positum est, istud ad eum ferme modum explicatur quo explicatur duodecimo loco positum. Hic itaque ea recole, que ibi sunt dicta. uulgata paulo aliter ea uerba reddit; nimirum ita: Nullus est qui agat penitentiam super peccato suo, dicens, Quid feci? Omnes conuersi sunt ad cursum suum, quasi equus  impetu uadens ad prelium. Ea itaque interpretatio, quam sequitur noster scriptor, a Septuaginta interpretibus profluit. Sic autem ea explicat Theodoretus  : »Equus impetu, et hinnitu currens, post laborem sistit; hi uero  minime constiterunt in scelerum suorum cursu.« Locum hunc allegat etiam Damascenus  .

XX. Item illic : Auertatur ergo unusquisque a uia sua mala, et meliora facite studia uestra. Et dixerunt: Confortabimur, quia post adinuentiones uestras  ibimus, et unusquisque, que placent cordi suo, mala faciemus.

Si eorum memineris, que ad locum XII, eorum quoque, que ad XIu, Xu, et subsequentes annotauimus,  facile percipies, quo superiora uerba collineent. Propterea porro ea allata hic puto, ut sicut olim uocanti Domino ad penitentiam Hebreus populus sceleribus suis obstrictus parere recusabat, malebatque diis alienis prauisque inclinationibus inseruire, quam Deo; ita iniqui illi, quos corripit noster scriptor , schismate et erroribus suis impediti, uocanti Deo et Ecclesie parere renuerunt, pertinaciter uolentes in schismate et suscepto errore persistere. ualde affinis   interpretationi quam scriptor noster proponit, ea est quam habet uulgata, nimirum hec: Reuertatur unusquisque a uia sua mala, et dirigite uias uestras et studia uestra. Qui dixerunt: Desperauimus; post cogitationes enim nostras ibimus, et unusquisque prauitatem cordis sui mali faciemus.

XXI. Item illic : Effunde sicut torrens lacrymas die ac nocte; noli dare tibi requiem; non sileat pupilla oculi tui.

Ad penitentiam pulchre inuitant hec uerba, que uulgata sic habet: Deduc quasi torrentem lacrymas per diem et noctem: non des requiem tibi, neque taceat pupilla oculi tui. Hic obiter noto, primis Ecclesie seculis Ieremie Lamentationes non constituisse librum peculiarem seiunctum a Prophetia. Mirum  itaque non est sit scriptor noster ueluti uno libro comprehensa hec alleget .

XXII. Item illic : Perscrutemur uias nostras et conuertamur ad Dominum. Mundemus corda nostra cum manibus nostris, et respiciamus ad Dominum, qui habitat in celis. Nos peccauimus, et irritauimus, et tu non es propitiatus.

uoces penitentis ad Deum clamantis, atque ab eo ueniam et miserationem exposcentis uerba hec exprimunt. Inuitantur itaque his primo peccatores, quicumque tandem ii sint, ideoque Nouatiani ipsi et schismatici, ad penitentiam. Ostenditur quoque immerito precludi uiam ad penitentiam, quandoquidem Spiritus sanctus per Ieremiam eorum proponit, ac laudat exempla, qui prauitatem suam  detestati: Scrutemur, inquiunt  uias nostras, et queramus, et reuertamur ad Dominum. Leuemus corda nostra cum manibus ad Dominum in celos. Nos inique egimus, et ad iracundiam prouocauimus; idcirco tu inexorabilis es. Suspicatus sum aliquando posterioribus iis uerbis, nos peccauimus . . . . . et tu non es propitiatus, indicari causam, cur exagitarentur tum a Christianis, tum a Gentilibus ipsis Nouatiani (quia scilicet criminibus suis et schismate Deum irritauerant; rectene an secus id suspicarer, iudicet lector.

XXIII. Item illic : Et dixit Dominus ad me in diebus Iosie regis: uidisti que fecit mihi habitatio Isrel: abiit super omnem montem excelsum, et  subiit ad omne lignum nemorosum, et fornicata est illic. Et dixi postquam fornicata est hec omnia: »Ad me conuertere,« et non est reuersa.

Ita locus iste in codice allegatur, ut utramque retineat uocem, habitatio, domus, quarum altera certa redundat. Monui autem delendam esse uocem domus: non quo uox hec displiceret, sed quod putarem, ex margine, in qua explicationis causa primum posita fuerat, in textum ipsum deinceps transiisse: alibi enim noster scriptor expresse uertit habitatio. . Iam uenio ad explicationem. Eximia Dei pietas, ac caritas erga ipsos immanium criminum reos hic primo commendatur: adhuc enim eos uocat Dominus ad penitentiam. Queritur deinceps Dominus, quod in sua  pertinacia hi perstiterint, tametsi ueniam eis tam crebro et uerbis tam perspicuis obtulerit. uide que diximus ad locum XII, item que ad XIu et sequentes. Si uulgatam interpretationem optas, eam statim affero: Et dixit Dominus ad me in diebus Iosie regis: Numquid uidisti que fecerit auersatrix Isrel? Abiit sibimet super omnem montem excelsum, et sub omni ligno frondoso, et fornicata est ibi, et dixi, cum fecisset hec omnia: »Ad me reuertere,« et non est reuersa.

XXIu. Item illic : Non repellet in eternum Dominus, et cum humiliauerit, miserebitur secundum multitudinem misericordie sue, quia non humiliabit ex toto corde suo, neque repellet filios hominum.

Ea que testimonio XIII, aliisque affinibus tradita  sunt, rursus inculcantur iis uerbis que nunc expendimus, et in uulgata sic habentur: Quia non repellet in sempiternum Dominus. Quia si abiecit, et miserebitur secundum multitudinem misericordiarum suarum; non enim humiliauit ex corde suo, et abiecit filios hominum.

XXu. Item apud Ezechielem : Et iustus non poterit saluus esse in die peccati. Cum iusto dicam, »uita uiues,« ipse uero confidet super iustitiam suam, et fecerit iniquitatem, omnes iustitie eius non commemorabuntur: in sua iniquitate quam fecerit, in ea morietur: et cum dicam impio, »Morte morietur,« auerterit se a peccato suo, et fecerit iustitiam et iudicium, et pignus debitori reddiderit, et rapinam restituerit, in preceptis uite ambulauerit, ne faciat  iniquum, uita uiuet, et non morietur. Omnia peccata eius que peccauit, non commouebuntur ei, quia iudicium et iustitiam fecit, in ipsis uiuet.

Qui hic allegatur ex Ezechiele locus, simillimus est illius, quem ex Ieremia attulit n. XIII, ideoque eamdem excipit explicationem. Utitur his Ezechielis uerbis auctor libri ad Nouatianum, sic eumdem Nouatianum refutans : »Unde igitur et tam sceleratus, et tam perditus, tam discordie furore uesanus exstiterit iste Nouatianus, inuenire non possum; qui semper in domo una, id est Christi Ecclesia, proximorum delicta ut propria fleuerit; onera fratrum, sicut Apostolus hortatur, sustinuerit; lubricos in fide celesti allocutione corroborauerit. At nunc ex quo  Cainam illam heresim, que non nisi tantum occidere gestit, exercere cepit, nec sibi nouissime parcit. Ceterum, si legisset quia iustitia iusti non liberabit eum in die qua errauerit, et iniquitas impii non nocebit ei ex qua die conuersus fuerit, iam olim in cinere peniteret ille, qui semper penitentibus aduersatur; qui in ruina facilius edificatorum stantium operatur, quam in structione iacentium ruinarum; qui multos ex fratribus nostris miserrimos falsis suis aduersationibus perterritos, iterum fecit ethnicos, dicendo quod penitentia lapsorum sit uana, nec possit eis proficere ad salutem.«

uulgatus porro interpres eamdem sententiam latinitate donauit his uerbis: Et iustus non poterit uiuere in iustitia sua in quacumque die peccauerit. Etiamsi  dixero iusto quod uita uiuat, et confisus in iustitia sua fecerit iniquitatem, omnes iustitie eius obliuioni tradentur, et in iniquitate sua quam operatus est, in ipsa morietur. Si autem dixero impio, »Morte morieris,« et egerit penitentiam a peccato suo, feceritque iudicium et iustitiam, et pignus restituerit ille impius, rapinamque reddiderit, in mandatis uite ambulauerit, nec fecerit quidquam iniustum, uita uiuet et non morietur. Eadem monita habes uersiculis 21 et 24 cap. XuIII eiusdem Ezechielis.

XXuI. Item illic : Ego Dominus, quia humilio lignum altum, et exalto lignum humile, et arefacio lignum uiride, et reuiuiscere facio lignum aridum.

Id porro quod modo expressis uerbis traditum est, nunc eleganti allegoria sub oculos ponitur: atque  illa quidem indicatur, posse Deum pro lubito et superbos deprimere, et humiles deque suis criminibus dolentes extollere. Ferit itaque hec sententia Nouatianos, in schismate tumidos et elatos: eos quoque omnes ferit, qui ueniam et penitentiam peccatoribus precludunt quando quidem Dominus uirgultum humile exaltat et ligno arido uitam ac uigorem impertit. Quod si eamdem plane huic testimonio adhibendam censes explicationem, quam superiori, adhibui per me quidem licet. Quamquam uero uix distat uulgata interpretatio ab ea quam nuper proposui, quoniam tamen usque adhuc ueteri interpretationi uulgatam addidi, hic pariter addo: Quia ego Dominus, humiliaui lignum sublime, et exaltaui lignum humile: et siccaui lignum uiride, et frondere feci lignum aridum.

 XXuII. Item illic : Et tu, fili hominis, dic domui Isrel: Sicut locuti estis dicentes, Errores nostri et iniquitates nostre in nobis sunt, et in ipsis nos tabescimus. Et quomodo uiuemus? dic illis: uiuo ego, dicit Dominus, si uolo mortem impii: tantum a uia sua auertatur, et uiuat.

Perspicua hec est sententia, qua Dei pietas eminet in uocandis hominibus iam pridem in iniquitate herentibus, ac pene desperatis: certa quoque apparet testificatio diuine uoluntatis de impertienda perditissimis quibusque uenia. Atque his sane uerbis ii presertim refelluntur, qui diuine caritati limites iniicere pertentant et criminosis penitentiam interdicere. Si peccatoris mortem non uult Deus, sed ut conuertatur ac uiuat, quis crimina aliqua inexpiabilia  dicet, aut penitentie cupidos ab ea, ideoque ab Ecclesia, arcebit? Adhibet in eumdem sensum locum hunc Ezechielis is, quem sepe citaui, auctor libri ad Nouatianum  Item, inquiens, Dominus ad eumdem : Fili hominis, dic populo Isrel: Quare locuti estis dicentes: Erroribus nostris contabescimus, et quomodo salui esse poterimus? dic eis: uiuo ego, dicit Dominus, quia non desidero mortem peccatoris, sed desidero ut auertatur peccator a uia sua pessima, et uiuat. Adhibent quoque, ne cunctos enumerem, Cyprianus  et Hieronymus. uide que dicam n. 30.

Eamdem sententiam uulgatus interpres latinam  effecit his uerbis: Tu ergo, fili hominis, dic ad domum Isrel: Sic locuti estis, dicentes: Iniquitates nostre, et peccata nostra super nos sunt, et in ipsis nos tabescimus: quomodo ergo uiuere poterimus? dic ad eos: uiuo ego, dicit Dominus Deus: nolo mortem impii, sed ut conuertatur impius a uia sua, et uiuat.

XXuIII. Item illic : Ego Dominus, edificaui demolita, et plantaui exterminata.

Allegoria altera, affinis illi que n. 26 allata est, hic proponitur, quam quoniam scriptoris nostri uerbis retuli, libet etiam uulgate uerbis exhibere, que huiusmodi sunt: Ego Dominus edificaui dissipata, plantauique inculta.

XXIX. Item illic : Et iniquus si conuertat se ab omnibus iniquitatibus, quas fecit, et custodiat  omnia mandata mea, et faciat iudicium, et iustitiam et misericordiam, uita uiuet et non morietur. Omnia delicta eius, que fecit, non erunt in memoria; in sua iustitia, quam fecit, uiuet. Numquid uoluntate uolo mortem iniusti, dicit Adonai Dominus, quam ut auertat se a uia sua mala, et uiuere eum?

Id ipsum quod paulo ante Ezechielis prophete monitis traditum erat, aliis, superioribus ualde proximis, hic inculcatur.

Recole numerum XXu. Hic tantum noto, hunc Ezechielis locum in eumdem fortasse sensum allegatum fuisse a Cypriano hec docente : »Admonet ne quis impatiens in operatione deficiat, ne quis tentationibus aut auocatus, aut uictus in medio laudis, et glorie itinere desistat,  et pereant preterita, dum que ceperant, desinunt esse perfecta, sicut scriptum est: Iustitia iusti non liberabit eum in quacumque die exerrauerit. Et iterum: Tene quod habes, ne alius accipiat coronam tuam. Que uox adhortatur patienter et fortiter perseuerare, ut qui ad coronam laude iam proxima nititur, durante patientia coronetur.«

Ita uero in uulgata ea uerba redduntur: Si autem impius egerit penitentiam ab omnibus peccatis suis, que operatus est, et custodierit omnia precepta mea, et fecerit iudicium, et iustitiam, uita uiuet et non morietur. Omnium iniquitatum eius, quas operatus est, non recordabor: in iustitia sua, quam operatus est, uiuet. Numquid uoluntatis mee est mors impii, dicit Dominus Deus, et non ut conuertatur a uiis suis, et uiuat?

 Atque hac sane interpretatione posita, atque adeo ex etymologia ipsa nominis Adonai uidetur altera ex his uocibus, Adonai, Dominus, redundare. Sed inter ea nolui manus in superiorem interpretationem iniicere. Locum hunc non omittit Damascenus crebro allegatus .

XXX. Item illic : Conuertimini, et auertite uos ab omnibus impietatibus uestris, et non erunt uobis in penam. Proiicite a uobis omnes iniquitates uestras, quas impie fecistis in me, et facite uobis cor nouum, et spiritum nouum. Et ut quid moriemini, domus Isrel? quia nolo mortem morientis, dicit Adonai Dominus.

In illo ipso capite decimo octauo, quod nuper allegaui,  sed nonnullis interpositis  inuenies ea, que hic adducuntur, quibus quidem inuitat Dominus scelestos ad penitentiam, illisque non modo uitam, uerum etiam grauissimorum quorumlibet criminum ueniam pollicetur. uide que diximus ad locum XIu, Xu, et affines alios.

Adhibet explicationem hanc nostram auctor libri ad Nouatianum hec scribens : »Demus igitur totis uiribus fidei nostre Deo laudem, demus plenam confessionem: quandoquidem super penitentia nostra gaudeant uirtutes celorum, gaudeant angeli omnes, gaudeat et Christus, qui nos denuo peccatis oneratos, delictis obrutos, plena et clementi moderatione cessare a facinore hortatur dicens: Conuertite uos, et redite ab impietatibus uestris, et non  erunt uobis iniquitates uestre ad penam. Proiicite a uobis omnes impietates uestras, quas fecistis aduersum me: et facite uobis cor nouum, et spiritum nouum. Et ut quid uos morti traditis, domus Isrel? Non enim desidero mortem peccatoris. Hieronymus pariter adhibet, ad Rusticum lapsum hec scribens  : »Ezechiel quoque iisdem uerbis, quia eodem et spiritu: Conuertimini, inquit, et redite ab iniquitatibus uestris, domus Isrel; et non erunt uobis in tormentum impietates. Proiicite omnes impietates uestras, quibus impie egistis aduersum me, et facite uobis cor nouum et spiritum nouum. Et quare moriemini domus Isrel? Nolo enim mortem peccatoris, dicit Dominus. Unde et in consequentibus loquitur: uiuo ego, dicit Dominus, nolo mortem peccatoris, nisi ut reuertatur a uia sua,  et uiuat; ne mens incredula de bonorum repromissione desperet, et semel perditioni animus destinatus non adhibeat uulneri curationem, quod nequaquam existimat posse curari.«

uulgatus interpres ita latine legi uoluit locum hunc: Conuertimini, et agite penitentiam ab omnibus iniquitatibus uestris, et non erit uobis in ruinam iniquitas. Proiicite a uobis omnes preuaricationes uestras in quibus preuaricati estis, et facite uobis cor nouum et spiritum nouum. Et quare moriemini, domus Isrel? Quia nolo mortem morientis, dicit Dominus Deus.

XXXI. Item apud Danielem : Et post finem dierum, ego Nabuchodonosor oculos meos in celum sustuli, et sensus meus in me conuersus est, et Altissimum  laudaui, et Regem celi benedixi, et uiuentem in secula laudaui, quia potestas eius eterna est, regnum eius in generatione, et omnes qui inhabitant terram, nichil.

Adducta ex Daniele uerba Nabuchodonosoris exemplo inuitant ad penitentiam, et criminum detestationem inueteratos in impietate populos, et facile ostendunt, nemini occludi penitentie locum, quandoquidem Nabuchodonosori, supremi numinis per annos plurimos contemptori, concessa est denique, propter humilitatem ueritatisque agnitionem, preteritorum criminum a Domino uenia.

In uulgata hec sic leguntur: Igitur post finem dierum ego Nabuchodonosor oculos meos ad celum leuaui, et sensus meus redditus est mihi, et Altissimo  benedixi, et uiuentem in sempiternum laudaui et glorificaui, quia potestas eius potestas sempiterna, et regnum eius in generationem et generationem. Et omnes habitatores terre apud eum in nichilum reputati sunt.

XXXII. Item apud Micheam : Heu mihi anima mea, quia periit ueritas a terra, et qui corrigat inter omnes non est. Omnes in sanguine iudicant: unusquisque proximum tribulat tribulatione: in malum manus suas preparant.

Hic Michee locus si singillatim sumatur, Nouatianos uidetur impetere, de quorum criminibus et schismate queritur Deus. Ut uberiorem tamen, et, si loqui ita sinis, completum atque integrum horum uerborum sensum assequaris, subsequentia adiungere debes. Tum porro dices, propterea Prophetam conqueri,  quod summa omnium esset in criminibus, atque iniquitate consensio. Horum tamen exemplum Propheta contemni a se ait, quippe Dominum uocare, colereque statuerat, et peccatorum suorum penitentiam agere, quam qui peregisset, supplicia euitasset, et penas quas priora crimina promerebantur.

uere hec a me dici is fatebitur, qui septimum et subsequentes uersiculos eiusdem capitis legerit, quos quidem ex uulgata hic describo, nam ueterem editionem ex nostro scriptore ad magnam partem habes: Precoquas ficus desiderauit anima mea. Periit sanctus de terra, et rectus in hominibus non est: omnes in sanguine insidiantur; uir fratrem suum ad mortem uenatur . . . ego autem ad Dominum aspiciam, exspectabo Deum Saluatorem meum: audiet me Deus  meus. Ne leteris inimica mea super me, quia cecidi: consurgam, cum sedero in tenebris. Dominus lex mea est. Iram Domini portabo, quoniam peccaui ei, donec causam meam iudicet, et faciat iudicium meum; educet me in lucem, uidebo iustitiam eius, et aspiciet inimica mea, et operietur confusione, que dicit ad me: Ubi est Dominus Deus tuus? Oculi mei uidebunt in eam: nunc erit in conculcationem, ut lutum platearum.

XXXIII. Item illic : Noli gaudere super me inimica mea, quia cecidi, sed resurgam, propter quod si sedero in tenebris, Dominus lucebit mihi. Iram Domini sustinebo, quia peccaui ei, donec iustificet ipse causam meam.

De hoc testimonio recole que modo diximus. Hoc  habent commodi loci isti Michee, ut preter ea monita, que nuper expendimus, antiquam uersionem nonnichil a uulgata remotam exhibeant, quam tamen alibi difficile inuenies. Porro si ad perficiendam sententiam uersiculum primum huiusce capitis ex uersione Septuaginta optas, en illum: Heu mihi quia factus sum colligens stipulam in messe, et racemos in uindemia. Non sunt ex bonis ad comedendum primitie, heu anima!

Mirum porro quod non afferatur alter Michee locus haud multum a superiore distans; uersiculus scilicet 19 eiusdem capitis, quem sanctus Hieronymus  ad hunc modum legit: Ipse auertet, et miserebitur  nostri; demerget iniquitates nostras, et proiiciet in profundum maris omnia peccata nostra. Sed ideo fortasse ab eo allegando cauit scriptor hic noster, quod multo aptius Baptismo, quam penitentie uerba ea conuenire putaret. Et sane Baptismi gratiam uerbis iis denotari docet idem ille Hieronymus quem adduxi: »Micheas de Baptismi gratia uaticinatur: Ipse auertet, etc.«

XXXIu. Item apud Sophoniam : Conuenite, et precamini, gens indiciplinata, prius quam efficiamini sicut flos preteriens, prius quam ueniat super uos ira Domini, priusquam ueniat super uos dies furoris Domini. Querite Dominum, omnes humiles terre iudicium operamini, et querite iustitiam, et querite mansuetudinem, et respondete ei, ut protegamini in die ire Domini.

 Quid porro aptius ad terrendos, auertendosque a schismate atque heresi Nouatianos, eosque reducendos ad Ecclesiam, quam reliquerant, uerbis iis, que hic ex Sophonia adducuntur? quid pariter efficacius ad perurgendos ad penitentiam eos, qui criminibus suis Dei iram aduersus se excitauerant? Procul dubio interpretationi Septuaginta adheret noster auctor. uulgatus autem interpres sic eadem in latinum transtulit: Conuenite, congregamini, gens non amabilis: Priusquam pariat iussio quasi puluerem transeuntem diem, antequam ueniat super uos ira furoris Domini, antequam ueniat super uos dies indignationis Domini. Querite Dominum, omnes mansueti terre, qui iudicium eius estis operati. Querite iustum, querite mansuetum: si quo modo abscondamini in die furoris Domini.

 XXXu. Item apud Zacariam : Conuertimini ad me, et conuertar ad uos.

Adeo perspicuus est locus iste, ut explicatione minime indigeat. uide que diximus ad locum 15, 16 et sequentes. Conuenit etiam plane cum uulgata.

XXXuI. Item apud Osee : Conuertere Isrel ad Dominum Deum tuum, quoniam infirmatus es iniquitatibus tuis. Assumite uobiscum multos, et conuertimini ad Dominum Deum uestrum: dicite ei adorantes: »Potens es dimittere peccata nostra,« ut non accipiatis iniquitatem, sed ut accipiatis bona.

Recole que ad loca nuper citata, aliaque pridem explicata diximus, et manifesto uidebis, quo spectent uerba Osee, que nunc expendimus. Tantum hic aduerto  uerba illa, Assumite uobiscum multos, si ad Nouatianos directa uis, inuitare eos, ut turmatim ueluti, multisque collectis, ad Ecclesiam redeant. Si ad eos qui penitentie causa ad Ecclesiam confugiebant, repellebanturque a seuerioribus quibusdam et austerioribus, tum indicare, ut multorum, presertim uero martyrum et confessorum suffragia colligerent, quorum quidem presidio aut flecteretur ad lenitatem austeriorum firmitas, aut certe multitudine atque auctoritate suffragatorum uinceretur. Possunt etiam significare preces Ecclesie, quibus et canonicam reconciliationem penitentes acciperent, et flecteretur ad misericordiam Deus. Postreme huic interpretationi fauet sanctus Pacianus, cum hec ait : »Scio, frater, hanc ipsam penitentie ueniam  non passim omnibus dari; nec antequam aut interpretatio diuine uoluntatis, aut forsitan uisitatio fuerit, relaxari: magno pondere magnoque libramine, post multos gemitus, effusionemque lacrymarum, post totius Ecclesie preces.«

uocem illam iniquitatem  sume pro pena iniquitati infligenda; iam diu enim monuere interpretes, uoces has, peccatum, iniquitas, et affines alias ambiguas esse, et perinde significare peccatum iniquitatemque, ac penam peccato et iniquitati inferendam. Abest nonnichil a superiore interpretatione uulgata; hec nempe est: Conuertere, Isrel, ad Dominum Deum tuum, quoniam corruisti in iniquitate tua. Tollite uobiscum uerba, et conuertimini ad Dominum, et dicite ei: Omnem aufer iniquitatem,  accipe bonum, et reddemus uitulos labiorum nostrorum.

XXXuII. Item in Ecclesiastico : Conuertere ad Dominum, et relinque peccata tua, et nimis odito execrationem, et cognosce iustitias et iudicia Dei, et sta in sorte propitiationis Altissimi, et uade in partem seculi cum uiuis, et dantibus confessionem. Non demoreris in errore impiorum. A mortuo quasi nichil perit confessio. uiuus et sanus confiteberis Deo, et gloriaberis in miserationibus illius, quoniam magna misericordia Dei et propitiatio illius conuertentibus ad se.

Ea que ad testimonium XXXIu annotaui, hic si recolantur, satis, ut puto, illustrabunt eum, quem hic afferimus, locum. Nouatiani profecto indicari uidentur monerique, ut tandem aliquando ab heresi ad Ecclesiam reuertantur, iis uerbis: Conuertere ad Dominum,  et relinque peccata tua . . . et sta in sorte propitiationis Altissimi, et uade in partem seculi cum uiuis, et dantibus confessionem. Generatim peccatores excitantur ad ueram sinceramque ac solidam penitentiam, eam denique quam precipit Ecclesia: Nimis odito execrationem et cognosce iustitias et iudicia Dei, et sta in sorte propitiationis Altissimi: quid enim expressius ad notandam Ecclesiam, et penitentiam ab ea prescriptam? Monentur autem ne differant reuerti ad Deum: mors enim imminet; quamobrem, dum uita et sanitas adhuc superest, supplices ab eo ueniam poscant, quam ille, utpote summum in modum misericors, largiter impertiet: uiuus et sanus confiteberis Deo, et gloriaberis in miserationibus illius, quoniam  magna misericordia Dei et propitiatio illius conuertentibus ad se. uulgatus interpres sic in latinum ea uerba transtulit: Reuertere ad Dominum, et auertere ab iniustitia tua, et nimis odito execrationem, et cognosce iustitias et iudicia Dei, et sta in sorte propositionis, et orationis Altissimi Dei. In partes uade seculi sancti, cum uiuis et dantibus confessionem Deo. Non demoreris in errore impiorum, ante mortem confitere. A mortuo, quasi nichil, perit confessio. Confiteberis uiuens, uiuus et sanus confiteberis, et laudabis Deum, et gloriaberis in miserationibus illius. Quoniam magna misericordia Domini, et propitiatio illius conuertentibus ad se.

XXXuIII. Item illic : Quam bonum est correctum manifestare penitentiam! Sic enim effugies uoluntarium peccatum.

 uidetur ad eos directus hic locus, qui se suorum criminum penitere testabantur, ideoque correctos se appellare non recusabant; at penitentie ab Ecclesia prescripte subdi nolebant. Hos scriptor noster hortatur ut publicam atque ab Ecclesia statutam penitentiam agant; id enim conuenientissimum est; secus si agant, uoluntarium peccatum minime effugient.

At quodnam, inquies, uoluntarium peccatum illud est, quod publicam penitentiam agere recusanti ineuitabile dicitur? An inobedientia aduersus Ecclesiam, que eamdem penitentiam precipiebat? An scandalum, quod reliquis fidelibus prebebatur? Utramque explicationem facile admiserim; sed ne eos quidem reprehenderim, qui monent uoluntarium peccatum ab iis effugi non posse, qui priorum criminum penitentiam  ab Ecclesia prescriptam minime agunt; facile enim ad peccandum reuertitur, qui aut nullam, aut leuem priorum criminum penitentiam agit, contemnitque consuetudines et sanctiones Ecclesie. Conuenit fere cum superiore uulgata interpretatio, in eo tantum differens, quod correptum legit ubi noster scriptor habet correctum.

XXXIX. Item in Actibus Apostolorum : Ait autem ad illum Petrus: Pecunia tua tecum sit in perditione, quoniam gratiam Dei putas te per pecuniam posse consequi. Non est pars neque sors tibi in hac fide, quia cor tuum non est rectum apud Dominum. Itaque penitentiam age ab hac nequitia tua, et precare Dominum, si forte remittatur tibi cogitatio cordis tui. In obligatione enim iniquitatis et amaritudine fellis uideo te esse.

 Patere posse peccatis quibusque, ideoque grauissimis etiam penitentie locum facile euincitur ex iis Petri uerbis, que hic allegantur; quandoquidem Petrus Simonem Magum Spiritus sancti dona emere studentem, ideoque immanis criminis reum, hortatur ad penitentiam. Apta sunt etiam eadem uerba ad reuocandos a schismate atque heresi Nouatianos, quorum aliquos fortasse ad eam sectam pecunia, aut certe emolumenta oblata deduxerant, atque in ea retinebant. Quamuis autem leue sit hanc inter et uulgatam interpretationem discrimen, placet tamen eamdem uulgatam pariter adducere: Petrus autem dixit ad eum: Pecunia tua lecum sit in perditionem, quoniam donum Dei existimasti pecunia possideri. Non est tibi  pars, neque sors, in sermone isto. Cor enim tuum non est rectum coram Deo. Penitentiam itaque age ab hac nequitia tua, et roga Deum, si forte remittatur tibi hec cogitatio cordis tui. In felle enim amaritudinis et obligatione iniquitatis uideo te esse.

XL. Item in Epistola Pauli ben.  ad Corinthios secunda : Que enim secundum Deum est tristitia, penitentiam in salutem operatur stabilem: seculi autem tristitia mortem operatur.

Is quem nunc examinamus, Apostoli locus ecclesiastice penitentie, que corporalibus etiam afflictationibus peragitur, utilitatem celebrat, eamque testatur  fore et stabilem et salutarem . Condemnat autem ueluti noxium, atque adeo mortiferum illud penitentie genus, quod seculo probatur: ac seculi quidem nomine nobis blandientem, legique Dei, ideoque ecclesiastice discipline aduersantem carnem, aut, si uis, schismaticorum et mollium quorumdam blandimenta intelligit. Cyprianus sane penitentiam illam tantummodo approbat, que exteriores etiam afflictationes et manifestam tristitiam preferret. Hinc in libro de Lapsis : »Agite, inquit, penitentiam plenam; dolentis ac lamentantis animi probate mestitiam. Nec uos quorumdam moueat aut error improuidus, aut stupor uanus, qui, cum teneantur in tam graui crimine, percussi sunt animi cecitate, ut nec intelligant delicta, nec plangant.  Indignantis Dei maior hec plaga est.

Ostendit quoque idem locus nulla esse irremissibilia peccata. Quomodo enim penitentia dici posset in salutem stabilem, si peccata aliqua irremissibilia essent? Hinc merito sanctus Pacianus aduersus Nouatianos disputans eodem utitur loco . Commendat etiam lenitatem a Cypriano insinuatam, monenturque in eo Ecclesiarum presides, ne penitentiam precludant poscentibus suorum criminum ueniam: penitentia enim est ad salutem stabilem. Cur ergo ab ea arcebuntur fideles scelera sua deflere cupientes? uulgatam hic non affero; eamdem enim habet cum superiore interpretationem. Locum hunc se magni facere declarat Damascenus, cum eum affert .

 XLI. Item illic de hoc ipso : Si cui autem aliquid donastis, et ego; nam et ego, quod donaui propter uos in facie Christi, ut non circumueniamur a Satana; nec enim uersutias eius ignoramus.

Hic quoque monentur episcopi, ut ueniam penitentibus donent; approbauit enim Paulus apostolus indulgentiam et facilitatem, si uolumus ita loqui, quam cum penitentibus fideles adhibuerant. Itaque rigorem illum ac seueritatem, quam in Ecclesiam inducere nonnulli studebant, ueniam penitentibus denegantes, etiamsi illi sese Ecclesie iudicio supponerent, improbat locus iste. Atque in hunc quidem sensum eo utitur sanctus Pacianus hec scribens  : »Quid episcopo negabitur, in quo Dei nomen operatur?  Reddet quidem illi rationem, si quid perperam fecerit, uel si corrupte et impie iudicarit. Nec preiudicatur Deo, quominus mali edificatoris opera rescindat: interea, si pia illa administratio est, adiutor Dei operum perseuerat. Ecce Apostolus ad laicos scribit: Si cui quid donastis, et ego; nam et ego quod donaui, si quid donaui propter uos in persona Christi, ut non possideatur a Satana, non enim uersutias eius ignoramus. Si autem quod laici donant, Apostolus donasse se dicit, quod episcopus fecerit, qualiter respuetur . . . . Scio, frater, hanc ipsam penitentie ueniam non passim omnibus dari, nec antequam aut interpretatio diuine uoluntatis, aut forsitan uisitatio fuerit, relaxari: magno pondere,  »magnoque libramine: post multos gemitus effusionemque lacrymarum, post totius Ecclesie preces: ita ueniam uere penitentie non negari, ut iudicaturo Christo nemo preiudicet.«

Improbat quoque eorum errorem, qui peccata aliqua inexpiabilia censebant. Quis enim in expiabilia aliqua peccata censebit, quando Paulus sine ulla restrictione, aut criminum exceptione, affirmat se donare iis qui peccauerant, quidquid antea a fidelibus donatum illis fuerat? Pulchre idem ille Pacianus quem modo allegaui, recitatis his ipsis Apostoli uerbis: Si cui autem donastis, etc., hec subiungit  : »uides Apostoli indulgentiam, proprias etiam sententias temperantem? uides mitissimam lenitatem longe a uestro supercilio separatam, longe a Nouatiani fronte dissimilem,  communi uero uite, ac saluti omnium consulentem? An etiam in nos seuerus censor inueheris? uerba porro illa: Ut non circumueniamur a Satana, nec enim uersutias eius ignoramus, hunc, me quidem iudice, habent sensum. Ideo uero indulgeo quidquid uos indulsistis, ne a Satana circumueniamur; circumuenit enim Satan fideles in crimina prolapsos, si nimiam austeritatem rigoremque nulla lenitate temperatum aduersus eos adhibeamus; facile enim in desperationem ea ratione inducuntur; atque id quidem cauemus nos, qui demonis fraudes uersutiasque probe noscimus. uix differt ab allata interpretatione uulgata, quam statim habeto. Cui autem aliquid Donastis, et ego; nam et ego quod donaui, si quid donaui, propter uos in persona Christi, ut non circumueniamur a Satana; non enim ignoramus cogitationes eius.

 XLII. Item illic : Timeo autem ne forte cum uenero ad uos, iterum humiliet me Deus apud uos, et lugeam multos ex his qui ante peccauerunt, et non egerunt penitentiam super que gesserunt fornicationem et impudicitiam.

Exemplo apostoli Pauli, qui male de iis ominabatur, qui non egerant penitentiam super que gesserant fornicationem et impudicitiam, predicens ex iis fore multos, de quorum perditione sibi lugendum esset, Cyprianus, seu quisquis is est huiusce opusculi auctor, male de iis ominatur qui, tametsi plurimorum criminum rei, tamen sine penitentia introduci uolebant in Ecclesiam. Penitentiam itaque ab impudicis et criminosis exposcit, ut ecclesiasticam communionem  et ueniam assequerentur. Aduersus Nouatianos quoque merito locus iste urgetur, quatenus penitentiam non exquisisset a criminosis Paulus, si irremissibilia forent eorum scelera. An leuia ea erant que fornicationis et impudicitie uocabulis hic notat apostolus Paulus? Non omittit testimonium hoc Pauli sanctus Pacianus aduersus Nouatianos disputans: sic enim eos refutat : »Reuolue que Spiritus dicat ecclesiis. Ephesios deserte dilectionis accusat, stuprum Thyatirenis imputat, Sardos in opere cessantes, Pergamenos docentes diuersa reprehendit, Laodicenorum diuitias inurit, et tamen  omnes ad penitentiam satisfactione inuitat. Quid Apostolus ad Corinthios, cum ita dicit: Ne cum uenero, lugeam multos ex his, qui ante peccauerunt, et non egerunt penitentiam ex his que ante gesserunt in fornicatione et immunditiis suis?« Preiuerat Pacianum Cyprianus , hec scriptis tradens: »Omne peccatum quodcumque fecerit homo, extra corpus est: qui autem mechatur, in corpus suum peccat : quibus tamen et ipsis penitentia conceditur, et lamentandi et satisfaciendi spes relinquitur secundum ipsum Apostolum dicentem: Timeo, ne forte ueniens ad uos, lugeam multos ex iis, qui ante peccauerunt et non egerunt penitentiam de immunditiis, quas fecerunt, et fornicationibus, et libidinibus.« uide  etiam, obsecro, quo modo loco hoc ad Sabinianum lapsum corrigendum utatur Hieronymus . Sed quis Bachiarium omittat, non modo locum hunc allegantem, sed ea ipsa uersione utentem, qua utitur noster auctor? Libentissime autem Bachiarium excito, quod ex illius monitis manifesto noscet lector, alium etiam in finem, hunc quem pertractamus Pauli locum, afferri posse. Ecce porro ipsa Bachiarii uerba : »Ne spernas, queso, fratrem defunctum; filius est Sunamitis sterilis, id est, Ecclesie: ex repromissione natus est iste, qui mortuus est. Quondam enim natiuitatem eius secundo Abrahe Dominus, in Isaac semine spopondit atque pollicitus est, cuius caput in messe  calore percussum est, id est, principale mentis eius inter ipsam spei libidinis flammam concaluit. Currat ad Eliseum mater eius; id est sollicite plangat Ecclesia: resurget enim si fideliter hoc sperauimus a Christo. Et tu, beatissime, in defuncto fratre opus imitare Elisei: manus manibus, pedes pedibus, os ori compone. Primum, ut compatiaris ei, qui mortuus iacet: neque elatus integritatis tue triumpho, superexcrescas eum, aut superextendas te ei, quem repentina mors rapuit; sed imitare Apostolum, qui dicit: Timeo, ne humiliet me Dominus Deus meus apud uos et lugeam multos ex eis, qui ante peccauerunt. Appone preterea oculos tuos oculis ipsius, ne in perditionem sui ulterius euagentur: os illius, ne confabuletur iniqua: manus illius, ne operentur  aduersa; pedes illius, ne uagentur in turpibus. Et sic cum pro custodia sui membris illius membra tua fuerint copulata, non solum peccandi ulterius spatium non habebit, uerum etiam spem capiet resurgendi, ut qui peccati frigore mortuus est, consolationis tempore reuocetur ad uitam.«

In uulgata reperies uerba hec translata ad hunc modum: Timeo enim, ne forte cum uenero . . . . ne iterum cum uenero, humiliet me Deus apud uos, et lugeam multos ex iis, qui ante peccauerunt, et non egerunt penitentiam super immunditia et fornicatione, et impudicitia, quam egerunt.

XLIII. Item illic : Predixi et predico, ut presens sedeo ei absenti, nunc his qui ante peccauerunt,  et ceteris omnibus, quia si uenero iterum non parcam.

Penitentie subiiciendos criminosos hoc in loco docet Apostolus: minime quippe se impunita relinquere posse ait grauia crimina, in que nonnulli inciderant. Neque ergo precludi is uult penitentibus uenie locum , neque inulta sinit esse et sine penitentia grauia crimina. Id quoque non modo Cyprianus , uerum etiam Pacianus  summopere optabat. Potestatem etiam ecclesiasticorum presidum in crimina queuis et criminosos indicant hec uerba, presertim si non seiungantur a uerbis n. XXXXI expensis, quatenus indicant plenum summumque iudicium,  quod aduersus fideles in crimina lapsos se exercere posse testatur Apostolus. An uero si quedam peccata inexpiabilia essent, in iudicio aduersus criminosos lato sedere is potuisset, et sententiam ferre? hec scilicet, utpote irremissibilia, iudicio illius ac sententie minime subessent. Quis porro ignorat in potestate, quam ordinariam appellant, succedere Apostolis episcopos? Potestatem itaque hi habebunt in queuis crimina, ideoque nulla erunt irremissibilia, quidquid secus effutirent Nouatiani. In uulgata sic describitur loquens Paulus: Predixi et predico, ut presens et nunc absens, iis qui ante peccauerunt et ceteris omnibus, quoniam si uenero iterum, non parcam.

XLIu. Item ad Timotheum secunda : Profanas autem nouitates uocum deuita: multum  enim proficiunt ad impietatem: nam sermo eorum sicut cancer serpit, ex quibus est Hymeneus et Philetus, qui a ueritate exciderunt, dicentes resurrectionem iam factam et quorumdam fidem subuerterunt. Sed firmum fundamentum Dei stat habens signaculum hoc. Cognouit Deus qui sunt eius, et discedat ab omni iniquitate omnis qui nominat nomen Domini. In magna autem domo non solum sunt uasa aurea et argentea, sed et lignea, et fictilia, et quedam quidem in honorem, quedam autem in contumeliam. Si quis ergo emendauerit se ab istis, erit uas in honorem sanctificatum et utile Domino ad omne bonum opus paratum. Iuuenilia autem desideria fuge. Sectare uero iustitiam, fidem, caritatem, pacem cum his, qui inuocant Dominum de corde puro. Stultas autem et sine disciplina questiones  deuita, sciens, quia generant lites. Seruum autem Domini non oportet litigare, sed mansuetum esse, ad omnes docibilem, patientem, cum modestia corripientem eos qui resistunt; ne quando det illis Deus penitentiam, ad cognoscendam ueritatem, et resipiscant de diaboli laqueis, a quo capti tenentur ad ipsius uoluntatem.

Aduersus Nouatianos hec apostoli Pauli monita intorquet noster scriptor, atque hec quidem fidelium auribus inculcat, ut ab hereticorum et schismaticorum strophis et familiaritate abstineant, neue ab eorum uersutia et malis dolis se decipi sinant: Sed et sermo eorum quasi cancer serpit: hoc et macula unitatis, hec ruga . Quamuis enim malos in hoc mundo, atque  adeo in Ecclesia esse oporteat: Quedam uasa in honorem quedam in contumeliam : cauendum est tamen summopere, ne ab eorum exemplis et blandis callidisque sermonibus in errorem deducamur. Pulchre Cyprianus : »Nunc et admoneo et peto, ut quod alias sponte, atque honorifice facis, etiam petente me facias, ut, hac Epistola mea lecta, si quod illic contagium uenenati sermonis et pestifere seminationis irrepserat, id omne de fratrum auribus et pectoribus exuatur, et bonorum integra, ac sincera dilectio ab omnibus heretice detrectationis sordibus repurgetur. Declinent autem de cetero fortiter, et euitent dilectissimi fratres nostri uerba et colloquia eorum, quorum sermo ut cancer serpit,  sicut Apostolus dicit: Corrumpunt ingenia bona confabulationes pessime.«

Ita porro cum iisdem schismaticis agere fideles precipit, ut eos primum quidem exemplis, tum lenitate, ac moderatione mitefactos ad Ecclesiam deducant, effugientes prorsus contentiones, uerborum asperitatem ac minas. Seruum autem Domini non oportet litigare, sed mansuetum esse. uulgata interpretatio hic pene proponitur, an amanuensis licentia, an casu aliquo, alii uiderint; quia tamen in prioribus duobus uersiculis uulgata non nichil differt ab ea, quam exhibet huiusce opusculi auctor, duos hosce uersiculos uulgate hic describo: Profana autem et uaniloquia deuita: multum enim proficiunt ad impietatem, et sermo eorum ut cancer serpit.

 XLu. Item in Apocalypsi : Memento unde cecideris, et age penitentiam: sin autem, ueniam tibi cito, et candelabrum de loco suo mouebo.

Eodem fere spectat hic locus, atque ille qui ex Sophonia n. 34, allegatus est. Inuitant itaque isti ad penitentiam ecclesiasticis legibus prescriptam; ostendunt peccantibus superesse uenie locum; minantur denique schismaticis, et peccatoribus graues penas, nisi resipiscant et penitentiam agant. Atque inuitari quidem ad penitentiam ecclesiasticis legibus prescriptam fideles lapsos ostendunt monita hec Cypriani  : »Legi litteras uestras, fratres karissimi, quibus scripsistis salubre consilium uestrum non deesse fratribus nostris, ut, temeraria festinatione  deposita, religiosam patientiam Deo prebeant, ut cum in unum per eius misericordiam uenerimus, de omnibus speciebus secundum ecclesiasticam disciplinam tractare possimus, maxime cum scriptum sit: Memento unde cecideris, et age penitentiam. Penitentiam autem ille agit, qui, diuini precepti memor, mitis et patiens, et sacerdotibus Dei obtemperans, obsequiis suis, et operibus iustis Dominum promeretur.« Et rursus alibi : »Non concedit pacem facilitas ista, sed tollit; nec communicationem tribuit, sed impedit ad salutem. Persecutio est hec alia, et alia tentatio, per quam subtilis inimicus impugnandis  adhuc lapsis occulta populatione grassatur, ut lamentatio conquiescat, ut dolor sileat, ut delicti memoria euanescat, ut comprimatur pectorum gemitus, statuatur fletus oculorum, nec Dominum grauiter offensum longa et plena penitentia deprecetur, cum scriptum sit: Memento unde cecideris, et age penitentiam .«

Quod uero uerbis his Apocalypsis ostendatur, peccantibus superesse uenie locum et uerba ipsa per se declarant , et exemplo suo euincit Cyprianus, cum ad illud, de quo agimus, dogma stabiliendum iis utitur: »Miror autem, inquit ille , quosdam sic obstinatos esse, ut dandam non putent lapsis penitentiam,  aut penitentibus existiment ueniam denegandam, cum scriptum sit: Memento unde cecideris, et age penitentiam, et fac priora opera. Quod utique ei dicitur, quem constat cecidisse et quem Dominus hortatur per opera rursus exsurgere.«

Nefas autem sit omittere que auctor libri ad Nouatianum litteris consignauit : »Qui multos ex fratribus nostris miserrimos falsis suis aduersationibus perterritos, iterum fecit ethnicos, dicendo quod penitentia lapsorum sit uana, nec possit eis proficere ad salutem, clamante "riptura et dicente: Memento unde cecideris, et age penitentiam, si quominus ueniam tibi, nisi penitentiam egeris. Et quidem ad septem Ecclesias scribens, singulis  sua quoque facinora et delicta ingerens: Penitemini, dicebat. Quibus? Nisi illis scilicet quos pretio magno sui sanguinis redemerat.«

His adiungamus que Bachiarius hoc super argumento ad Ianuarium scripsit  : »Quid uero illud  quod dicit ad Ecclesias suas in Apocalypsi, que inter fidelium numerum septiformibus candelabris sub custodia angelica comparantur: Memento unde cecideris, et age penitentiam, et priora opera fac; alioquin uenio tibi cito, et amouebo candelabrum tuum. Et in priore parte libri innumerum populum uidisse se dicit, qui in tribulatione lauerunt stolas suas, et candidas eas fecerunt in sanguine Agni, quod dicit: quia Agnus Dei deducat ad uite fontes, quem tamen non numerum penitentium esse sentimus, quia nonnisi per tribulationem planctumque saluati sunt. Et tu ergo laua stolam tuam in fonte lacrymarum.«

Accedat his omnibus sanctus Pacianus hec elocutus  : »Ecce promitto, polliceor, si ad Patrem  uestrum uera satisfactione redeatis, nichil ulterius errando, nichil pristinis adiiciendo peccatis, dicendo etiam humile aliquid et flebile: Peccauimus in conspectu tuo, Pater, iam non sumus digni nomine filiorum. Continuo de uobis et pecus illud recedet immundum, et siliquarum esca deformis . . . . . Nec utique non penitentibus comminaretur, nisi ignosceret penitentibus. Etiam ipse Deus dicit: Memento, ecce unde cecideris, et age penitentiam . . . . . Neminem uestrum perire uult Dominus. Etiam modici et minimi requiruntur.«

Quod denique hisce uerbis minetur Dominus schismaticis et peccatoribus penas, nisi resipiscant, et penitentiam agant, facile euincitur. Quid enim est  aduentus ille Domini, de quo hic dicitur, nisi uisitatio illa, quam alibi describit iis uerbis: uisitabo super uiros defixos in fecibus suis? Amotio autem candelabri de loco suo quid aliud est, nisi amotio ab eo Ecclesie loco, quem quis obtinet?




uolume back matter






INDEX RERUM ET uERBORUM.


Numeri Romani tomum, Arabici autem columnas indicant. Ad tomum Iu recurritur quoties tomi numerus deficit. Ratio huius est quod opera nostri Cypriani partim in tertio tomo reperiuntur licet quartus tomus iis integer fuerit consecratus.



A
    AARON filii exstincti, III, 514, 1025.
    Ab Auitinis, III, 1097.
    Abbir Germaniciana, III, 1061, 1089.
    ABEL iustus occisus a fratre, 426, 641, 667. Initiauit martyria, 253, 628. Abelis cor inspexit Deus, 536.
    Abortio properans ad parricidium, III, 729.
    ABRAHAM Deo credidit, 376. Deo placuit, 590, 597 Abrahe filii qui ex fide sunt, 376. Radicem fidei primus instituit, 629.
    Abstentus, 330; III, 808, 810, 993. Abstenti et non communicantes, 531.
    Abstinere a communione, III, 766, 992, 370.
    ACCA meretrix, 570.
    Accersitio quid sit, 280. Accersitio Dominica, 596.
     Accinctos nos esse oportet, 519.
    Acerbationes criminose, III, 701.
    ACHAB opprimere conatur Eliam, 667.
    ACHIAS propheta Domini uestimentum suum discidit, 505.
    Acies inter manus, III, 765. Acies adhuc geritur, 261.
    Actum suum disponit unusquisque episcopus, III, 787.
    ADAM precepti immemor, 629. Cibi lethalis impatiens, 634. Perdidit similitudinem diuinam, 625. Acceptam diuinitus gratiam patientia non seruauit, 634. Eiectus e paradiso, 675.
    ADELPHIUS episcopus, III, 1021.
    Adrumetum, III, 710, 1087.
    Adulatio perniciosa, 778.
    Adulter Deum uiolat, III, 792. Adulterium discitur dum  uidetur, 209. Adulteriis commaculati, III, 817. Mortale crimen est, 631. Oculis admittitur, 785. Adultera Christi, que, 369. Adulteria spiritalia, 388. Adulter atque extraneus episcopus, III, 790. Adultera cathedra, III, 994. Adulterine doctrine, III, 336. Adulterum et contrarium caput, III, 704. Adulteria colorum, 455.
    Adunationis nostre corpus unum, 360. Adunatio fraternitatis, III, 830.
    Aduocatus noster Christus, 521.
    Aeger impatiens per dolorem, 477. Aegri salubres cibos respuunt, 301, 306. Aegrum perire uoluit qui censum pereuntis inuadit, 552.
    Aegyptia portenta, 571. Aegyptiorum regnum, ibid.
    AEMILIUS, 476.
    Aemulationes esse non debent inter Christianos, 239, 241. Aemulationis furor, 641.
    AENEAS aduexit penates, 571.
    Aequalitas diuini muneris, III, 975. Aequaliter fruimur donis Dei, 620.
    Aequatis quantitatibus, 324.
    Aer cuncta uegetans, 786.
    AESCULAPIUS fulminatur, 567.
    Aetas incipit a senectute, 547. Aetate territi, 353.
    Aeterna caducis succedunt, 584.
    Aethiops eunuchus, III, 1188.
    AFRI sunt in meridie, III, 1174.
    Agape et dilectio fraterna, 733.
    Aggyua, III, 1097.
    Agni lana per quem redempti sumus, 653. Agni comestio in Pascha, III, 1141. Agnus in figura Christi occiditur, 506. Agnos Christus uocat gregem suum, 646.
    Agon quotidie celebratur, 261; III, 765. Agonis ictus, 429. Agon iustitie Dei, 622. Agon celestis, 247. Spiritalis, III, 765. Agon secularis, 355. Agon unus, 267.
    AGRIPPINUS uir bone memorie, 411; III, 1112.
    AHYMNIUS ab Ausuaga, III, 1095.
    ALEXANDER imperator, III, 1163. Alexander Magnus, 568.
    ALEXIUS, 282.
    Alienatio mentis transpuncte, 491. Alienigene cremantur, 560.
    Alimenta Ecclesie, 363.
    Altare unum, 336. Nouum constitui non potest, ibid. Altare sancti, III, 1041. Altari posito, III, 705. Altare aliud constituere, 513. Altare profanum foris collocatur, 396. Altaria profana, 1139. Diaboli altaria, 473; III, 781, 812. Altaria Dei nulla sunt uel occulta, 553.
    Amaccura, III, 1093.
    AMALEC figura diaboli, 662.
    AMANTIUS acolythus, 421, 422.
    Amatoria non sunt cantanda, 449.
    Ambitio episcopatus, III, 773. Ambitio reprimenda, 796.
    Amedera, III, 1091.
    Amicitiam zelus abscindit, 585.
    Amplus episcopus, III, 852.
    ANANIAS, Azarias, Misel, 353, 427, 490, 667; III, 973.
    ANAXILAUS, III, 1202.
    Angeli nobis adunati sunt, III, 1155. Angelos agnouit Hostanes, 573. Angeli baptizant, 654. Angeli apostate inanem ornatum docuere, 453.
    Anguis maior, 280.
    Anime uiuentes et incolumes, III, 781. Anima Deo suo deuota, III, 1033. De Deo suo secura, 559. Anima Deo se prosternat, 489. Nulla perdenda est, 1015. Anime tinea, 643. Anima a morte recedente, 791. Anima rudis, 485, 496, 630. Anima stetit immobilis, 476. Anima lubrica et mobilis, III, 1175. Coarctata et conclusa, 551. Animarum uarii status in altera uita, III, 783. Anime martyrum occisorum, 480. Anime gloriose, 297. Anime seruantur cruciatibus infinitis, 562.
    Animalia prona ad terram, 556.
    ANNA sterilis, mater Samuelis, 689. Ipsa tacite et modeste precabatur, 522. Sine intermissione rogabat, 542. Ecclesie typum portans, 522.
    Anni uices, 786.
    Anniuersaria commemoratio martyrum, 323.
    Annotatio, 332.
    ANONYMI liber De rebaptismate, III, 1178.
    Antesignanus, inter Christi milites Celerinus, 321.
    ANTHROPIANI, III, 1112.
    Antichristi aduentus, III, 1085. Antichristi uenientis mine, 592. Antichristus propinquat, 350, 355; III, 674, 1032. Antichristi metator, quis, 280. Antichristus expressus in Antiocho. Antichristi spiritus, 669; III, 1119.
    ANTIOCHUS typus Antichristi, 669.
    Antistites Dei, 277, 484. Antistites immaculati et integri, III, 1023. Antistites diaboli, III, 1055.
     ANTONIANUS, III, 762, 1036. Primo Nouatianum reiicit, deinde eius litteris mouetur, III, 764.
    Antrum Iouis in Creta uisitur 567.
    Aphronitra, III, 1147.
    Apibus rex unus est, 404, 576.
    APOLLO Admeti pecus pauit, 567.
    Apostate et desertores, III, 794.
    APOSTOLI non statim Spiritum sanctum acceperunt, III, 1188. Christum deseruerunt, III, 1190. An recte de Christo senserint cum baptizati sunt, III, 1193, 1194. Credebant Iesum non moriturum, ibid. Baptizati post resurrectionem Domini, in spiritu, III, 1192. Apostoli, id est episcopi, 396. Apostolis concessa auctoritas ligandi atque soluendi, III, 1114. Hoc erant et ceteri apostoli quod fuit Petrus, 500. Apostolis par data potestas, ibid. Sed unitatis origo ab uno incipit, ibid. Detestati sunt sacrilegam hereticorum prauitatem, III, 1118, 1121. Apostoli spiritu unitatis uelociter currentes, III, 1157. Perseuerabant in oratione unanimes, 524. Christus solis apostolis potestatem sibi a Patre datam permisit, III, 1099. uid. PETRUS.
    Apostoli a Nouatiano missi in ciuitates, III, 790.
    Apparatus munerum, 617.
    APPELLES hereticus, III, 1158. Appelletis baptismus, III, 1133. Appelletiani, III, 1112.
    Apprehensus et traditus loqui debet, 432. Apprehensi ascendebant, 472.
    Aqua ad mensuram, 281. Aqua collata ad usum ciuitatis, III, 1135. Aquarum agmina refrenata, 786. Aqua baptismi non est communis cum schismaticis, III, 1143. Aqua baptismi mundanda, 1039. Aqua Ecclesie fidelis et salutaris, III, 1117. Non potest operari sine Spiritu, III, 1159. Sola non potest purgare peccata, III, 1120. Aqua salutaris, III, 1148; Iu, 508. Aqua uitalis, III, 1139. Aque salutaris lauacrum, 199. Aqua lauacri salutaris, III, 1165. Aqua adultera et profana, III, 1110, 1123, 1151. Adultera et fornicaria, III, 1113. Mendax et perfida, ibid. Aqua aliena, III. 1114. Aque significant populos, 383. Aqua in Scripturis baptisma significat, 379. Aqua una in Ecclesia, 410.
    Are diaboli, 478; III, 781.
    Arbitrium proprie libertatis, 507. Arbitrium liberum, 760.
    Arborem robustam procella non subuertit, 507. Arborem coma uestit, 799. Arbor sterili senectute deformis, 547.
    Arca Ne, III, 1136. Typus unius Ecclesie, 503; III, 1140. Sacramentum Ecclesie, III, 1168.
    Arcam purgare, III, 791.
    Argentarii, 282.
    ARISTO martyr, 281.
    Arma celestia, III, 974. Arma ordinationis et honoris, III, 1049. Arma deuotionis ac fidei, 476. Confessionis, III. 973. Arma contra Ecclesiam portare. 513.
    Armentorum rector unus, 576.
    Armille, 460.
    Artifices corrumpende ueritatis, 507.
    Artis impudice magisterium, 362.
    Arua sitientia temperare, 800.
    Ascensus non est facilis ad magna, 461.
    Asina loquitur aduersus Balaam, 664.
    Aspersio baptismatis, III, 1148.
    Assuescimus iis que uidemus et audimus, 785.
    Assuras, III, 1070.
    Assyriorum regnum, 571.
    Astrorum micantium chori, 786.
    Asturica, III, 1021.
    Asylum constitutum, 572.
    Atre uestes doloris insignia, 596.
    Audientes, id est catechumeni, 259. Audientium doctor, 287. Audientibus in exitu subueniendum, 227, 259. Audiens, III, 1202. uid. CATECHUMENI.
    AUGENDUS, schismaticus, 332. Augendus, diaconus, III, 700. Augendus confessor, III, 713.
    Auguria uetita, 772.
    AURELIUS episcop., III, 852. Aurelius a Chullabi, III, 1099. Ab Utica, III, 1093. Aurelius confessor, 286. Aurelius lector ordinatus, 317.
    Auri comparatio cum Christianis, 795.
    Auribus inferenda non sunt uulnera, 453, 457. Aurium delinimenta, 795.
    Ausafa, III, 1097.
    Auspicatus est pacem, 320
    Auspicienda uincendi, 288.
    Ausuaga, III, 1095.
    Auaritie caligo, 610. Auaritia reprimenda, 796 lubiat defunctis, 552.

 B
    Babylonii ignes, III, 1033.
    Badi, III, 1061.
    Bagai, III, 1061.
    Baiule arundines, 196.
    BALAAM propheta, 664.
    Balnea, 416. Promiscua balnea theatro fediora, 458.
    Baptisma unum in Ecclesia, III, 1038, 1043, 1111, 1117, 1168, 1175. Duo baptismata esse non possunt, 409. Confitentur omnes unum esse baptisma, III, 1195. Baptisma duplex, III, 1199. Baptisma triplex, III, 1195. Baptisma Spiritus, baptisma Spiritus et aque, baptisma Spiritus et sanguinis, ibid. Baptisma aque interdum ante baptisma in Spiritu sancto, interdum post, III, 1196, 1197. Baptisma spiritus maius est aque baptismo, III, 1200. Baptismus martyrii, 654. In quo angeli baptizant, ibid. Post quod nemo peccat, ibid. Non priuantur baptismi sacramento qui baptizantur sanguinis baptismo, III, 1124. Baptisma in Spiritu sancto et igni, III, 1204 Baptisma uetus et baptisma nouum, 685. Baptisma non iteratur, 380. Solius est Ecclesie, III, 1170. Baptismus extraneus et hereticus, III, 1111. Baptisma adulterinum, III, 1201.
    Baptismi ecclesiastici maiestas et sanctitas, III, 1151. Baptismi necessitas, 403. Baptizati infantes in primo natiuitatis exordio, 473. Etiam ante octauum diem contra Fidum, III, 1015, 1017, 1018. Multo minus infantibus neganda baptismi gratia quam adultis, ibid. Non per manus impositionem quis nascitur, sed in baptismo, III, 1114, 1115. Purgat in omnibus sordes antique contagionis, 463. Omnia delet peccata, III, 1146, 1147. In baptismo preterita peccata dimittuntur, 285. Omnes in lauacro exponunt ueterem hominem, 463. In baptismo diabolus opprimitur, III, 1150; redit sepe cum baptizatus peccat, III, 1151. Baptismus nichil prodest sine operibus, 751. Gratia in baptismo equalis, III, 1150. In actu post modum minuitur uel augetur gratia, ibid. Baptizatus gratiam perdit, quam consecutus est, nisi innocentiam seruet, 751. Per baptisma Spiritus sanctus accipitur, 380; III, 1039, 1043, 1114, 1146, 1163.
    De baptismo controuersia inter fratres, III, 1183. Scripta et rescripta de hac questione, ibid. Cyprianus et alii Afri putabant baptisma nec ab Ecclesia nec a Spiritu separari, III, 1129, 1132, 1165, 1170, 1188. Omnia inania et falsa apud hereticos, III, 1043. Pro profanis habenda, ibid. Nihil potestatis habere hereticos, 1161. Ubi Ecclesia non est, non posse peccata dimitti, 1040. Baptizandos redeuntes ab heresi ut peccatum originale et heresis purgentur, 1043, 1187. Que foris exercentur, nullum habere effectum salutis, 1046. Hereticis aut nichil licere aut totum licere, 1040. Participem hereticorum esse qui eorum baptisma probat, III, 1122, 1126, 1130, 1173. Qui aduersarii Domini, et Antichristi sunt appellati, non posse dare gratiam Christi, III, 1040, 1044, 1048; Iu, 411. Baptizatos quos Ioannes baptizauerat, III, 1126, 1162. Quanto magis baptizandos qui ab hereticis baptizati, 1162. Ne baptisma quidem sanguinis in heresi prodesse, 1123. Non posse agere spiritalia qui amisit Spiritum sanctum, 1043. Neminem dare posse quod non habet, ibid. Non posse uiuificare qui ipse non uiuat, Iu, 409. Sacrilegum et peccatorem pro baptizato precem facere non posse, 1043. Aduersarios non posse dare gratiam Christi, III, 1044. Aquam sanctificari non posse ab eo apud quem non est Spiritus sanctus, 1043. Peccata alteri dimittere non posse qui sua extra Ecclesiam deponere non potest, ibid. De Ecclesie fontibus rigare non posse qui in Ecclesia non est, III, 1116. Aliter de malis in Ecclesia, aliter de hereticis iudicandum, 1118. Hereticos libentius redituros si baptizantur, 1125. Nullam heresim excipiendam, 1158, 1176. Redeuntes ab heresi utroque sacramento nasci debere, III, 1046, 1081, 1117. Exceptis his qui in Ecclesia baptizati: his manus tantum imponi in penitentiam, Iu, 410, III, 1081, 1083, 1115, 1136. De his qui de heresi ad Ecclesiam sine baptismo admissi sunt, 1122, 1171. Potens est Deus indulgentiam eis dare, 1122. Accusantur Afri quod rebaptizent, III, 1085. Dicunt se non rebaptizare, sed baptizare, 1110.
    Sententia Stephani de baptismo hereticorum, III, 1128. A quacunque heresi uenientem baptizari uetuit, 1129. Nihil esse innouandum, ibid. Hereticos non proprie baptizare ad se uenientes, ibid. Tot baptismata esse quot hereses, 1130. In baptismo conuenire, 1160. Satis esse inuocare Trinitatem nominum, 1162. Censet his qui apud hereticos baptizantur adesse presentiam et Christi sanctimoniam, 1166. Refellit hec Cyprianus quia Marcion eamdem Trinitatem non tenet ac Catholici, 1113. Quia non credunt in eumdem Patrem et Filium et Spiritum sanctum, 1112, 1117, 1119. Cyprianus et Firmilianus sic  aduersarios refellunt, quasi dicant baptizatos extra Ecclesiam sanctificari, 1112, 1113, 1122, 1163, 1173. Heresis parit ac exponit ex Stephano, expositos Ecclesia suscipit, 1167. Hereticis nomen Iesu non sufficit ad salutem, 1196. Inuocatio nominis Iesu salutem non prestat in errore, 1131. Secus si postea accedat recta fides et impositio manuum, 1132, 1197. Baptisma in nomine Christi, 1112, 1118, 1119, 1195, 1196, 1201. Baptisma in Christi nomine reiicit Cyprianus nisi sit in Christi ueritate, 1119. Contendit baptizandum in plena et adunata Trinitate, 1120, 1121; quia blasphemato Patre non prodest Filius, 1120. Opponitur Cypriano apostolorum traditio, 1118, 1129, 1131, 1158. uenerabilis omnium Ecclesiarum auctoritas, 1191. Prisca cunctorum sanctorum et fidelium obseruatio, ibid. Res olim composita et ordinata dicitur, ibid. Cyprianus et Firmilianus negant id traditum ab apostolis, Iu, 410; III, 1115, 1129, 1158. Aliam opponunt traditionem, 1159, 1174. Afri consuetudinem reliquerunt, 1170. Hereticorum baptisma dudum in Africa reiectum, III, 1038, 1110; Iu, 411. Multa millia hereticorum redeuntium libenter baptismum suscepere, 1112. Negat Firmilianus baptisma hereticorum in Cappadocia ratum unquam fuisse, 1172. Baptizantur in Cappadocia qui ab episcopis depositis baptizati fuere, ibid. Concilium Iconiense reiicit baptisma hereticorum, 1170. Quidam de ista re dubitabant, ibid. Numidie episcopi baptismum in heresi uel schismate datum reiiciebant, 1037. Cyprianum eiusque concilium consulunt, ibid. Sententie Cypriani de baptismo hereticorum quidam aduersantur in Africa, 1040. Dicunt se ueterem consuetudinem sequi, 409. Dicunt unum esse baptisma, ibid. Putabant Afri reuelationem sibi factam ueritatis, 410; III, 1121, 1198. Consuetudinem non baptizandorum hereticorum apud quosdam obrepsisse, 1129.
    Baptismus circumcisio spiritualis, III, 1018. Lauacrum aque salutaris, 200. Mare Rubrum sacramentum baptismi, III, 1150. Ioannis baptisma, III, 1162. Baptismus Iudeorum, III, 1166. Aqua lauacri salutaris, III, 1165. Aqua in Scripturis baptisma significat, 379. Aqua baptismi mundanda, III, 1039. Aque salutaris lauacrum, 199. Aspersio aque instar salutaris lauacri obtinet, III, 1148. Parui refert aspergi uel perfundi, III, 1149. Baptismi forma in Ecclesia, III, 1121. De iis qui in traditione sacramenti aliter quam oportet loquuntur, III, 1195, 1196. Baptisma predicatur quoties aqua sola nominatur, 379. Interrogatio in baptismo, III, 1040, 1143. In baptismo satis est inuocare Trinitatem nominum, III, 1162. Manus impositio in baptismo, III, 1114, 115. Osculum pacis infantibus dandum, III, 1017. Baptizati seculo renuntiauerunt, 239. Baptisma mutilatum ac decurtatum, III, 1201. Infantes ipsi baptizabantur olim, 473; III, 1015, 1017, 1018. Clinici aliis non posthabendi, III, 1149. Baptizati in egritudine liberantur, si antea immundo spiritu mouebantur, III, 1148.
    Barba non uellenda, 489, 774. Barba corrupta in uiris, 469.
    Barbarorum manus, 361.
    Baruch, urbs Africe, III, 1063.
    BASILIDES episcopus libellaticus, III, 1021, 1028. Confitetur se blasphemasse, III, 1028. Deponit episcopatum et penitentiam agit, ibid. Sabino in eius locum ordinato Stephanum fallit ut restituatur, ibid. Cypriani et aliorum episcoporum ea de re sententia, ibid. Basilides hereticus, III, 1158.
    BASSIANUS, 228, 281.
    BASSUS in peierario, 281.
    Bella crebrius continuant, 547. Bellicum clangere, 313.
    Beneficia diuina non mutilantur, III, 1147.
    Bestiis obiecti, 511.
    Bilta, III, 1054.
    Blasphemiarum peccata, III, 1120, 1121. Episcopus ob blasphemias depositus, III, 1029. Blasphemia persequentium, 245. Hereticorum, III, 1113. Blasphemantis lingue scelus, III, 1121.
    BONA tracta a marito suo ad sacrificandum, 272.
    Bonos imitari, 650. Boni non possunt de Ecclesia discedere, 507. Ab initio occisi ab iniustis, 656, 665. Plus laborant, 735. Boni et mali continentur intra unam domum, 558.
    BOTRONATUS.
    Breuiarium preceptorum celestium, 723. Breuiata non est in episcopo confessionis dignitas, III, 973.
    BRUTUS filios interficit, 572.
    BUDINARIUS, 332.
    Bulla, III, 1069.
    Bussacena, III, 1069.

C
    Caduca mouere nos non debent, 801.
    CAECILIUS episcopus, III, 851, 1021, 1036; Iu, 364, 373.
     Cecilius a Bilta, III, 1054.
    Cesar, 572, 576.
    Cesariani, 430.
    CAIN cor inspexit Deus 356. Cain iniustus zelat Abel iustum, 641. Impatiens fratrem peremit, 594, 634. Non ingreditur paradisum, 651.
    Calamitates etate Cypriani, 547, 549, 551. Inde orte quod Deus non colatur, 548. Ob delicta, 549, 759. Demetrianus dicebat male accidere, quia deos Christiani non colunt, 546. Calamitates uel ad disciplinam contumacium uel ad penam malorum, 549. Ira Dei censura est, ut qui beneficiis non intelligitur uel plagis intelligatur, 561. Calamitates predicte ne inopinatus metus quateret, 584. Peste et lue detecta uel aucta crimina, ibid., 551. Plus exacerbatur Deus, cum homines plagis non emendantur, 549. Pestis cogit appetere martyrium, 792. Explorat iustitiam singulorum, 593. uirtus perficitur in aduersis, ibid. Fugiunt morientium funera et appetunt spolia mortuorum, 552. Discrimen bonorum et malorum in ferendis aduersis, 558. Calamitas sine remedio est odisse felicem, 645.
    Calceati pedes, 356.
    CALDONIUS episcopus, 270, 273, 285, 329, 331; III, 701, 703, 710, 851, 1036.
    Caligo eterne noctis, 314. Noctis spisse, 798. Caligo auaritie, 610.
    Calix Dominicus, 373. Eius figure, 374. Non est aqua sola, 384. Calicem mistum offerimus in cena, 386. Diaconus infantium ori de sacramento calicis infundit, 485.
    Calor fidei, III, 765, 1047. Calor glorie, 253.
    CALPHURNIUS, 281.
    Calumnia forensis, 616.
    Cancer et damnationis ira, III, 1055.
    CANDIDA, 281.
    Candidata integritatis et pudoris, 445.
    Capilli flammei, 456. Mendacio colorati, 469. Capillos inficere, 456, 490. Capilli deficiunt antequam crescant, 547.
    Capitolium, 473. Capitolium ascendere, 484.
    Capitula Dominica, 653. Capitula excerpta, 677.
    Cappadocia, III, 1153.
    Capsaces farris et olei, 615.
    Capse, III, 1070. Capsensis ciuitas, 346.
    Captiuitas omnes simul uastat, 587. Captiuitas fratrum et sororum, 360.
    Caput semitonsum, 417.
    Carcer eternus et iugis flamma, 550. Carcerum claustra, 415. Carcerum laus, 425.
    Carnifices admouere pectori suo, 643. Carnificine rabies, 554.
    Carnis imbecillitas, 347. Carnis resurrectio, III, 1113.
    Carpi, III, 1063.
    Carthago. Carthaginem Roma precedere debet, III, 728. Carthaginensis episcopi prouincie Numidia et Mauritania coherent, III, 711. Laus Ecclesie Carthaginensis, 306. Plebis Carthaginensis quies et timor, 257. Eius uitia ante persecutionem, 468, 470. Presbyterorum copia per lapsum quorumdam desolata, 325. Cleri portio in persecutione lapsa, 232. Clerici nonnulli in persecutione recesserunt, 301. Quinque presbyteri aduersus Cyprianum coniurati, 334. Confessores et lapsos corruperunt, 333. Clerus a communione sua remouet presbyterum, 299. Clerici omnes parati ad pugnam, 429. Recedere nolunt, 430. Cleri et plebis caritas in redimendis captiuis, 360. Gaudium Ecclesie Carthaginensis ex Romana confessione, III, 830. Item ex reditu confessorum Romanorum in Ecclesiam, III, 710.
    CASSIUS episcopus, III, 1036. Cassius a Macomadibus, 1062.
    Castitas tenorem glorie sue seruat, III, 786. Castitas laboriosa uiduarum, 635.
    Castores, 566.
    Castra Dei, 356. Castra Dominica, 855. Castra Christi, III, 726, 732, 824. Castra Christi repetere, 343. Castra celestia, 250, 313, 584, 653. Castra diuina, III, 1124. Castra domestica, 340. Castra imperatoris defendere, III, 1115. Castra diaboli non timenda, 663.
    Castra Galbe, III, 1058.
    CASTUS, 476 Castus a Sicca, III, 1064.
    CATAPHRYGAE, III, 1160.
    Catechumeni, III, 1124. Catechumenum peccare non debere, Iu, 776. Catechumenis infirmitate apprehensis subueniendum, 227, 259. De catechumenis sine baptismo mortuis, III, 1124, 1171.
    Catene cupiditatis, 610. Catene arctantes manus, 795. Catene stridentes, 798.
    Cathedra una super petram fundata, 336. Cathedra Petri, 1169. Cathedra sacerdotalis, 774; III, 1111. Cathedre  et plebis extorris, III, 726. Cathedra adultera, III, 994.
    Causa illic audienda ubi crimen admissum est, III, 821. Causa cognita est, 822.
    Cautio facilior est ubi manifesta formido est, 495.
    Cedias, III, 1060.
    CELERINA martyr, 322.
    CELERINUS, 264, 285. Primus in persecutione passus, et cum ipso persecutionis auctore congressus, 321. Persecutoris testimonio illustris, ibid. Flet die et nocte in cilicia et cinere sororum peccatum, 276. Eiusdem epistola ad Lucianum, 273, 285.
    CELSUS, 176.
    Censura celestis, 469. Euangelica, III, 764. Sacerdotalis, III, 799.
    Centenus fructus, 460.
    CERDON magister Marcionis, III, 1130, 1158.
    Certamen celeste, 244. Spiritale, 288. Celeste et spiritale, 652. Certamen militie celestis, III, 855. Certantes Deus spectat, Iu, 355.
    Ceruix alta et erecta, 483
    Charitatis dotes, 510. Charitatis unitas, III, 1139. Charitas mutua, 974. Charitas fraternitatis uinculum est, 631. Charitatis Christiane uinculum, III, 703.
    CHORE, Dathan et Abiron, 395, 513; III, 1024, 1114, 1144, 1169.
    Christiani successerunt Iudeis, 677. Christianorum nouum nomen, 693. Non uerbis philosophi, sed factis, 623. Non magna loquuntur, sed uiuunt, ibid. Debent esse simplices et prudentes, 773. Contentiones esse non debent inter Christianos, 239. Christi discipulo zelare non licet, 645. Christiano non licet cogitare uitia, 784. Non licet odisse Christianis, 562. Pro odio beneuolentiam reddunt, ibid. Renuntiarunt mundo, 599. Carnali patri, 525. Erunt gloriosi cum Christo, 564. Christianus quis uere sit, 510. Christianus falsus, 487, 498, 610.
    Christianus non est qui in Christi Ecclesia non est, III, 790. Oculi et aures Christianorum custodiende, 785. Ne fas Christianis turpia gentilium conuiuia in collegio frequentare, III, 1030. Filios cum ethnicis sepelire, ibid. Non debent experiri iudicem gentilem, 758. uitanda matrimonia cum infidelibus, 470. Christum imitari debent, 447. Christianus nichil admirari preter Christum debet, 786. Alia Christianorum et Stoicorum de peccatis sententia, III, 782. Christianorum multorum uitia ante Decii persecutionem, 469. Unanimitatem desiderat Cyprianus, 518. Comparat mores etatis sue cum etate apostolorum, ibid. Largitatem operationis sua etate infractam queritur, ibid. Comparantur serui Christi cum diaboli seruis, 618. Christianus debet tantum celestia cogitare, 738. Christiano luctandum est cum diabolo, 587. Crastino cogitare prohibetur, 533.
    Christianus perire non debet quasi nocens, 238. Non ob alia delicta, sed tantum ob solum Christi nomen, 756 Demones uulgus in odium Christiani nominis cogunt, 575 Christianos mundus odit, 656, 665. Christi nominis odium predictum, 752. In contemptum Dei impugnantur Christiani, 553. Solus displicet Dei cultor, ibid. Potestas aduersum nos datur uel ad penam uel ad gloriam, 537. Ab initio mundi institutum ut iustitia laboret, 426. Christianum esse crimen est, 554 Longa tormenta admouentur Christianis, ibid. Supplicia multiplicantur, ibid. Noue pene excogitantur, ibid. Torqueri deberent Christiani si negarent, ibid. Interfici debet, non torqueri, qui confitetur se esse Christianum, ibid. Nemo Christianus apprehensus reluctatur, 557. Christianus mori potest, uinci non potest, III, 832. Nemo se ulciscitur quamuis copiosus sit populus, 557. Christiani prouocant hostes ueritatis, 293. Christianis imputantur omnia mala, 545. Christianos patientes facit de secutura ultione securitas, 557. Nuper secuta granditer Christianorum defensio, ibid. Nunquam in Christianum nomen exsurgitur, ut non statim diuinitus uindicta comitetur, ibid. Non per Christianos sed pro Christianis accidunt hec de Dei indignatione, 558. His uindicantur Christiani etsi ea pati uideantur, ibid. Christiani non franguntur nec mussitant, ibid. Per ipsa que cruciant probari se sciunt, ibid. Aduersa equaliter cum ethnicis non patiuntur, quia equaliter non dolent, ibid. Cur Christianis et profanis interim laborum conditio communis, 560. Christiani nonnisi eum ad Deum uenerint Dei promissa capient, ibid. Christiani semper pro bono reipublice orant, 559. Plurimi Christiani non uincuntur sed probantur, 583. Quidam minus fortiter stant, ibid. Christianis gaudendum cum ad Christum uocantur, 584, 585. Christianis communes cum ethnicis calamitates, 587. Quosdam ea res mouet, ibid. Christianis plus quam ceteris in secnio laborandum, ibid. Aduersa Christianos in dolore corroborant, 589. Diurnum inter Christianos et eos qui Deum  nesciunt, 591. Christiani mortui non sunt lugendi, 596. Christianus cur emendatur, 762. Christiana ueritas, III, 1119.
    Christianismus fidei et spei res est, 630.
    CHRISTUS a principio Filius Dei, 703. uocatur Spiritus sanctus, 578 Primogenitus et sapientia Dei, 697. Dei sermo, 538, 698. Sermo et uirtus et sapientia Dei, 516. uirtus Dei et ratio et sapientia, 578. Deus uocatur in Scripturis ueteris et Noui Testamenti, 699. iehsu Christus Dominus et Deus noster, 243, 353, 357, 360, 372, 383, 395, 520, 524, 579, 597, 624, 638, 663, 797; III, 712, 1026, 1043, 1057, 1058, 1061, 1063, 1064, 1068, 1083, 1085. Angelus et Deus, 699. Non omnium, sed fidelium et credentium Deus, 637. Deus uenturus, 702. Domini nostri Iesu Christi adoranda est uenerabilis maiestas, III, 1063. Non potest sine spiritu Christus indui, III, 1132. Templum Christi esse non potest qui negant Deum Christum, III, 1117. Christus adoratur in celis, 638. Pater Deus precepit adorari Filium suum, ibid.
    Christus homo et Deus, 704. In uirginem delabitur, 578. Carnem Spiritus sanctus induitur, ibid. Deus cum homine miscetur, ibid. Filius Dei carnem hominis induit, 626. Factus homo pro nobis, ibid. Hominem induit, 579. Hominem quem induit ad Patrem uictor imposuit, 581. Pater et Dominus et Deus Christi, III, 1120. Filius obaudiuit ut faceret Patris uoluntatem, 528. Christus hominis filius, ut nos Dei filios faceret, 603. Maiorem dixit Patrem, III, 1120. Ab eo clarificari petiit, ibid. Accepit omnem potestatem a Patre, 717. A Patre accepit potestatem qua baptizamur et sanctificamur, III, 1120. Omne iudicium de Patre solus accepit, 480. Solus habet potestatem iudicandi episcopos, III, 1054. Patris uoluntatem impleuit, 1120. Christi natiuitas ex Dauid, 629. Miracula, 579. Humilitas, 233. Patientia, 635. Christi omnes actus patientia signantur, 626. Orabat non pro se, sed pro delictis nostris, 538. Nobis dedit exemplum uiuendi, 756. Christi conuersatio, III, 1196. Non dedignatur lauacro regenerationis corpus abluere, 626. Christi baptisma, III, 1124, 1168, 1176. Dicunt heretici eum compulsum fuisse a Maria ad baptismum, III, 1202. Fleuit Lazarum, 435. Humiliauit se ut populum iacentem erigeret, 605. Prophete predixerunt Christi mortem, 580. Ipse mortem suam predixit, ibid. Dominus infirmitatem hominis quem portabat ostendit, 528. Christum pati oportuit, non ut sentiret mortem, sed ut uinceret, 580.
    Christus passus est ut nos Dei filios faceret, 354. Christi passio, 715, 802. Christi sanguine uiuificatur etiam qui fudit sanguinem Christi, 628. Peccata nostra portauit, 480. Passus est pro peccatis nostris, 660. Christus aduocatus noster, 243. Christi sanguine redempti sumus, 660. Mediator inter nos et Patrem, 704. Sacerdos Dei summi, 376, 383. Sepe pro nobis passus, 802. In Isaia sectus, in Abel occisus, ibid. Spiritum sponte dimisit, 580. Non erat remansurus apud inferos, 716. Apparuit discipulis simul uinctus, 580. Regressus ad superos, ibid. Christi tunica non diuiditur, 504. Christus ad reparandos nos missus, 557. Christi aduentu detectus et prostratus inimicus, 497. Omnibus uenit, 538. Doctis et indoctis etati omni, et sexui precepta salutis edidit, ibid. Rex in eternum, 720, 722. Illuminator et saluator generis humani, 702. Sospitandis hominibus salutare lumen Christi, 497.
    Christus est lux et dies, 645. Sol uerus et dies uerus, 542; III, 1149. Inuictus est, 654. uia et ueritas, 750. Plenitudo ueritatis, 377; III, 1133, 1134. Non dixit: Ego sum consuetudo, III, 1064. Ecclesiam suam gubernat, 406. In se primus ostendit quod in aliis coronaret, 791. Christus est panis uite, 531. Domus et templum Dei, 686. Manus et brachium Dei, 698. Est regnum Dei, 528. Nondum uindicatus, 638. Christi duplex aduentus, 579. Secundus aduentus appropinquat, 388. Hinc magis illuminat Christus, ibid. Humilitatis magister, 352. Humilis uenire debebat, 707. Iudex uenturus est, 719, 722. ueniet in potestate manifestus, 637. Christus in captiuis fratribus redimendus, 361. Christus accipiat quod aduersarius auferebat, 492. Christi nomine non abutendum, III, 1118, 1131. Nonnullos affligi patitur ut aliorum caritas tentetur, 360. Christus dictus ouis et agnus, 708. Petra, 379. Lapis, 710 Christi indumentum, 489, 492, 495, 504, 653. Christum induere, III, 1166; Iu, 416, 504, 628. Christi nomen induere, 646. Coheredes Christi, 518, 529. Christus est caput uiri, 669. Discipline magister, 243. Pacis doctor atque unitatis magister, 523. Christi iugum leue, 780. Christus uigilat et precatur, 538. Spectat preliantes, 356. Christo spectante, 622. Caro Christi et sanctum Domini, 506. Christi sanctum corpus, 784. Christi sanguinem quotidie bibere, 350. Christus solus audiendus, 383. Christo nichil preponendum, 529, 655, 660, 746. Christus negantem se negat, 482. Christus unus est, 336. Christi  grex, 340, 646. Christus gregem suum nominat oues, 646. Christus est resurrectio nostra, 528. Sortiti de ueste Chriti, quis Christum indueret, 504. Incunctanter ueniendum ad Christum, 602. Iudei magum existimarunt Christum, 580.
    Chullabi, III, 1099.
    Cibaliana, III, 1095.
    Cibus feralis, III, 781. Cibus diaboli, Iu, 492. Cibi idolorum mortiferi, 478. Cibus sceleratus, 484, 489.
    Cicatrix sanitatis obducte, 781. Cicatricem obducere, 311. Cicatricum gloria, 322.
    Cilicium et cinis, 605.
    Cinerem ferre, 486.
    Circenses Conso consecrati, 783. Ob rapiendas Sabinas, ibid.
    Circumcisioni octauus dies destinatus, umbra fuit et imago, III, 1018. Circumcisio carnalis euacuata, 682, 683. Feminis non proficit, 682. Circumcisio spiritalis promissa, 684. Circumcisio carnalis, III, 1017. Spiritalis, 1018. Carnalis et spiritalis, 371.
    Cirta, III, 1058.
    CISTIMES, III, 1036.
    Ciuitates soli hiatu deuorate, III, 1163. Ciuitas mere trix, 450. Ciuium iniurie grauius grassantur quam hostes, 551.
    CLARIUS a Mascula, III, 1099.
    Classico nostre uocis, 653.
    CLEMENTIANUS, 346.
    CLEOPAS Christi discipulus, III, 1194.
    Clerus minor, III, 1195. Clero proximi, 287. Cunctis religionis gradibus ad sacerdotii fastigium, Cornelius ascendit, 768. Clericus ministerio deputatus, 398. Clerica ordinatio, 317; III, 1161. Clerici nonnisi altari et sacrificiis deseruire debent, 399. uetitum de clericis tutorem uel curatorem testamento suo constituere, ibid. Clerum consulit Cyprianus in ordinationibus, 287, 317. Sine cleri consilio nichil agit, 234. Oportet episcopum per clericos scribere, 287. Clerus cum episcopo presidet, III, 822, 823. Clerici urbici, 334. Clerus Romanus cum episcopis deliberauit de causa lapsorum, 316. Lapsorum causam differt, sede uacante, 278, 335. Gaium Diddensem a communione sua remouit clerus Carthaginensis, 300. Clerici in honore sportulantium fratrum, 399. Clerici a diuisione mensurna prohibiti donec iudicentur, 302, 324. Non tamen a ministerio priuati, ibid. Quibusdam lectoribus honor presbyterii et eadem sportula, ibid.
    CLINICI, III, 1149, 1151.
    CLINOMENI, 227, not. .
    CLOACINAM Tatius inuenit, 570.
    Clypeus fidei, 294, 313.
    Cemeterium, 430.
    Cena Domini, 386.
    Cognitionis dies imminet, III, 730.
    Collationes, id est eleemosyne, 240.
    COLLECTA, 281.
    Collegii honor, 1127. Collegii sacerdotalis concordia, III, 763. Profana sepulcra in collegio, III, 1030.
    Colloquia uetita cum malis, III, 829. Colloquia incesta, 457.
    Collyrium Christi, 612.
    COLONICA, 282.
    Colorare lanas non docuit Deus, 452. Colorum lites, 783.
    Columba animal simplex, 506.
    Commeatum sibi precari, 595. Commeatus a Deo datur, III, 780. Commeatum dare, 321. Commeatu accepto, 249
    Commemoratio anniuersaria martyrum, 323.
    Commentarii, 431.
    Commercia uetita cum malis, III, 829.
    Communicatio euangelica, 304. Communicatio contra Euangelium, ibid. Sacrilega, III, 778. Usurpata temere, III, 1173. Laica, III, 1049. Communicatio non communicantium, Iu, 491, 492. Communicatio nulla extra Ecclesiam, 405; III, 1111. Per manus impositionem episcopi et cleri ius communicationis accipitur, Iu, 251. Ordo perueniendi ad ius communionis, 252, 254, 255. Salutaria dilationis remedia, 306. Exitiosa properate communicationis remedia, ibid., 310. Communicatio non est temere laxanda, III, 779. Communicatio laxatur incautis, 478. Dari non debet cruda tempore, 252. uituperantur qui sanctum Domini canibus donant, 295. Temeraria festinatio pacis obtinende uituperatur, 258, 259, 261, 295, 297, 301. Communicationis fructus, III, 1023.
    Communio pro communicatione sumpta.---Ad communionem histrio non est admittendus, 362. Communionem non ruperunt qui pacem mechis dabant, cum iis qui non dabant, III, 793. Ob uarias consuetudines nunquam ab Ecclesie pace atque unitate discessum est, III, 1159. Cyprianus  nemini legem imponit in baptismi controuersia, 410; III, 1050, 1125, 1147, 1151. Plebs non immunis a contagio delicti cum sacerdote peccatore et legitime deposito communicans, III, 1169.
    Communio sub unica specie 486. Communiones indigne miraculis punite, 485. uid. EUCHARISTIA.
    Compago corporis ecclesiastici, III, 790.
    Compares Christi, 802.
    Compedes aurei, 460.
    Concilia ante Cyprianum, 398, 411; III, 1112. Concilium persecutione sopita, III, 767. Frequenter actum Carthagine, III, 811. Episcopi post Pascha Carthaginem conuenire solent, Iu, 348. Libellos de lapsis legit in concilio Cyprianus, 345. In concilio Carthaginensi examinate singulorum cause, III, 766. Collatio conciliorum cum episcopis, presbyteris, diaconis, et confessoribus, stantibus laicis, 258, 261, 287, 312. Placuit nobis, Spiritu sancto suggerente, III, 860. Concilium Idibus Maii, III, 810. Concilium de pace lapsis danda, 347. Cyprianus cum collegis respondet Rogatiano, 394. Cum collegis et compresbyteris Ecclesie Furnitane, 397. Concilium Carthaginense primum de baptismo, III, 1036. Secundum, 1046. Tertium, 1052. Pro absentibus qui concilia mandauerant sententia dicitur, 1072, 1073. Hortatur Cyprianus ut singuli quod sentiant proferant, neminem iudicantes, III, 1052. Omnium ultimus sententiam dicit Cyprianus, 1074. Conuenerant episcopi plurimi cum presbyteris et diaconibus, presente etiam plebis maxima parte, 1052. Concilia quotannis in Cappadocia, III, 1158. Concilium Iconiense, 1161, 1170. Concilium Romanum, III, 766.
    Conclusio intra castra Christi et Dei Patris domicilia, III, 824.
    Concordia salutaris, III, 795. Concordia simul iuncta uinci non potest, III, 830. Concordia indiuidua, ibid. Concordia commendata, Iu, 242. Concordie uinculum, III, 1050. Concordie uinculo manente, III, 787. Concordia concilii sacerdotalis, III, 763, 768. Concordia diuina episcoporum, III, 1127. Concordia sacerdotii, ibid., 1155. Concordie mutue glutinum, III, 995; Iu, 517.
    Concupiscentie diabolo seruire compellunt, III, 792.
    Conditio loci, 230, 389, 394, 424. Conditio corporalis communis, 558.
    Confessio nominis, III, 859. Confessio Christi, Iu, 780. 793. Confessio Dominica, 654. Confessionis arma, III, 974. Corona gloriosa, III, 976. Confessio florida, Iu, 275, 277. Confessionis uirtutes, 800. Confessionis dignitas, III, 1197. Confessio non facit immunem ab insidiis diaboli, Iu, 515. Confessio exordium glorie, non meritum corone, ibid.
    Confessores laudantur, 327. Confessorum cautio quanta esse debet, 515. Caute uisitandi, 230. Apud confessores presbyteri singuli cum singulis diaconis per uices offerunt, 231. Confessoribus impertiatur cura propensior, 233. Confessores plurimi a fratribus suscepti, ibid. Sexaginta quinque Romam ueniunt, 279. Confessores Romani confessionis gloriam cum studio discipline coniungunt, 288. Hoc est uere esse martyrem et confessorem. 289. Quam utiles Cypriani littere confessoribus Romanis, 311. In heresi confessio prodesse non potest, III, 1196, 1197. Confessor Deo aspirante loquitur, Iu, 431. Dominus in confessoribus loquitur, ibid. Confessori Deus inspirat constantiam, 664. Confessores spectaculum Deo, fratribus exempla, 466. Plebs pastores in confessione sequens, 415, 418. Femine et pueri inter confessores, 418, 419, 427, 466. Letitia Ecclesie in reditu confessorum, 465. Confitenti Deum uenia datur, 563. Confessor illustris et uerus, 234. Nulli magis congruit euangelicus uigor quam confessoribus, 310. Confitentium dignitas incorrupta, III, 707. Nihil magis congruit quam confessori Euangelium legere, 319, 323. Sine tormentis in carcere morientium corporibus impertienda est cura propensior, 328. Dies in carcere morientium notandi, ibid. Confessus est quisquis professus intra diem non est, 467. Hic inter martyres honoratur, 674. Hec est priuata confessio, 467.
    Confessorum officia, 236 et seq. Nonnullorum uitia, 234, 237, 333. Quorumdam mentes a quinque presbyteris corrupte, 333. Fraudes, stupra et adulteria in quibusdam confessoribus, 515. Nonnulli Dei templa et post confessionem sanctificata turpi concubitu macularunt, 238. Nonnulli gloriam nominis destruunt, ibid., 239. uituperantur extorres qui in patriam iniussi redeunt, ibid. Confessores presbyteris et diaconis debent parere, 234. Aduersarium metuere debent, ibid. A presbyteris et diaconis admoneri debent, 253, 254. Plurimos instruit in carcere diuina censura, 253, 255. Confessorum sanctitatem non minuit quorumdam fracta fides, 516. Stat pars maior, ibid. Eorum locus amplior ex lapsu aliorum, ibid. Confessores a Nouato et Nouatiano seducti de Ecclesia recesserunt, 340, 341. De  carcere prodeuntes schismaticus et hereticus error excepit, 344. Boni et gloriosi confessores non potuerunt diu extra Ecclesiam detineri, III, 709. Quidam in schismate manebant ob communionem confessorum, ibid. Romanorum confessorum reditus ex schismate, III, 708, 709. Confitentur que extra Ecclesiam fecerant, III, 719, 720. Petunt ut omnia obliuione deleantur, ibid. Recipiuntur unusquisque in suo gradu, III, 723. Omnia Deo remittuntur, 724.
    Confirmationis sacramentum, III, 1114. Quod deerat baptizatis a Petro et Ioanne factum, 1115. Manu imposita est infusus Spiritus sanctus, ibid. Baptizati in Ecclesia prepositis Ecclesie offeruntur, ut signaculo Dominico consummentur, ibid. Confirmatio a solis episcopis datur, III, 1197. Plerique post baptisma sine impositione manus episcopi moriuntur, 1195. Habentur tamen pro perfectis fidelibus, 1196. Confirmatio, si necessaria esset ad salutem, omnibus episcopis salus adimeretur, 1197. Ungi necesse est baptizatum, III, 1040. Eucaristia est unde baptizati unguntur, ibid. Oleum in altari sanctificatum, ibid.
    Confiteri apud sacerdotes Dei, 488. Dolenter et simpliciter confitendum, ibid. Animi pondus exponendum, ibid. Confiteantur singuli delictum dum admitti confessio potest, 489. Confessus est sese blasphemasse Basilides episcopus, III, 1029. Multi conscientiam delicti sui non confitentes immundis spiritibus adimplentur, 485, 487. Conscientie dissimulate crimen, 486. Confessio secretarum cogitationum necessaria, 488. Qui cogitauerant de sacrificio aut libelli facinore hoc ipsum apud sacerdotes confitebantur, ibid. Scientes scriptum esse: »Deus non irridetur,« ibid. Confessio non est apud inferos, III, 794.
    Conflictatio in aduersis probatio est ueritatis, 590, 591.
    Coniunctiones illicite et periculose, 366.
    Coniux spernitur in martyrio, 795.
    Conscientie multum habet ponderis, 782. Conscientie uictricis uigor, 419. Conscientie nostre iudex Deus, 672. Conscientia coronatur in pace, 676. Conscientie latebre, 551, 645. Conscientie uulnera, 553, 604. Conscientie uirginalis pudor, III, 769. Conscientie sue luce clarescere, III, 776. Conscientia maculata, III, 764.
    Consensere iura peccatis, 215.
    Consessus noster, 326.
    Conspirationes factiose, 335.
    Consuetudo sine ueritate uetustas erroris est, III, 1134, Consuetudini anteponenda ueritas, III, 1064, 1070, 1171. Non dixit Christus: Ego sum consuetudo, III, 1064. Non est de consuetudine prescribendum, sed ratione uincendum, 410; III, 1125. Ratio et ueritas consuetudinem semper excludit, III, 1069. Non hominis consuetudinem sequi oportet, sed Dei ueritatem, 383, 409. Consuetudines uarie Ecclesiarum, III, 1159. Consuetudo Romanorum, 1170. Ob uarias consuetudines nunquam ab Ecclesie pace discessum est, 1159.
    Consulatus summus honor apud Romanos, 572. Consulum fastus, 266.
    Consummata gloria martyris, 328.
    CONSUS consilii deus, 783.
    Contagium uenenati sermonis, III, 829. Contagio turpis et infamis, 362, 363. Contagia cibi feralis, III, 781.
    Continentia uirginalis, III, 769. Continentie propositum gloriosum, III, 786. Continentie robur, 602. Continentie palma, 649. Continentie bonum, 753.
    Contumacia improborum frenanda, III, 712.
    Contumeliarum ludibria, 627.
    Conuene temerarii, 507.
    Conuenticula, 433. Conuenticulum perdite factionis, 818. Conuenticula hereticorum, 509.
    Conuicia uitanda, 239. Contemnenda, 808.
    Conuiuium sobrium sonet psalmos, 222, 223. Conuiuia lasciua uitanda, 457. Conuiuia turpia lutulenta in collegio, III, 1030. Conuiuia cum malis uetita, III, 829.
    Corban non respicis, 612.
    Cor hominis Deo deuoti, 664. Corda mundantur fide, III, 1203.
    CORNELIA, 279.
    CORNELIUS, episcopus Romanus, III, 699, 703, 709, 710, 725, 731, 851. Electus a Deo omnipotenti et Domino nostro Iesu Christo, III, 721, 722, 770, 771. A sexdecim episcopis ordinatus, III, 790. Cornelii ordinationi intercedunt factiosi, III, 699, 706, 711. Legati ab utraque parte in Africam, III, 703, 710. Non leguntur littere aduersariorum Cornelii, III, 705. Legati Romam mittuntur, III, 703, 710. Interim omnia in suspenso remanent; non scribitur ad Cornelium, sed ad Ecclesiam, III, 710. Cyprianus auctor est Adrumetinis ut Cornelio litteras non inscribant, sed Ecclesie Romane, ibid. Legati Nouatiani reiiciuntur III, 699. Scribunt in Africam Cornelii ordinatores, III,  704, 705. Redeunt legati Africani, ibid. Cyprianus in concilio scribit, ad uniuersos Africe episcopos pro Cornelio, 711. Scribit etiam ad Cornelium, 703. Littere ad Cornelium ex uniuersa Africa, III, 711. Episcopatus Cornelii ab omnibus in Africa agnoscitur, ibid. Cornelii mores laudantur, electio defenditur, inuicta in episcopatu constantia predicatur, III, 766, 767, 770 et seq. Cornelius cunctis religionis gradibus ad sacerdotii sublime fastigium ascendit, III, 768. Cum Cornelio, hoc est cum Ecclesia catholica communicare, III, 763. Cornelii et collegarum eius sententia de lapsis, III, 767, 1031. Cum plurimis collegis deliberat de recipiendo Trophimo, III, 777. Afficta Cornelii crimina, III, 778. Accusatur a nonnullis quod cum thurificatis communicet, III, 763. Cornelium dictitant libelli labe maculatum et cum episcopis communicare qui sacrificauerunt, 777. Minis Felicissimi mouetur III, 797. Inter martyres deputandus, III, 775. Dux confessionis populum suasit fieri confessorem, III, 830. Ecclesia omnis Romana confessa est, ibid. Beatus martyr, III, 974. Cornelii epistole ad Cyprianum, III, 712, 715, 839.
    Cornelius, centurio, III, 1047.
    Corona candida pro operibus, 622. Corone candide et purpure, 249 Corona agonistica, 653. Corona uirtutum baptisma sanguinis, 654. Corona descendit de Dei dignatione, 474. Corona fidei, 511. Corona confessionis Dominice, 350; III, 976. Passionis, III, 833. Iustitie, Iu 515. Purpurea pro passione, 622. Corone martyrum, 483. Corona discipline Dominice, 289. Coronarum celestium premium, 355. Corone finem dederunt doloribus, 246. Coronari in morte non potest qui diuisus est ab Ecclesia, 783. Coronam diaboli ferunt sacrificantes, 466.
    Corpus unum adunationis nostre, 360. Corpus gregis Dominici, 349. Corpus Ecclesie catholice, III, 702. Corporis ecclesiastici compago, III, 790. Corpus Domini inuadunt, 478. Corporis et sanguinis Christi protectio, III, 856 Corpora nostra membra sunt Christi, III, 792. Corporis nostri societas, III, 795. Corpus eneruatum, Iu, 363. Corporum materia consimilis, 550. Conditio communis, 558.
    Correptionem audiunt boni, 776.
    Corruptores Euangelii, 508.
    Crapulam cruditate ructare, 391.
    Credere cogitur etiam persecutor, 795. Credentium pater uiuus, 525. Credendi uis quanta, 757. Creditum suum recipere docuerat creditorem, 434.
    CREDULA martyr, 281.
    CREMENTIUS subdiaconus, 224, 229, 263.
    Crescens a Cirta, III, 1087.
    Crimen uoluntatis, 447. Criminis particeps est qui imperauit, 310.
    Crinem mutare adulterinis coloribus, 454. Crines inficere, 456, 490.
    Criste montium, 786.
    Crocodili, 553.
    Crucis signum, 715. Crucis signum in fronte, 514. Moysis supine manus in signo et sacramento crucis, 662.
    Crudelitas ingeniosa, 554.
    Cruore suo loti, 799.
    Cuiculi, III, 1097.
    Culmi uberes, 800.
    Cupiditas glorie celestis, 312.
    Curator testamenti non potest esse clericus, 398.
    Cynocephali, 553.
    CYPRIANUS qui est Thascius, 400. Cecilius Cyprianus, 403. In tenebris et uitiis iacuit, 198. Non uidebatur ei possibilis conuersio, 199. Quomodo mutatus, ibid. Carthagine credidit et creuit, 326. Plebis suffragio et Dei iudicio episcopus, 333. Quinque presbyteri contra illius episcopatum coniurant, ibid. Plebs in eos indignatur, 337. Contumelias episcopatus sui dissimulat Cyprianus, 250, 251. Nihil agit sine consilio cleri et consensu plebs, 234. Consulit clerum et plebem in ordinationibus, 318. In pace delectus episcopus populi uniuersi suffragio, III, 803. In quiete seruiens discipline, in tempestate proscriptus, III, 804. Clamore uiolento populi flagitatus, 262. Quomodo proscriptus, 403. Secessus eius a nonnullis uituperatus, 224, 262. Defendit se, 262, 263. Quieti fratrum consulens secessit, 262. Publicum conspectum uitat respectu utilitatum Ecclesie, 232. Dominus iussit ut secederet, 253. Secedens pecunie summam reliquit apud clericos, 232. Solo corpore abfuit, 262, 295. Constituit uicarios pro se absente, 328. Cypriano nulla requies, 303. Non redit ne auctor sit rumpende pacis, 326. Ne persecutionem exacerbasse uideatur, 335. Sperat se cito rediturum, 326 Commendat confessores in carcere detentos, 327. Adesse uellet ut erga illos dilectionis obsequia compleret, 328 Reditum Cypriani morantur quinque presbyteri, 334. Exsilium biennii quam molestum Cypriano, 335. Optat ut omnes  Ecclesie inter se consentiant in iudicio de lapsis, 263, 274, 301, 315. Indignatur in presbyteros qui lapsis pacem dederant, 254 et seq. A communione sua arcet, si quis communicet cum lapsis, 301; III, 763. Dissimulandum non putat in re tanti momenti, 251. Eius dolor ex lapsu suorum, 468. Prostratus sibi uidetur in prostratis fratribus, ibid. Defert aliquid libellis martyrum, 259, 260. Aliquid remittit ad uiolentiam lapsorum mitigandam, 263. Quedam in Cyprianum durius iniecta in epistola lapsorum, 306. Nemini ex lapsis communicauit, quandiu persecutio seuiit, III, 767. Seuerior fuit in lapsos quandiu uincere potuerunt, 261; III, 764. Laudatur eius censura, 295, 304. Agit post Pascha de causa lapsorum cum collegis, 338. Necessitati temporum succumbit, III, 768. Non recedit ab his que in concilio statuta sunt, ibid. Contendit episcopos lapsos deponi et penitentia submittit debere, III, 1027, 1028. Non restituendos qui Stephanum fefellerant, ut restituerentur, 1028. Cypriani opera episcopatus Cornelii in tota Africa agnoscitur et Nouatianus damnatur, III, 710, 711. Gloriam confessorum suam computat, 289. Librum De lapsis et De unitate Ecclesie mittit ad confessores, 345. Dolor eius ex schismate confessorum, 343. Schismatici per prouinciam pererrant, nec audent ad Cyprianum accedere, III, 824. Cyprianus impauidus sua interesse non putat a quo perimatur, III, 827. Impauidus Cypriani animus, III, 804. Contendit causam illic audiendam ubi crimen admissum, III, 821. Non minorem esse auctoritatem episcoporum in Africa constitutorum, III, 822. Cogitabat ad Thibaritanos uenire ut eos hortaretur, Iu, 349. Deo et Christo seruit, et sacrificia puro ore et in persecutione et in pace indesinenter offert, 406, 407. Orat in sacrificiis et in orationibus pro Lucio papa, III, 996. Candidum pectus Cypriani, 422, 423. In Cyprianum conuicia et calumnie Pupiani, 400 et seqq. Illius agendi ratio cum schismaticis, III, 823, 826. Ecclesiam nemini claudit, remittit omnia, multa dissimulat, III, 824. Ait se delictis plus quam oportet dimittendis pene ipsum delinquere, 825. uenientes ad Ecclesiam singulos suscipit, 402. Unus atque alius a Cypriano, plebe obnitente, recepti peiores exstitere, III, 824. Quotidie fratribus seruit, 402. Cypriani humilitas, 308. Hortatur affectione potius quam potestate, 443. Extremum et minimum se dicit, ibid. Eius humilitatem norunt et diligunt fratres et gentiles, 402. Accusatur nimie remissionis in lapsorum causa, III, 764. Charitas Cypriani in pauperes, 327, 329. In captiuis redimendis, 360. In subleuandis martyri us, 421, 422, 424. Miltit de sumpticulis propriis ad subleuandos confessores, 240. Inuitat Carthaginem pauperes quos sua Ecclesia alere non potest, 363, 364. Quantitas Cypriani propria, 327. Reuelatione cognoscit futuram persecutionem, 242; III, 799, 856. Predicit crudeliorem quam antea persecutionem, 350. Deus reuelat Cypriano pacem breui futuram, 239, 244. Reuelatio ostensa Cypriano, 407. Reuelatione cognoscit appropinquare sibi et Cornelio diem agonis, III, 974. Fratres non esse unanimes in precando, 242. Dormitare in precibus, 243. De uictu parco et sobrio potu diuine admonitiones, 244. Cypriano sepe reuelatum ut predicet non esse lugendos mortuos, 596. Deum consulit, 407. Legem aliis non imponit, in baptismi controuersia, III, 1081, 1110, 1126, 1147, 1151. Predicator ueritatis et proditor unitatis nonnullis uidetur, III, 1116. uocatus pseudo-Christus, et pseudoapostolus, III, 1176. Tacito nomine carpitur, III, 1185. Hereticorum stupore preditus dicitur, ibid. Accusatur quod errores omnium Ecclesiarum corrigere uoluerit, ibid. Querele Cypriani de Stephano, III, 1133. Imprimis quod sacerdotes ueritatem et unitatem tenentes abstinendos putet, ibid. Pro honore Ecclesie et unitate pugnat, III, 1116. Parum uidetur Cypriano quod plebem uoce erigat, nisi etiam diuina lectione confirmet, 652, 653. In libris ipse se designat, 420. Utilitas litterarum Cypriani, ibid. Magnis semper sensibus loquitur, ibid. Firmilianus missa a Cypriano scripta quasi sua propria suscepit, 1157. Non in transcursu legit, sed sepe memorie mandarit, ibid. Cyprianus ob confessionem nominis relegatus, 414. Primus apud acta proconsulis confitetur, 421, 423. Prior inter martyres quia prior confessus est, ibid. Cypriani successus ante passionem, 432. uult pati Carthagine, ibid.

D
    Demon non potest terram mouere, sed presciens terre motus, id facturum se simulat, III, 1164. Demones fugantur a Christianis, 574, 575. Demones pete norunt, 573. Demonia principalia, III, 1164.
    Damnatorum diuerse pene, 798.
    Daniel Deo deuotus, 667. Noluit adorare Bel, 354; III 973. Laudatur, 482, 490. Danieli prandium diuinitus apparatur,  534, 609. Daniel consultus a Nabuchodonosore, 606. Minas regis uicit, 793.
    DATIuA, 281.
    DATIuUS a Badis, III, 1061. Datiuus in metallo constitutus, 414, 420.
    Dauidem Saul persequitur, 641, 667. Dauid saltauit ante arcam, 782.
    Debita Dominus appellat peccata, 534.
    Decime leuitis concesse, 398. De patrimonio nec decimas damus, 518.
    DECIMUS presbyter, 272.
    DECIUS tyrannus, III, 774. Bello et armis uictus, III, 774. Eius odium in sacerdotes, III, 774. Patientius audiebat leuari aduersum se emulum principem, quam Rome constitui Dei sacerdotem, ibid. Miratur constantiam Celerini, 321.
    Defunctorum uultus per imaginem detinentur, 565.
    Delicata iactatio, 590. Delicate mentis ignauia, 583.
    Delicta ubique flagrant, 214. Delictorum estuantium uapor, 296. Delicta nostra reputemus, 483. Delicta fiunt religiosa, 212.
    Delimare, 232
    Delinimenta aurium, 785.
    Delinquendi nullus metus, 551.
    Demetrianus uentitabat ad Cyprianum, 545. Studio magis contradicendi quam discendi, ibid. Aduersus Christianos odia seminabat, ibid. Dicebat imputari illis debere omnes mundi calamitates, 546.
    DEMETRIUS episcopus, III, 852. Demetrius Leptiminus, III, 1065.
    Denotata a filio Ne nuditas, 375.
    Depopulatur matrimonium Felicissimus schismaticus, III, 797.
    Deposita Ecclesie oblata, III, 726, 729, 756
    Desaltantur fabulose libidines, 785.
    Detractio uetita, 777.
    Detriumphare, 786.
    DEUS nomen est illi, 577. Deum Patrem cognoscunt gentiles, III, 1068. Deo nomen nullum, 577. Dicta uulgi, Deus uidet, ibid. Deus est omnium Dominus, 575 uideri non potest, 576. Dei templum totus est mundus, ibid Dei uisio perpetua, 564. Eleemosynis pauperum feneratur, 613. uidet corda et pectora singulorum, 488. Mundi rector est et Dominus, 548. Nihil fieri potest, nisi quod aut fecerit Deus, aut fieri permiserit, ibid. Nihil fit aut ignaro Deo, aut non permittente, 483. Falli non potest, 672, 761. Iudicis maiestate metuendus, 492. Deus irascitur, 549. Non irridetur, 488, 672. Placandus longa satisfactione, 334, 478. Ira Dei ieiuniis et fletibus placanda, 489. Deus indulgens et seuerus, 314. Preceptorum suorum exactor diligens, ibid. Domini indulgentia ut Deum Patrem uocemus, 526. Dei patientia, 625. Deus cur patiens, 755. Indulgens semper et bonus, 494. Iudicium differt ut homo conuertatur, 624. Cordis auditor est, 522. Penetrat in abdita et occulta, 521. Habenti Deum nichil deerit, si ipse Deo non desit, 534. Unus omnium Dominus Deus, 575. Rex unus apibus, dux unus gregibus, mundi rector unus, 576. Unus est et ubique totus diffusus, 577. Dei est omne quod possumus, 201, 202. Spectat nos certantes, 356. Deus pacis et concordie magister Christus, 524. Deus precandus, 241, 242. Deus solus est colendus, 654, 657. Credentium et intelligentium pater, 531. Deum Patrem non habet qui Ecclesiam matrem non habet, 503. Deum uel sero cognoscite, 561. Credendum Deo, ibid. Homo de seruo exigit seruitutem, et Dominum Deum suum non agnoscit, 550. Deus non cognoscitur nec timetur, ibid Non colitur, 568. Non queritur nec timetur, 548. Dei arcana perspici non possunt, 760. Deus loquitur in nobis, 354. Conscientie nostre iudex est, 672. Deus in nostra dedicandus est mente, 576, 577. Sacerdotes facit, III, 768, 401. Dei opera perfecta sunt, III, 1015. Personam non accipit, III, 1016. Dei et Christi dilectioni nil preponendum, Iu, 746. Deus ignotus, III, 1160.
    Dextralia, 451.
    Diabolus inuidia periit et perdidit, 634, 640. Hominem ad imaginem Dei factum impatienter tulit, 634. Nihil potest sine Dei permissu, 772. Diabolo potestas aduersus nos datur, 537. In pace subdolus, in persecutione uiolentus, 640. Latentia tela frequentiora sunt, ibid. uidens idola derelicta inuenit hereses et schismata, 497. Hereticos non impugnat, sed eos quos uidet stare, III, 904. Fortiorem quemque magis aggreditur, 236. Non gestit euertere quos suos iam fecit, III, 834. Diabolus eos lacessit in quibus Christum cernit habitare, III, 835. Hoc est semper opus diaboli, ut seruos Dei mendacio laceret, III, 776. Totum detriumphauerat mundum, 786. Semper mendax et fallax, 338. Blanditur ut fallat, 460. Diaboli astutia et artes, 495. Nos circuit, 639. Obrepit frequenter et penetrat. 339. Diaboli altaria, III, 812; Iu, 473. Diaboli comparatio  cum Christo, 618. Torquetur ab exorcistis, 1151. Diabolo resistendum, 779. Quomodo uincendus, 653. Diabolum interficere, 421.
    Diaconos apostoli sibi constituerunt, episcopatus sui et Ecclesie ministros, 396. Solemnibus adimpletis diaconus calicem offert presentibus, 485. Diaconi cum presbyteris regere solent confessores, 253, 254. Singuli presbyteris ministrant apud confessores, 231. Apud diaconum exomologesis, 259. Diaconus contumeliosus in episcopum suum, 394. Diaconorum ordinationes quomodo faciende, III, 1026. Diaconus abstentus quia cum uirginibus in eodem lecto deprehensus, 369.
    DIANA Taurica, 571.
    Dies omnibus equaliter nascitur, III, 1149. Illuminat equaliter, 620. Dies festi, 565. Dies octauus, id est post sabbatum primus, III, 1018. Dies negandi Christianis prestitutus, 467. Dierum secularium cursus, III, 1015.
    Digitis loqui, 785.
    Dii quos adorant gentiles adiurantur et torquentur a Christianis, 555. De corporibus eiiciuntur eiulantes, ibid., 575. Tremunt sub manu Christianorum, 555 Quid sint interrogati, respondent audientibus gentilibus, ibid. Christiani deos palam et in ipso foro destruunt, 554. Publice confundunt, dum se Christianos esse pronuntiant, ibid. Deos clausos ne pereant tutela custodit, 555. Turpe est eos colere quos ipse defendas, ibid. Dii profani, 634. Deorum mater Idea, 571. Dii uernaculi Romanorum, 569. Deos non esse quos colet uulgus, 564.
    DIOGA Leptimagnensis, III, 1099.
    Dionysiana, III, 1095.
    Dionysius schismaticus, III, 713.
    Disciplina ecclesiastica, 319, 333, 365; III, 729, 799. Discipline ecclesiastice uigor eneruatus, Iu, 781. Disciplina Deifica, 648; III, 1022. Euangelica, 311, 334. Disciplina Christiana longa pace corrumpitur, 468. Discipline Dominice corona, 289. Disciplina innocentie, 552. Discipline seueritas. 415. Disciplina religionis et ueritatis, 386. Disciplina robusta legis Dominice, 286. Discipline magisterium, 324. Discipline exploratio, III, 768. Disciplina Dei obseruanda, 769. Discipline obseruatio, 365. Fundamentum religionis et fidei de obseruatione et disciplina, 441. Disciplina custos, spes, fidei, retinaculum, dux itineris salutaris, fomes ac nutrimentum bone indolis, magistra uirtutis, 440, 441. Nihil tam necessarium quam debita seueritas diuini uigoris, 308. Saluti ecclesiastice consuli non potest, nisi discipline semper custodita ratio seruitur, 309. Disciplina apud Romanos seueritas, ibid. Disciplina gladiatoria, 206.
    Discipuli reliquerunt Christum, III, 896. uocantur sal terre, 530.
    Discordantes damnati, 536. Discordes sunt aduersarii Christi, 503. Discordia non potest peruenire ad regnum celorum, 510, 539. Discordia nec baptisma sanguinis ablui potest, 510, 536. Discordie seminatio, III, 790. Discordia recrudescunt, III, 704, 833. Discordie furor, III, 835; 1050; Iu, 505, 510, 512. Discordiarum uirus, 650. Discordiosus stylus, III, 705. Discordiosa oratio, Iu, 509. Discriminalia, 451.
    Dispositio diuina, 336; III, 704, 1123, 1130, 1147. Dispositio ecclesiastica, 340.
    Dissensionis malum, 517. Dissensionis insania, III, 833.
    Dissimulandi locus non est quando fraternitas decipitur a quibusdam, 251.
    Diues sterilis, 613. Diues nemo est in seculo, 611. Diuites semper trepidi, 219, 220. Eorum miseria, ibid. Diuites per diuitias suas pereunt, 474. Diuitis peccatoris os et lingua magis torquebantur, III, 800. Diuitie non tantum contemnende, sed et periculose, 533.
    Diuinitatis ueritas repudiata, III, 1160.
    Diuisiones mensurne, 324.
    Doctor audientium, 287. Doctores presbyteri, ibid.
    Doctrine adulterine, 336.
    Dolor testis uersitatis, 582. Dolorem fratris proprium computare, 360. Dolere oportet sapienter, 438.
    Dolosus operarius, III, 1176.
    Domesticorum cura, 771.
    Domicilium unitatis et ueritatis, III, 732.
    Dominicum celebrare, 386, 612. Dominico legere, 320. Dimissi e Dominico Christiani, 784.
    Dominis seruos obedire debere, 771. Dominos erga seruos suos mitiores esse oportet, ibid.
    Dominus maior quam diabolus, 655; III, 1192. Dominica pax, III, 1127.
    Domus Ecclesie, 506.
    DONATA, 281.
    DONATUS, 191 et seq. Donatus presbyter, 234. Donatus episcopus Carthaginensis, III, 810. Donatus episcopus, III, 852, 1036. Donatus a Cibaliana, III, 1069, 1095. Donatus  martyr, 281.
    DONATULUS, 346. Donatulus a Capsa, III, 1070.
    Dormitio, 368, 399.
    Dubitatio legitima non debet reprehendi, III, 763.
    DUCENARIUS procurator, III, 1030.
    Duo aut tres si conuenerint in nomine Christi, quomodo intelligendum, 509.

E
    Ecclesia in multitudinem latius extenditur, 501. Per totum orbem radios suos porrigit, 502. Per uniuersam terram ramos extendit, ibid. Una mater fecunditatis successibus copiosa, ibid. Corpus totius Ecclesie, cuius per uarias quasque prouincias membra digesta sunt, 307. Ecclesia una per totum mundum, III, 790. Ecclesia catholica, 345. Ecclesia in episcopo et clero et stantibus omnibus, 299. Non est lapsorum numerus, ibid. Ii sunt Ecclesia qui in domo Dei permanent, III, 807. Ecclesia catholica que una est et uera, III, 1037. Quinam in Ecclesia remanere non possint, III, 720. Qui plantatus non est in preceptis Dei Patris, solus potest de Ecclesia discedere, III, 731. Et cum hereticis remanere, ibid. Plantati non sunt a Deo qui ab Ecclesia discedunt, III, 807. Ecclesie catholice radix et matrix, III, 710. In Ecclesia frumentum et zizania, 344. Ne apostolis quidem hanc potestatem concessit Deus ut paleas a tritico secernerent, ibid.; III, 791. Christus in Ecclesia presidet et spectat, 618. Christus Ecclesiam instituit et fecit, 509. Ecclesia humana que a schismaticis instituitur, III, 790. Ecclesie catholice corpus, III, 702. Ecclesia plebs sacerdoti adunata, 406. Orauit Christus ut unum simus quomodo Pater et Filius, 539. Alia confessio est unam esse Ecclesiam confiteri, 343. Una est Ecclesia, 336, 406, 500, 517; III, 734, 1140. Una et sola est, 392. In Christo unum corpus cui numerus noster adunatus est, 384. Ecclesia corpus unum, 517. Unanimitatis hospitium, 506. Christus non multitudini, sed unanimitati plurimum tribuit, 508. Ecclesie unitas sacramentis celestibus coheret, 504. De unitate Patris et Filii et Spiritus sancti plebs adunata, 536. Ecclesie unitas de diuina firmitate ueniens, 504. De diuine dispositionis ordinatione ueniens, III, 1046. Dominus insinuans unitatem de diuina dignatione uenientem, dicit: Ego et Pater unum sumus, III, 1141. Christi pariter atque Ecclesie unitas coherens indiuiduis nexibus, III, 727. Unus Deus et Ecclesia una, 517. Una est Dei domus, 371. Unus Christus et una Ecclesia, III, 1116. Non alia domus est preter unam Ecclesiam, 506. Christi tunica cur scissa non est, 505. Dominici gregis animus et corpus unum, 340. Nouatiani mentiuntur in interrogatione, cum Ecclesiam non habeant, III, 1144. Si Ecclesia apud Nouatianum fuit, apud Cornelium non fuit, III, 1140. Ecclesiam spondet diabolus ut ab Ecclesia auellat, 338. Ecclesia non est apud hereticos, quia una est et diuidi non potest, III, 1131. Dictitabant suis schismatici simul se reuersuros in Ecclesiam, III, 823. Unitas firmiter tenenda et uindicanda, 501. Maxime episcopis, ibid. Una Ecclesia que in eternum uiuit et uiuificat, 409.
    Ecclesia scindi aut diuidi non potest, III, 734, 1131, 1141. A Christo non recedit, 106. Unitas separari omnino et diuidi non potest, III, 1141, 1142. Unitas Ecclesie diuidi non potest, III, 790; Iu, 504. Unitas Ecclesie de celo et a Patre uenit, 505. Sceleratus qui putat scindi posse unitatem Dei, ibid. Ecclesiam nulla res separare poterit a Christo, 384. Ecclesia adulterari non potest, 502. Incorrupta est et pudica, ibid. Ecclesia incorrupta, III, 1117. Aqua Ecclesie adulterari aut corrumpi non potest, ibid. Ecclesia nunquam omnino recedit a Christi doctrina, III, 807. Ecclesia non scissa neque diuisa, sed sacerdotum sibi inuicem coherentium glutino copulata, 406. Uniuerse Ecclesie cum Cypriano unitatis uinculo copulate, 405. Omnium Ecclesiarum consensus, in damnando Nouatiano, III, 994. In causa lapsorum differenda, 335. In eadem causa diiudicanda, III, 1033. uenerabilis omnium Ecclesiarum auctoritas, III, 1184. Sola Ecclesia gratiam Christi et ueritatem possidet, III, 1044, 1065. Omnis potestas et gratia in Ecclesia constituta est, III, 1161. In Ecclesia gratia et ueritas omnis est, 409.
    Ecclesia tenet et possidet omnem sponsi sui et Domini potestatem, III, 1116. Ecclesia prius sterilis, 688. Nuptie Christi et Ecclesie, 383. Plebs gentium, Iudeis cessantibus, ad nuptias Christi et Ecclesie confluxit, ibid. Sola Ecclesia sponsa est Christi, III, 1132. Sola filios Deo generare potest, ibid. Ecclesia Christi sponsa, 502. Sola Ecclesia filios Christo parit, III, 1167. Christus cum iis non est qui extra Ecclesiam colliguntur, 509. Nulla salus extra Ecclesiam, 503. Extra Ecclesiam sine communicatione et pace pereunt, III, 1050. Damnati a semetipsis qui ab Ecclesia discedunt, 333; III, 726. Separatus ab Ecclesia  damnatus a semetipso, 513; III, 1116. Ecclesie unius caput et radix, III, 1111. Ecclesie resistens non est in Ecclesia, 500. Nihil extra Ecclesiam licere, ibid. Gratulandum est cum lupi et canes ab Ecclesia separantur, 506. Ne columbas et oues predentur, ibid. Alienus et profanus qui non habitat in domo Dei, III, 1142. Nec uita nec salus extra unitatem, 371, 504. Non facilius euadere extra Ecclesiam quam extra arcam Ne, 503. Non est cum Christo qui se a cleri eius et plebis societate secernit, 513. Quidquid a matrice discesserit, uiuere non poterit, 517. Mortui sunt qui extra Ecclesiam sunt, 409. Extra Ecclesiam nichil potest solui aut ligari, III, 1114. Heresis macula nec sanguine abluitur, 510. Nemo martyr extra Ecclesiam, ibid. Martyrium in heresi non corona fidei, sed pena perfidie, 511. Occidi talis potest, coronari non potest, III, 783, 1124; Iu, 511, 515. Occisus extra Ecclesiam propter nomen non coronatur, III, 783. Mors in confessione nominis extra Ecclesiam non est fidei corona, sed pena perfidie, III, 835. Nunquam admitti in Ecclesiam possunt qui in impudica obstinatione perseuerant, 370. Christus super petram edificauit Ecclesiam suam, III, 1061, 1168. Aedificata super Petrum, III, 806, 1114; Iu, 406, 410, 628. Una a Christo Domino super Petrum origine unitatis et ratione fundata, III, 1043, 1114; Iu, 410. Una est et super unum, qui et claues eius accepit, III, 1116. Ecclesie fundamenta collocata super Petrum, III, 1168. Ecclesia prima et una super Petrum fundata, 668. Super Petrum unum, 500. Ecclesia principalis, III, 818. Ecclesia mater, 341; III, 704, 1125. Nemini clauditur, 627. Ecclesia instar paradisi, III, 1116. Ecclesie typus Anna, 522. Ad Ecclesie maiestatem non pertinet quid apud se heretici et schismatici moliantur, III, 808. Mater Ecclesia plangit plurimorum ruinas, 249. Ecclesie filii, III, 1167. Ecclesie gloria prepositi gloria est, 236. Ecclesia candida et purpurea est, 240. Ecclesiastici corporis compago, III, 790. Ecclesie gubernande libra, III, 992. Ecclesie septem, 689.
    Ecstasis, 253. Ecstasis mulieris a demone correpte, III, 1164.
    Edicta feralia, III, 775; Iu, 356.
    Editio muneris, 617.
    EGNATIUS, martyr, 323.
    Electus ad glorie premium, 515.
    Eleemosyna a Christo precepta, 607. Eleemosyne bonum, 728. Eleemosyna commendata, 540, 603. Nemini neganda, 730. Eleemosynis anime a morte liberantur, 492. Eleemosyna peccata purgat, 603. Non fiat ad ostentationem, 757. Eleemosynis insistere, 492. Qui dat minimis Deo fenerat, 541. Multorum precibus exorat qui pauperes iuuat, 449. Christo prestatur quidquid pauperi prestatur, 620. Opibus et facultatibus Domino fenerandum, 493 In eleemosynis et opere mediocri uoluntas satis est, 732. Christus cibandus, 449. Pauper uidua Eliam filiis pretulit, 614. Peccat qui se et filios Christo anteponit, 615.
    Elementa non sunt colenda, 655.
    Eloquentia mundi non est regnum Dei, 770.
    EMERITA, 279, 281.
    Emeritensis plebs, III, 1021.
    Emit sordibus ut fulgeat, 216.
    ENOCH translatus, 598, 684.
    EPICTETUS episcopus Assuritanus, 389.
    Episcopos Deus facit, III, 711, 768, 803; Iu, 396, 398, 401. Episcopus iudex ad tempus a Deo datus, 402. Ecclesia super episcopos constituta, 298. Hoc diuina lege fundatum, ibid. Ecclesia cui de Domini indulgentia presumus, 361. Deus et Christus eius episcopum fecere Cornelium, III, 768, 770. Episcopis commissa sibi diuinitus castra seruare debent, III, 1135. Christus sponsam suam episcopis commendauit, III, 1068. Apostolos, id est prepositos elegit Dominus, 396. In Ecclesia president, 501. Successores sunt apostolorum, III, 707, 1071, 1169. Ecclesiam gubernant eadem potestate ac apostoli, ibid. Unus in Ecclesia ad tempus sacerdos et iudex uice Christi, III, 803. Episcopus unus est, 403. Unus in Ecclesia, 803. Unus diuina ordinatione delectus, III, 974. Unus in Ecclesia catholica, III, 727. Episcopus non est adulter et extraneus episcopus, III, 790. Episcopus in Ecclesia, et Ecclesia in episcopo, 406, 396. Alium episcopum constituere, aliam Ecclesiam constituere est, 340. Si quis cum episcopo non sit, in Ecclesia non est, 406. Episcopatus unus, 501. Cuius a singulis in solidum pars tenetur, ibid. Episcopatu Cornelii omnium episcoporum consensu firmato, foris est quisquis episcopus esse uoluerit, III, 773. Episcopatus unus episcoporum multorum concordi numerositate diffusus, III, 790. Singulis pastoribus portio gregis ascripta, III, 821. Unitas episcopalis, III, 791. Corpus sacerdotum unitatis uinculo copulatum, III, 995. Multi sacerdotes unum gregem pascunt, ibid. Oues uniuersas fouere debent, ibid. Decretum Cornelii cum omnibus  omnino episcopis in toto mundo constitutis, III, 1031; Iu, 334, 335, 399. Si quis episcopus heresim facere, et gregem uastare tentauerit, ceteri subuenire et oues colligere debent, III, 991. Quantum scelus maledicere sacerdotibus, III, 802. Quantum reuerentie debeatur sacerdotibus ex Scripturis probatur, 396. Episcopi uindicantur a Deo, ibid. Episcopos contemnens non est cum Christo, 513. Episcopo assurgendum, 773. Episcoporum auctoritas, 298. Schismata ex contemptu episcoporum, 402. Episcopus potest de diacono contumelioso statim uindicare, 394. Gratum id haberent college omnes, ibid. Diaconus in episcopum contumeliosus audacie sue penitentiam agere debet, 396. Episcopus etsi legitime ordinatus iam episcopus non est, si ab unitate recedat, III, 791. Si depositi ob idololatriam episcopi in furore permanserint, separandus ab illis populus, 392. Episcopus adulter et extraneus, III, 790. Episcopis concessa libertas in rebus non decisis, III, 787, 821 1110, 1126, 1129. Rationem actus sui Domino solo reddent, ibid. Episcoporum electiones quomodo faciende, III, 1025, 1026. Electionis episcopalis forma, III, 768. Episcopi sine ordinationis lege constituti, 507. Episcopatum nemine dante, ibid. Episcopi qui eligendi, III, 1027. Episcopi sacerdotes sunt Dei et Christi, 388. Episcopus non sit litigiosus nec contentiosus, III, 1135. Episcopi sani et integri, 392. Debent esse humiles, 401. Episcopi portio maior est in gaudio communi, 235, 236. Episcoporum conuentus animi, III, 1158. Episcopatus uigor, III, 798; Iu, 394. Nihil episcopum terrere debet, III, 798. Ascribetur episcopis in die iudicii, si ouem sauciam non curauerint, III, 780, 781. Oportet episcopum non tantum docere, sed et discere, III, 1135. Ille melius docet qui quotidie crescit et proficit discendo meliora, ibid. Episcopum decet presentibus fratribus immolari, III, 976. Episcopus prouidere debet paci et tranquillitati, 335. Episcopi penitentie subiecti, III, 1029, 1031. Episcoporum plurimorum uitia ante persecutionem Decii, 470. Episcopi quidam sacrificauerunt idolis, III, 777. Episcopi pessime conuersationis, III, 1194. Episcoporum male uiuentium damnatio, 390. Episcopus episcopi, 402. Episcopus episcoporum nullus est, III, 1085. Non minor episcoporum auctoritas in Africa, III, 822. Episcopum oportet per clericos scribere, 287.
    Epistola clerica, 229. Epistola authentica, ibid.
    Epule largiores uitande, 244. Epulis atque cenis inhiare, 391.
    Equuleus extendens, 213, 476. Equuleo corpus extensum, 795. Erratici spiritus, 203.
    Error pro ueritate, 491. Errandum ideo non est, quia aliquando erratum est, III, 1125. Erranti simpliciter ignosci potest, III, 1117. Errori adherens, prudens et sciens, peccat, sine ignorantie uenia, ibid. Errantes sequi non oportet, III, 1160. Erroris alieni particeps, 343. Error consuetudinis, III, 1170. Affectura erroris, III, 1060. Error schismaticus et hereticus, 344.
    ESAU primatus suos perdidit, III, 1126; Iu, 634. Fratri suo Iacob inimicus, 641.
    ETECUSA, 277.
    Ethnici et publicani, III, 1143. Ethnicorum mores corrupti, 211. Christianos oderant antequam noscant, 575.
    Eucaristia est sanctum Domini corpus, 254. Eucaristie institutio, 376. Christus suum corpus et sanguinem obtulit, ibid. Sacrificium Patri seipsum primus obtulit, 383. Eucaristiam facere, III, 1055. Inuocatione non contemptibili Eucaristiam facere, 1165. In sui commemorationem fieri precepit ut ipse Patri offeretur, 383. Eucaristiam indignis dare est sanctum Domini corpus profanare, 254. Domini corpus inquinatis manibus accipere, 484. Ore polluto sanguinem Domini bibere, ibid. Exhalantibus scelus faucibus corpus Domini inuadunt, 478. Ad sanctum Domini corpus sordidis manibus accedunt, ibid. uis infertur corpori et sanguini Domini, 479. Plus in Dominum manibus et ore delinquunt quam cum eum negauerunt, ibid. uid. LAPSI. In corpore uiolato Eucaristia non permansit, 485. Tanta est potestas Domini, tanta maiestas, 486. Cinis pro Eucaristia in manibus hominis qui negauerat, ibid. Similis sibi ipsi linguam laniat propriis dentibus, 484. Mulier post communionem indignam gladio se trucidat, 486. Dominus discedit cum negatur, 487. Eucaristia gestata in manu, 486, 631, 784. Dextra que Domini corpus accepit ipsum complectatur, 357. Sanctum Domini in arca reconditur ad domesticas communiones, 486. Firmilianus indignatur quod non baptizati contingunt corpus ei sanguinem Domini, III, 1172. Quam caute procedere debeant qui corpus Christi secum ferunt, 784. Eucaristia quotidie percipitur, 350. Eucaristiam quotidie accipimus, 531. Eucaristia apud hereticos fieri non potest, III, 1041. In Eucaristia sanguis Christi, 384. uini mentio ut Domini sanguis intelligatur, 378, 379. Si uinum tantum quis  offerat, sanguis Christi cepit esse sine nobis, 384. Si aqua sit sola, plebs incipit esse sine Christo, ibid. Sanguis Christi non offertur si uinum desit in calice, 382. Non potest sanguis Christi esse in calice, quando uinum desit calici, 375. uino Christi sanguis ostenditur, ibid. uinum Christus sanguinem suum dixit, 381. Aqua sola non potest exprimere Christi sanguinem, 382. Sanguinem Christi non possemus bibere, nisi Christus prius calcatus fuisset et pressus, 379. Redolere per saporem uini sanguinem Christi, 386. Sanguinem propter Christum fundere non possumus, si sanguinem Christi erubescimus bibere, ibid.
    Eucaristie effectus, 382. Epotato sanguine Christi exponitur memoria ueteris hominis, 383. Dandus Christi sanguis penitentibus, ut suum pro Christo fundant, III, 856. Fideles quotidie bibunt sanguinem Christi ut sanguinem pro Christo fundant, 350. Idoneus non est ad martyrium quem non accepta Eucaristia erigit, III, 856. Eucaristia accipientibus tutela, ibid. Ora post corpus et sanguinem Domini idolorum reliquias respuerunt, 466. Sanctificata ora celestibus cibis, ibid. Eucaristia accipienda cum timore, 774. Oramus ne intercedente aliquo grauiore delicto abstenti, a Christi corpore separemur, 531. Eucaristia non prodest indignis, 487. Christus eorum panis qui corpus eius contingunt, 531. Panis noster Christus, ibid. Unanimitatem Christianam ipsa etiam Dominica sacrificia declarant, 384; III, 1141. Eucaristia nichil prodest sine operibus, 751. Eucaristia est unde baptizati unguntur, III, 1040, 1041.
    EUCHRATIUS episcopus, 362. Euchratius a Thenis, III, 1064.
    EUGENIUS ab Ammedera, III, 1065.
    EUTYCIANUS episcopus, III, 1036; Iu, 424.
    Euangelica lex, 387; III, 1114. Euangelica lex et Dominica traditio seruanda, 387. Euangelici sacramenti unitas, 343. Euangelica communicatio, 304. Euangelica ueritas, ibid.
    Euangelium non potest in parte consistere et in parte nutare, 482. Martyres nichil possunt contra Euangelium, 483. Per Euangelium martyres fiunt, 304. Frustra Euangelium asserere uolunt qui se ab Ecclesia separant, 340.
    EuARISTUS de episcopo iam nec laicus, III, 726. Euaristus schismaticus, III, 714.
    Exaltationis contentio non potest esse apud Christianos, 645.
    Examinandum est per multos quod per multos commissum est, 312.
    Exarmatur fides populi, III, 816.
    Excessus college Cypriani, 228, 229.
    Excitari de presbytero, III, 730.
    Exempla fiunt que facinora esse destiterunt, 208 Exemplum litterarum quorumdam lapsorum, 303.
    Exerrans a uia ueri itineris, 517.
    Exitus gloriose mortis, 329.
    Exomologesis, 251, 256, 257, 259, 260, 263, 281, 370, 479, 488, 490, 778; III, 794. Secundum discipline ordinem ad exomologesin uenitur, 251, 257. Daniel post innocentie gratiam facit exomologesin, 490.
    Exorcistarum potestas, III, 1151. Exorciste cuiusdam laus, III, 1164, 1165. Exorcismorum uis, 203 et seq., 555, 559. Exorcizare demonia, 783.
    Expeditionis dies, 519.
    Exploratio discipline, III, 768. Dei exploratio, 391.
    Expugnator domesticus, 474.
    Expungere necessitates fratrum, 330.
    Extollentiam diligere, 516.
    Extorris, 261, 262, 272, 274, 276, 332. Extorres et profugi, III, 781. Extorres bonis omnibus spoliati, 261. Extorres cathedre et plebis, III, 726.
    Exsultantia in sensu, 419.

F
    FABIANUS, uir nobilissime memorie, 312. Fabianus papa, III, 810. Fabianus episcopus Romanus, III, 1140. Fabiani locus, id est cathedra Petri, III, 772.
    Fabula Grece libidinis 782. Fabulis studentibus, 195.
    Facies incorrupta, 460.
    Facilitate sua molestus, 285.
    Facinoris ueritas dolore corporis exprimitur, 554.
    Factio heretice prauitatis, III, 726. Factio discrepans, III, 706.
    Factura Dei adulterari non debet, 454.
    Facultas transcriptionis, 316.
    Facundia uenenata, III, 833.
    Fallacia odiosa fidelibus, 671. Fallacia ceca et latebrosa, 496. Impleta fallacia, 613.
    Falsarii, 552, 643.
     Fames eterna, 363.
    Fasces duodecim consulum, 266.
    Fata tria, 278.
    Fatiscentis anni inducie, 194.
    FAUSTINUS episcopus, III, 851. Faustinus Lugdunensis, III, 990. Germinius Faustinus, presbyter Africanus, 399.
    FAUSTUS episcopus III, 1021. Faustus a Timida Regia, III, 1069.
    FAuORINUS acolythus, 301.
    Fax. Faces ad inflammandam fidem, 296.
    FEBRIS dedicata, 570.
    FELICIANUS acolythus, III, 809.
    FELICISSIMUS schismaticus, 329, 330, 332; III, 707, 708, 728, 797, 808. Minatur secum in morte non communicaturos qui obtemperauerint Cypriano, 330. Eius presbyterium, III, 707. Quinque presbyteri ei copulati, 333. Abstentus a Cypriano, 330. Satelles Nouati, III, 728. Fustes et gladios et lapides minatur, III, 798, 799. Dudum abstentus a plurimis episcopis, III, 797. Romam uenit, sed ab Ecclesia pellitur, ibid. Eius scelera, III, 799. Pars Felicissimi nec de sacrificatis, nec de hereticis, 333. Episcopos potest colligere, 818. Plures sunt qui adfuerunt iudicio schismaticorum, quam qui eos sequuntur, 823.
    FELICISSIMUS catholicus, 428.
    FELIX episcopus, 346; III, 1021, 1036. Felix de Cesaraugusta, III, 1028 Felix in metallo constitutus, 414, 420, 423. Felix a Dagai, III, 1061. Felix ab Amaccora, 1065. Ab Uthina, 1063. A Marazana, 1067. A Busacenis, 1069. A Gurgitibus, 1071. Felix presbyter, 272; III, 1028. Felix schismaticus, III, 810.
    Femina fortior uiris torquentibus, 446. Feminarum Christianorum laus, 427. Iussit Deus ut in Ecclesia cum feminis triumphemus, ibid. Iubet ut priuatim pugnas femineas caueamus, ibid.
    Feris corpus obiicitur, 799. Fere religione superate, 786. Fera rabida nutritur in penam hominis, 783.
    Fidelem debere esse innocentem, 756. Fidelis cur emendetur, 762. Fidelis non debet uiuere gentiliter, 755.
    Fidendum in Deo solo, 737. Fidentium robur, III, 785.
    Fides nostra debet esse simplex, 760. Fidei prima lineamenta, 677. Fidei maiestas, 310. Fidei et ueritatis unanimitas, III, 1157. Fides una est, III, 1136. Fidei unitas de Deo Patre et de Iesu Christi traditione ueniens, III, 1131. Secundum fidei merita tantum quisque accipit, quantum se credat accipere, 665. Deus sanguinem nostrum non desiderat, sed fidem querit, 594. Fides multum prodest, 757. Fidei robur immobile, III, 798. Fides inuicta, 347. Fidei uigor sincerus, 268. Fides Christi tenenda, 297. Non perueniri potest ad Deum Patrem nisi per Filium eius Christum, 718, 750. Ex fide sunt filii Abrahe, 377. Apud schismaticos fides sana esse non potest, III, 1195. Fidei et perfidie nulla potest esse securitas, III, 829. Fidem recuperare, 273. Fides iacens et pene dormiens, 468. Fides scabra, III, 1194. Fides caduca accipiens, 665. Fides certa futurorum. 676. Fide mundantur corda, 1204.
    Fiducia in questione, 529.
    FIDUS episcopus, III, 1013.
    Figmenta terrena, 624.
    Filii Dei nuncupamur, 526. Filii Dei facti per Christum, 564. Filii Dei qui sint, 625. Filii Dei debent esse pacifici, 518.
    Filiorum amor, 435. Filii bene tractandi a patribus, 771. Filios non decet esse degeneres, 624. Filius lesi patris iniuriam uindicat, III, 1121. Filii male penitentis descriptio, III, 789. Filii Ecclesie, 337.
    FILIUS Dei. uide CHRISTUS.
    Finis seculi appropinquans, 512.
    FIRMILIANUS episcopus Cesaree Cappadocie, III, 1154. Cypriani opera quasi propria suscipit, 1157. Eius studium et amor unitatis, ibid., 1175 et seq. Cypriano rescripsit annis fere uiginti et duobus post Alexandrum imperatorem, 1163.
    FIRMUS martyr, 281.
    Fisco uindicata bona Christianorum, 430. Fiscus inuadit, 616. Fiscus tenet possessiones extorrium, 272.
    Flagra spiritalia, 555.
    Flamma iugis, 550.
    Flammei capili, 456.
    FLORA meretrix, 570.
    FLORENTIUS PUPPIANUS, 400.
    Floridiorum ministerium, 277.
    FLORUS, 346.
    Flumina quatuor, id est quatuor Euangelia, III, 1116.
    Fluxu sanguinis mundus intremuit, 802.
    Fenerari non licet, 759. Fenera Deo patrimonium tuum, 449.
     Fons signatus, III, 1139. Fons Ecclesie signatus, III, 1173. Fons uix modico sudore distillat, 547. Usuris multiplicantibus fenus augere, 471.
    Fori uitia, 213, 214.
    Forma fucata in feminis, 669.
    Formidolositas, pene merita, 793.
    Fornicatio graue delictum, 768.
    FORTUNATA martyr, 281.
    FORTUNATIANUS episcopus, 389.
    FORTUNATUS episcopus, III, 701, 703, 708, 711, 1036. Fortunatus schismaticus pseudepiscopus, 808, 809, 810, 824. Fortunatus a Tuchabori, III, 1089. Fortunatus presbyter, 234. Fortunatus hypodiaconus, 302, 303.
    FORTUNIO martyr, 281.
    Frangere uirum in feminam, 211.
    Fraternitas rupta, 334. Fraternitatis uinculum caritas, 631. Fratrem non circumueniendum, 773.
    Fraus mortale crimen est, 631. Fraudibus inuoluti, III, 817. Fraudatores et mechi, III, 791.
    Frendentes mine populi, 800. Fundos insidiosis fraudibus rapere, 471.
    Frondea tecta, 196.
    FRUCTUS martyr, 281.
    Fruges boni operis, 291.
    Frumentum esse possumus, 344.
    Fuci adulterini, 454 et seq.
    Fugiendum in persecutione, 471, 472. Relinquenda patria et patrimonium, ibid. Fuge Christianorum in persecutione, III, 1164. Fuga in persecutione laudata, III, 855. Non minor eorum gloria, 857. Fugam horrere non debent qui a grege interim necessitate temporis corpore, non spiritu separantur, 352. De clericis qui in persecutione recesserunt, 301. Pena illis imposita, ibid.
    Funus tuum portare cepisti, 490. Furiate mentis odium, 644.
    Furni, III, 1095. Furnitana plebs, Iu, 397
    Furor insanabilis, 392.
    Furta spiritalia, 388.
    Fustibus cesi, 416. Fustibus contundere, 476.
    FUTURUS uexillarius Priuati, 307.
    Futurorum fides, 484. Futurorum metum nemo cogitat, 518.

G
    GAIUS Diddensis, 300.
    Galatia, III, 1161.
    Galea salutis, 294. Galea salutaris, 356.
    GARGILIUS episcopus, III, 1036.
    Gaudium pectoris lacrymis exprimentes, 340. Gaudium semper properat, 320. Gaudendum cum cari nostri exeunt, 586, 587. Gaudendum est in mortibus Christianorum, 435. Gaudebundus, 418.
    Gazofala, III, 1071.
    Gehenne perpetue descriptio, 798.
    Gemelli, III, 1072.
    GEMINIUS uictor, 398. Geminius episcopus, III, 1021. Geminius a Furnis, III, 1069.
    Gemma bibere, 218.
    Genas mendacio ruboris inficere, 454.
    Genealogia equorum, 784.
    Generis sublimitas, 323.
    Gentium uocatio predicta, 578. Gentium conuersio ad Christum, 379, 383. Gentium infelicitas, III, 798, 558, 755. Gentiliter uiuere, III, 764, 781, 856. Gentilium conditio alia a Iudeorum ratione, III, 1119, 1120. Gentes magis in Christum crediture, 689. Gentes magis peruenient ad regnum celorum quam Iudei, 693. Gentiles Deum Patrem agnoscunt, III, 1095. Gentiles sepe contemnunt dolores, 437. Gentilium matrimonia uetita, 767.
    Germaniciana, III, 1061. Germanica, 1093.
    Gestus turpes et molles, 363.
    GETULICUS, 282.
    Girba, III, 1060.
    Gladiatorum infelicitas, 618.
    Gladius spiritalis, 369. Gladius spiritus, 294. Gladii subuertende ueritatis, III, 1112.
    Gleba sterilis, 549.
    Glomeratim non inuisendi confessores, sed caute, 231.
    Gloriandum in nullo, 734. Gloriandum in Deo solo, 737. Gloriarum sublime fastigium, 415. Gloriam uestram nostram computamus, 289. Gloria gemina, 418, 419.
    Glutinum concordie, 517. Glutinum concordie mutue, III, 995. Glutinum coherentium sacerdotum, 406.
    Gomor a singulis equaliter colligebatur, III, 1150.
    Gor, III, 1066.
    GORDIUS presbyter, 234.
    Gracilia fratrum corda, 334.
     Greca certamina, 783. Grece libidinis fabula, 782. Grecorum regnum, 571.
    Grana multa panem unum faciunt, 384. Grana pretiosa ex auribus dependentia, 453. Grana fortia contemnunt uentos, 591. Granorum multorum adunatio, III, 1142.
    Gratia celestis et spiritalis, 661. Gratia Dominica, id est baptismus, III, 1125, 1126, 1149, 1151. Gratie maturantis compendium, 198. Gratie consummatio, III, 1170. Gratia et ueritas una, 409. Gratie spiritalis natiuitas, 525. Gratia Dei gratuita, 776. Deus non accipit personam nec etatem, sed omnibus ad gratie consecutionem se prebet patrem, III, 1016. Celestis gratia sine acceptione persone, 1150. Gratia pro etate maior aut minor non tribuitur, III, 1016. Spiritus sanctus non de mensura, sed de pietate atque indulgentia paterna equalis omnibus prebetur, ibid. Gratuitum de Deo munus et facile, 221. Conuersio cordis possibilis non uidebatur Cypriano, 199. Quomodo mutatus, ibid. Gratie spiritalis natiuitate reparati Filii Dei esse ceperunt, 525. Surdi auditum gratie spiritalis admiserunt, 497. Ceci oculos ad Deum aperuerunt, ibid. Nihil aduersum nos potest diabolus nisi Deus ante permiserit, 536. Maior Dominus ad protegendum quam diabolus ad impugnandum, 653, 663. Maior est qui in nobis est, quam qui in hoc mundo, 246. Non plus potest plaga terrena quam tutela diuina, ibid. Inexpugnabilem fidem plage superare non potuerunt, ibid. Non plus ualent humana conamina quam diuina tutela, III, 825, 826. Nihil potest separare credentes et Christo firmiter adherentes, 243. Nunquam in probationibus auxilium credentibus defuit, ibid. uinci non potest uirtus ad prelium prompta, 676, 506. Manet tamen proprie libertatis arbitrium, 507. Adherens Christo uincit diabolum, quia Christus inuictus est, 653. Schismatici Domino adiuuante per eius misericordiam regredi possunt, III, 731. Difficile non est Deo inspirare confessori constantiam, 664. Gratie uis in martyribus, 247. Martyrium ex alto tribuitur, 802. Totum est Dominice promissionis et muneris, ibid. Diuina dignatione contingit, 291, 594. Non periculum considerandum, sed Dei auxilium, 665. Christo debetur uictoria et pugna, 790. uictoria datur a Deo, 826. Deus uictores sua dignatione facit, 422, 476. Maculam pristinam assistente sibi Domino potiore uirtute deleuerunt, 273. Deus offert que nefas fuerat optare, 797. Tantum quisque tentatur quantum potest sustinere, 774. Deus remunerat in nobis quidquid ipse prestitit, 418. Honorat quod ipse fecit, ibid. Non perit nisi quem constat esse periturum, 731. Nemo sibi aliquid assumat, 537. Nemo confessionis aut passionis gloriam suam ducat, ibid. Totum Deo dandum, ibid. Quis ei de seculo metus est cui Deus in seculo tutor est, ibid. Christi est uirtus qua repugnamus, 791. Nostrum nichil est, 734. Omnis nostra obseruatio ad Deum conuertatur, 536. Spiritum et ueritatem de Christi sanctificatione accipimus, 521. Quales nos fecit Deus in secunda natiuitate, tales uult renatos perseuerare, 535. Nemo suis uiribus fortis est, 528. Deo quis obsistit quominus quod uult faciat, ibid. Petimus ut nomen Dei santificetur in nobis, 527. Ut sanctificatio et uiuificatio in nobis, Dei protectione, seruetur, ibid. Ut fiat in nobis uoluntas Dei, 528. Sanctificatio nobis de Dei dignatione confertur, 527. Ut Dei uoluntas fiat in corpore et spiritu, 529. Ut in illis non credentibus fiat Dei uoluntas, 530. Ut facere possimus quod Deus uult, 528. In nobis per fidem nostram uoluntas Dei facta est ut essemus e celo, 530. Opus est Dei uoluntate ut fiat in nobis Dei uoluntas, 528. Petimus ut in eo quod esse cepimus perseueremus, 527. Plus est quod adeptus es posse seruare, ibid. Fides et natiuitas salutaris non accepta, sed custodita uiuificat, ibid. Recedente a Salomone et Saule disciplina Dominica, recessit et gratia, ibid.
    Grauitas sacerdotalis, III, 1145.
    Gremia sua tollentes, 745.
    Gregis Domini corpus, 340. Gregem custodit uice pastoris clerus Romanus, 224, 225. Grex unus pascitur ab uniuersis episcopis, III, 996. Gregem Christi lacerare, III, 782.
    Gubernator nauis in tempestate dignoscitur, 590.
    Gurgites, III, 1097.

H
    Habitacula penes Patrem multa, 801.
    Hadrumetina colonia, III, 709.
    Hereditas est in tuto que Deo custode seruatur, 616.
    Hereses et schismata, 509. Heretice prauitatis factio, III, 726. Heresum et schismatum uenenata pernicies, 512. Heretice prauitatis obstinatio, III, 732. Heretice noctis tenebre, III, 1173. Heretica tentatio, III, 1151. Heretice pestes, III, 1130. Hereses unde orte, III, 821; Iu, 403, 507 et seq. Hereses ex contemptu sacerdotum oriuntur,  III, 805, 821; Iu, 396, 403. Quia ad ueritatis originem non reditur, 498. Ex liuore et inuidia, 641. uenienti ab heresi manus imponitur ut accipiat Spiritum sanctum et signetur, III, 1114. Manus imponitur ad penitentiam, III, 1129, 1130. Ita factum sub apostolis, 410. Heresim amplexi presbyteri et diaconi redeuntes laici communicant, III, 1029, 1030. Hereses predicte, 512, 774. Permittit hereses Deus, ut probatorum fides elucescat, 507. Heresis non Deo, sed diabolo generat, 508. Parit et exponit, III, 1167. Non est sponsa Christi, III, 1132. Confessio in heresi prodesse non potest, III, 1190, 1191, 1192.
    Heretici a semetipsis damnati, 333, 661, III, 728, 1116, 146. Heretices facit impatientia, 634. Hereticorum ineptie, III, 823, 824, 1128, 1081. Hereticorum est calumnias nectere aduersus Ecclesiam, III, 1185. Hereticorum mos, 396. Hereticorum prepositi falsi sunt Christiani, III, 1056. Hereticorum prauitatem detestati sunt apostoli, III, 1117, 1118. Non habent nec Patrem, nec Filium, nec Spiritum sanctum, III, 1060. Corruptores Euangelii falsa interpretatione, 508. Hostes Dei, III, 1058, 1083, 1087. Eucaristiam facere posse hereticos negatur, III, 1035. Potestatem non habent soluendi aut ligandi, III, 1081. Nullam habent potestatem, III, 1138, 1161. Nihil habent, III, 1071. Spes nulla, fides falsa apud hereticos, 1055. Peiores ethnicis, 1068. Fatentur aduersarii Cypriani uniuersos hereticos non habere, nec dare posse Spiritum sanctum, 1131, 1147. Stephanus confitetur Spiritum sanctum apud hereticos non esse, III, 1165, 1166. Nulla differentia inter pseudoprophetam et hereticum, 1163. Omnes heretici et schismatici, nullo excepto, aduersarii sunt Christi, 1138. Omnes antichristi, ibid. Soboles Antichristi, 1063. Non sunt Christiani, ibid. Heretici phantasmata ignoti Dei sibi fingentes, III, 1160. Hereticorum in blasphemando consensus, ibid.
    Heretici uitandi, 513, 772. Aue non dicendum, III, 1072. In domum nostram priuatam admitti non debent, ibid. Aemuli sacerdotum, 510. Non colliguntur in nomine Christi, ibid. Sacrificia se celebrare credunt, ibid. Heretico ordinare aut manum imponere non licet, III, 1166. Se ultro preficiunt, 507. Eorum sacerdotium non est a diuina dispositione, ibid. Episcopi nemine episcopatum dante, 251, 252. Non prodest ad salutem heretico baptisma sanguinis, III, 792, 1121. Martyres heretici esse non possunt, 511. Martyrium in hereticis non corona fidei, sed pena perfidie, ibid. Extra Ecclesiam occisus non coronatur, 515. Hereticus non potest donari honore martyrii, III, 1196, 1198. Miracula etiamsi faciant heretici, nichil eis proderit, 511. Ab hereticis uirtutes fiunt in nomine Iesu, 511, 1197. Prophetie donum nichil prodest hereticis, 511. Non idcirco aliquid non faciendum quia fit ab hereticis, III, 1111.
    HELIAM Achab nititur opprimere, 667. Helias pastus a uidua paupere, 613. Helias auriga Isrel, 782. In solitudine pascitur, ibid., 609. Christi typum gerens, 615.
    HELIANA habuit uxores duas, 689.
    HELISAEUS uiuificat infantem uidue, III, 1016.
    HENOCH incircumcisus, 684.
    HERCULANUS episcopus, 329, 331; III, 851, 1036.
    HERENA, mulier martyr, 281.
    HERENNIANUS hypodiaconus, 421, 422, 424
    HERENNIUS, martyr, 281.
    HERMES Trismegistus, 574.
    Hiatu soli ciuitates deuorate, III, 1163.
    Hibernum, 266.
    Hiems persecutionis, 266.
    HIPPOCRATES, III, 1149.
    Hippone Diarrhitorum, III, 1070.
    Hippone Regium, III, 1061.
    Histrio artem suam docens, 362. Ad communionem admitti non debet, ibid. Histrionici gestus, 211.
    Homicidium mortale crimen est, 631. Homicidii reus est qui fratrem suum odit, 645, 646. Homicidium, cum admittunt singuli, crimen est, 205.
    Homo Deo maior esse non potest, 480. Hominem stare, nec moueri, 800. Homines desperati et perditi, III, 811. Homo nouus, renatus, 525. Homo in muliebrem mollitiem dissolutus, 785. Homines a Deo tentantur ut probentur, 741. Homines insidiantur et seruiunt, 534.
    Honora patrem et matrem, III, 1122. Honor geminatus, III, 873. Honor ecclesiasticus, 321. Honor cathedre sacerdotalis, III, 1111.
    HONORATUS episcopus, III, 1021, 1036; Iu, 359. Honoratus a Thucca, III, 1071.
    Horarum spatia, 786. Hora tertia, sexta, nona, 540, 541.
    Horrea Celie, III, 1070.
    Horrea clauduntur in terris, 551.
     HORTENSIANUS episcopus, III, 1021, 1036. Hortensianus a Laribus, 1062.
    Hortus conclusus, III, 1139. Horti Cypriani, 431.
    HOSTANIS sententia de forma Dei, 573. 574.
    Hostia munda, 433. Hostie dominice ueritas, 513. Hostia fit homo latrocinio sacerdotis, 783. Hostiarum busta, 533.
    HOSTILIUS inuenit Pauorem et Pallorem, 570.
    Hostis altaris, 513. Hostis exsurgit, 551. Hostes ueritatis, 293.
    Humilitas in omnibus tenenda, 735. Humilitas commendatur, 233, 234, 236, 238. Humilitatis ac patientie exemplum, 396. Humilitatis magister Christus, 352.
    HYGINUS nonus in Urbe episcopus, III, 1130.

I
    Iconium, III, 1161, 1170.
    Ictus agonis, 429.
    IDAEA mater deorum, 571.
    Idola derelicta per aduentum Christi, 497. Idola dii non sunt, 654. Idola que gentiles deos putant, 764. Idola adiurantur et flagellantur a Christianis, 555.
    Ignis eternus, 792. Tormenta inferni nec requiem, nec finem habebunt, 562. Seruabuntur cum corporibus suis anime cruciatibus infinitis, ibid. Malos excedentes eterna flamma torquet, 592. Ad penam rapiuntur, ibid. Ad secundam mortem de hac morte transeunt, ibid. Palee igne inexstinguibili comburuntur, 266. Supplicia eterna, III, 816, 827; Iu, 357. Carcer eternus, iugis flamma et pena perpetua, 550. Ignis absumet ueritatis inimicos, 793. Ignes suppliciorum, 798. Ignis antecedens in die iudicii, 1202. Ignis apparet super aquam in baptismate, 1201.
    Ignosci potest simpliciter erranti, III, 1117. Qui perseuerat prudens et sciens sine uenia ignorantie peccat, ibid.
    Illecebra secularis, 244.
    Immolatio pereuntium, 485. Immolasti salutem tuam, 473.
    Immortalitas cogitanda, 430. Immortalitate quomodo potiri possumus, 494. Immortalitas gloriosa mortis, 329. Immortalitates martyrum, 291. Immortalitatem Deus pollicetur, 586, 597, 603.
    Impetus consenescens, 306.
    Impositio manuum. uid. MANUS.
    Inaudientia, 301.
    Inceste coniunctiones, 369. Inceste turpitudinis sapientia, 211.
    Indulgentia et priuilegium societatis, 304. Indulgentie priuilegium, ibid. Indulgentia Ecclesie, III, 1125. Indulgentia Domini, 268. Indulgentia diuina, 311. Indulgentie diuine gratia, III, 1113. Indulgentie penitentibus non neganda, III, 794. Indulgentie medicina, 311. Indulgentia salutaris datur credenti, 563. Indulgentiam penitentibus Dominus pollicetur, III, 788, 793. Indulgentia de Deo potitur, 534. Indulgentia humana, III, 1022.
    Indumentum Christi, 490, 492, 495, 504.
    Inertie ueteris somnus, 519.
    Infantes in primo ortu plorantes nichil aliud faciunt quam deprecantur, III, 1019. Infantes nascentes incipiunt a lacrymis, 630. Infantes puelle ad sacrificia deferebantur, 485. Apud idolum panis mero mistus qui de immolatione supererat infantibus tradebatur, 486. Infantes parentum manibus impositi uel attracti ad simulacra, 473. Amiserunt quod in primo natiuitatis exordio fuerant constituti, ibid. Eorum querele in die iudicii de parentibus parricidis, ibid. Parentes parricide qui infantes ad sacrificia trahunt, ibid. Infantium baptisma, III, 1017. Infantium martyrium, 354.
    Infirmorum cura commendatur, 326, 327. Infirmis in exitu subueniendum, 347. Infirmi uisitandi, 777.
    Infule honorum, 220.
    Inhumanitas culpanda in episcopis, III, 784.
    Inimicus metuendus cum latenter obrepit, 495. Inimici diligendi, 759.
    Initiare confessionis exordia, 416.
    Iniuriam patiuntur, qui facere se credunt, III, 815. Iniuriam beneficium uocant, 479. Iniuria omnis contemnenda, 590. Iniurie remittende, 750.
    Innocens nemo est, 523. Innocentie custos timor, 202.
    Inosculatio, 768.
    Institutionis ecclesiastice sanctitas, III, 704.
    Intercepta penitentie lamentatio, 479.
    Internecinum in baptisma, III, 1202.
    Interrogatio in baptismo, III, 1040, 1143.
    Inuidie impetus, 285. Inuidia grassatur in terris, 641.
    Inuidus est sui inimicus, 645.
    Inuocatio nominis Iesu Christi, III, 1196.
     IRENAEUS ab Ululis, III, 1068.
    IRENES Rutilorum, 332.
    ISAAC typus Christi, 688, 689. Ad hostie Dominice similitudinem prefiguratus, 629.

I
    Iacens stantibus celsior, 322.
    IACOB fugatur a fratre, 667.
    Iactatio delicata, 590.
    IADER in metallo constitutus, 414, 424. Iader a Midila, III, 1067.
    IAMBUS episcopus, 852, 1021. Iambus a Germaniciana, III, 1067.
    Ianiculum unde dictum, 568.
    IANUARIA martyr, 281.
    IANUARIUS episcopus, 359; III, 1021, 1036. Ianuarius a Lambesc, III, 1058. Ianuarius a uice Cesaris, III, 1062. Ianuarius Muzulensis, III, 1065.
    Ianuarius mensis institutus, 568.
    IANUS excepit Saturnum fugatum, 567.
    Ieiunia commendata, III, 836. Ieiuniis promereri Deum, 489, 490. Ieiunium Christi, 626.
    IOANNIS baptisma, III, 1162. Accepit Spiritum sanctum antequam Iesum baptizaret, 1146. Baptisma spiritale futurum annuntiabat, 1186. Sanctificatus in utero matris, 1201.
    IOB, 482, 588. Iob ad summum fastigium laudis prouectus, 633.
    IOSEPH uenundatus a fratribus, 629, 641, 667.
    IOuINUS schismaticus, III, 810.
    IUBAIANUS episcopus, III, 1110, 1052.
    Iudei a Deo recesserunt, 677, 679. Prophetas interfecerunt, 679. Et ipsum Christum, 525, 529. Habent zelum Dei, III, 1169. Christo aduentante, et relicta noua ueritatis uia in uetustate permanserunt, 1170. Iudeis primum erat apud Deum gratia, 577. Quod intelligere non potuerunt, delictorum meritum fuit, 579. Cecitate multati ut uitam haberent ante oculos nec uiderent, ibid. Gratiam sibi datam perdiderunt, 578. Gratiam omnem amiserunt, 693. Deseruerunt lumen, 542. Scripturas intelligere non possunt, nisi credant in Christum, 682. ueniam non possunt accipere, nisi baptizentur, 694. Ierusalem perdituros predictum, 683. Lumen Domini amissuros, ibid. Iudeos colligere uoluit Christus, 626. Iudei Christum non cognituri, 681. Iudeorum sacerdotes crucifixo Domino, nichil de sacerdotali honore et auctoritate retinebant, III, 802. Falsi eorum sacerdotes, 395. Iudei duplicem Christi aduentum non distinxerunt, 579. Iam non possunt Deum Patrem uocare, 525. Iudei apud Christianos potaturi, 379. Gratiam consecuturi, ibid. Non recipiunt nisi ueteres Scripturas, 1198. De iis qui Iudeis deficientibus steterunt et certarunt, III, 1032. Iudeorum populus frequentius aduersus Deum murmurauit, 589. Profanos deos postulant, 634. Iudeorum antiquissima consuetudo, III, 1170. Iudaicus populus ad umbram nostri prefiguratus, 660. Iudeorum baptismus, III, 1169.
    IUDAS Dominum prodidit, 516; III, 1156. Iudam proditorem Christus sustinuit, 626.
    Iudex sententiam uendit, 214. Iudicandum non est temere, 750. Qui de aliis iudicas, aliquando esto et tui iudex, 551. Iudex gentilis non adeundus, 758.
    Iudicium Dei iustum, quia serum est, 625. Iudicii dies nequissimus, 356. Iudicium extremum, 480. In iudiciis ecclesiasticis crimina probantur a grauibus uiris, 330. Persecutio non siuit ut de sceleribus Nouati sententia ferretur, III, 730. Urgentibus fratribus imminebat cognitionis dies, ibid. Statutum ab omnibus ut causa illic audiatur, ubi crimen est admissum, III, 821. Illic causa agenda ubi accusatores et testes haberi possunt, III, 822. Priuatus a nonaginta episcopis damnatur, iterum causam agere uult in concilio, sed non admittitur, 810. Iouinus et Maximus a nouem episcopis damnati, iterum damnantur in concilio Carthaginensi, ibid.
    Iugum uetus et iugum nouum, 686.
    IULIA martyr, 281.
    IULIANUS a Marcelliana, III, 1070. Iulianus a Telepte, 1069.
    IULIUS a Neapoli, 1074.
    IUNIUS episcopus, III, 851, 1036.
    IUNO Argiua, uel Samia, uel Pena, 571.
    IUPITER Creticus, 567. Iouis amores, 211. Iouis antrum in Creta uisitur, 567.
    Iura consensere peccatis, 215.
    Iurare non oportet, 741. Iurare non licet, 585.
    Iustitia recedente recedit et corona, 515. Iustitia opus est ut promereri quis possit Deum iudicem, 511. Iusti uocantur ad refrigerium, 592. Quisquis Deo credidit et fide uiuit iustus inuenitur, 376.

 L
    Laborantes, id est pauperes, 327, 363.
    LAELIUS diaconus Emeritensis, III, 1021.
    Letitia non potest ferre moras, 320.
    Laica communio, III, 1049. Laici stantes, 295, 312; III, 766.
    Lamasba, III, 1071.
    Lambese, III, 1058.
    Lana Agni per quem redempti sumus, 653. Lanas colorare non docuit Deus, 452.
    LAOMEDONTI muros instituit Neptunus, 567.
    Lapides coluntur, 553.
    Lapsi in suspenso dum episcopus datur, 278, 312. Lapsis medela queritur in conciliis, III, 1158. Lapsorum causa in concilio iudicatur, 338. De lapsis deliberatio cum pluribus cepiscopis, 258, 261, 263, 271, 274, 295, 301. Cypriano conuenit de lapsorum causa differenda cum episcopis uniuersis sue prouincie et trans mare, 334, 335. Multi episcopi rescribunt Cypriano de lapsorum causa ad concilium differenda, 270. Facilitas nimia lapsis solatium adimit eterne spei, 479. Quomodo pacem petere debeant, 313. Pacem petant, sed hoc totum in sacramento, 314. Lapsis in exitu pax concessa, 315. Quibus conditionibus, ibid. Deus scit quid talibus faciat, ibid. Lapsi non deserendi, 227. Si agant penitentiam, periculose egrotantibus subueniendum, 227; III, 767, 794. Eis non aufertur si euaserint, 767. Lapsis qui libellos a martyribus acceperunt et prerogatiua eorum apud Deum adiuuari possunt urgente exitu pax danda, 258, 261, 263. Lapsi a quinque presbyteris corrupti, 333. Quidam pacem non petunt sed sibi uindicant, 302, 303. In celo iam se illam habere dicunt, 303. Dicunt Paulum omnibus pacem dedisse, ibid. Quorumdam conuicia in episcopos, in confessores, in uirgines, III, 821. Minatur Cyprianus, nisi quiescant, 303. Impetus in prepositos per multitudinem factus, 284, 285 Prepositi minus fortes pacem dare coacti sunt, 285. Lapsi quidam nomine Ecclesie scribere audent ad Cyprianum, 299. De causa lapsorum diu multumque in concilio Carthaginensi deliberatum, 345. In causa de lapsis concilium Carthaginense temperamentum salubri moderatione librauit, III, 765. In causa lapsorum Scripture ex utraque parte librate, III, 767. Cause et uoluntates et necessitates singulorum examinate, ibid. Singula placitorum capita libello conscripta, ibid. Statutum in concilio ut lapsi agerent diu penitentiam plenam, III, 794. Concilium Cornelii idem statuit ac Africanum, III, 767. Cornelius necessitati succubuit in lapsis colligendis, III, 777. Sic fecerunt antecessores nostri, ait Cyprianus, ibid. Lapsorum saluti non adulatione, sed sincera fide consulendum, 300. Supplicia subita nonnullorum qui Christum negauerant, 486. Qui penitentiam crimini tollunt, uiam satisfactionis claudunt, 492. Persecutione ipsa peius interficiunt, ibid. Aliud persecutionis genus nimia indulgentia, 479. Dominus cito non placatur his qui negauerunt, 492. Qui communicant cum lapsis non penitentibus, nocentium contactibus polluuntur, 400. Ira Dei est non intelligere delicta ne sequatur penitentia, III, 815. Penitentie remedium intercipere, non curare est, sed occidere, 311. Cumulat crimen qui irascitur sacerdoti uulnus curanti, 484. Sacerdotes uulnera sentiunt, que ipsa lapsi non sentiunt, ibid. Lacrymas fundunt pro lapsis, ibid. Modus sanandorum anime uulnerum, 477. Aeger impatiens gratias aget cum senserit sanitatem, 478. Qui peccanti adulatur peccata nutrit, 477. Qui redarguit promouet ad salutem, ibid. Non desistendum animas lapsorum curare, quamuis respuant medicinam, 306. Gaudebunt postea ad fidelem dilatos se esse medicinam, 306. De iis qui lapsos armant ad periculum proprium, ibid. Danda non sunt egris que sanorum sunt, 296 In secretis cordis nouellandus et consecrandus animus obest lapsis qui peccata dimittit contra Domini preceptum, 480. Non debent operiri morientium unlnera, 478. De ipsa mora magis consulitur lapsis, 197. De tarditate remedia prestantur, ibid. Qui lapsis plausibiles esse cupiunt magis obsunt, 251, 254. Aduersus eos qui lapsos mendacio captiose uocis inuitant, 334, 337. Quidam episcopi deificam disciplinam negligunt, et cum lapsis episcopis communicant, III, 1033. Schismatici manibus lapsorum adhuc fumantibus communionem dederunt, III, 821, 826. Iniuriosi in episcopum presbyteri, qui, lapsis, eo inconsulto, pacem dederunt, 252, 254, 257. Curandum ut nec improbi facilitatem pronam laudent, nec uere penitentes crudelitatem accusent, 315. uigor in improbos, lenitas in lapsos penitentes, III, 712. Iusta moderatio in lapsorum causa tractanda, 345. Censura et medicina, 345. Nec duri nec soluti esse debent episcopi in lapsis curandis, III, 784. Sic censura uigoris exhibenda peccatoribus, ut medicina non denegetur, III, 992. Omnibus penitentibus  penitentie fructus concedendus, III, 794. Lapsorum penitentia non respuenda ne cum uxore et liberis in heresim uel schisma rapiantur, III, 781. Lapsis penitentibus pacem esse dandam probatur ex Scripturis, III, 787, 792. In lapsos penitentes Dei misericordia, 102, 105. Deus omnibus penitentibus blanditur, III, 794. Lapsis mitibus et humilibus gratulatur Cyprianus, 299. Reuelat ei Deus quid tales serui eius de eius benignitate mereantur, ibid. De lapsis confessores et martyres fiunt, III, 783. Lapsi gloriosa confessione restituti, III, 832. uicti in primo, deinde uictores in secundo prelio, 476. Lapsi in persecutione Deciana, uictores in sequenti, 102. Non mortui sunt, sed semianimes qui persecutione sauciati sunt, III, 783. Lapsis penitentibus dandam esse pacem Cornelius et Lucius censuere, III, 996, 997. uenia petitur lapsis mulieribus quia confessores susceperant, 276. Lapsus qui extorres hospitio excipit, offert multas animas uiuentes que pro una saucia deprecentur, III, 781. Lapsi abluerunt omne delictum, qui iterato tenti extorres facti sunt, 274. Pax illis reddenda, ibid. uarie conditiones et cause sacrificantium, III, 781. De muliere que dona numerauit ne sacrificaret, 277, 278. Qui cruciatibus cessere penitentiam agunt, 347. Consulitur Cyprianus an iis sufficiat penitentia triennii ineuntis, ibid. Rogatur ut ea de re in concilio deliberet, ibid. Respondet sufficere; se tamen in concilio deliberaturum, ibid. Excusationem habent qui tormentis cesserunt, 476. Deprecabantur lapsi quidam et postea uictores uulneribus et laceratione, ibid. Lapsi promittunt Cypriano se fortiter pugnaturos, III, 807. Spes consequende pacis armat ad prelium lapsos, III, 783. Instante persecutione pax datur iis qui a primo lapsus die penitentiam egerunt, III, 855. Cause singulorum examinate, III, 767, 797. Iacent sub diabolo quasi prostrati qui nondum pacem obtinuerunt, 274.
    Laquearia auro resplendentia, 786.
    Lares, III, 1062.
    Latium unde dictum, 567.
    Latrones mancipi obtemperant, 404.
    Latus protectum, 220.
    Laudes proprie odiose, 201.
    LAURENTIUS martyr, 323.
    Lauacri diuini sanctificatio, III, 1169. Lauacri uitalis sanctificatio, 442. Lauacri uitalis gratia, 484. Lauacrum salutare, III, 1168. Lauacrum regenerationis, 626; III, 1132. Lauacrum carnale et seculare, III, 1147, 1166.
    LAZARUM fleuit Christus, 435.
    Lectio diuina, 649.
    Lectoris munus ob etatem his qui maiores gradus merentur, 319, 324. Lectoribus nonnullis eadem ac presbyteris diuisio mensurna, 324. Presbyterii honor designatus lectoribus, ibid. Lectores Euangelium legunt, 319. Lector ordinatus a Cypriano et collegis qui aderant, 319, 321.
    Legio, III, 1021.
    Leptimagnum, III, 1073.
    Leptiminus, III, 1065.
    LEUCOTHEA, 566.
    Lex euangelica, 387. Legis iugum graue, 780. Inter ipsas leges docetur quidquid legibus interdicitur, 784.
    LIA typus Synagoge, 689.
    Libellatici, 310; III, 764, 767. Libelli malum munus, Iu, 671. Libellorum nefariorum professio, 310. Libellatici uisi sunt sibi euadere laqueos diaboli, ibid. Contestati sunt ad aras accessisse licet non accesserint, ibid. Nefandis libellis conscientia polluta, 263. Libellaticorum conscientia polluta, 487. Libellaticus fecisse se dixit quidquid alius faciendo commisit, ibid. Libellatici longe distant a sacrificatis, III, 780. Qui libellum accepit, errore magis quam crimine deceptus, III, 781. Eius manus pura nec os pollutum, ibid. Flet ubi audit pollutam esse conscientiam, ibid., 1029. Libellatici ad magistratum ueniunt, uel alium mittunt, III, 781. Libellaticus necessitate peccauit, III, 792. Errore deceptus est, ibid. Quidam acta fecerunt, licet abessent cum fierent, ibid. Eorum consensu crimen a se non admissum publice legitur, 310. uideri uoluerunt edicto paruisse, ibid. Libellaticis opponitur Eleazari exemplum, 671. Libellaticis agenda penitentia, 487.
    Libelli a martyribus dati, 259, 260, 265. Gregatim dabantur nomine Pauli, 283. Item Aurelii, 284. Scripti erant manu Luciani, ibid. Libellorum millia quotidie dabantur sine examine, 263. Libellus martyrum sic factus: communicet ille cum suis, 255. uituperatur, 256. Confessores libellos suos episcopi iudicio submittunt, 251, 257, 270, 281. Martyres pacem dare non ausi, sed ad episcopum lapsos remiserusnt, 305. Martyres petierunt pacem dari lapsis, quando ante mater Ecclesia pacem de Deo sumpsisset, 252, 255. Lapsi quidam, libello a martyribus accepto,  committunt se Cypriani iudicio, 299. Pauli martyris ad Lucianum uerba: Si quis pacem petierit, da in nomine meo, 280. uituperantur a Cypriano, 283. Quidam in martyrum beneficiis nundinas aucupentur 255. Facilitas martyrum benigna interpretatione excusatur, 305. Conditiones apponende petitionibus martyrum, 480 Martyres cauti esse debent in dandis libellis, 255. Nominatim designare debent eos quibus petunt pacem, ibid. Eligere debent eos quorum penitentiam satisfactioni proximam conspiciunt, 256. Debent singulas circumstantias ponderare, 255. Presbyteri petitiones martyrum episcopo seruare debent, 256. Lapsi prerogatiua martyrum apud Deum adiuuari possunt, 259, 260, 263. Merita martyrum pro uero penitente, 494. Mappalicus martyr matri sue soli pacem dari mandauit, 283.
    LIBERALIS episcopus, III, 710, 1035.
    Liberatori obsequium debet liberatus, 660, 661.
    Libertatis proprie arbitrium, 507.
    LIBOSUS episcopus, III, 1021. Libosus a uaga, III, 1064.
    Libra Ecclesie gubernande, III, 992. Libram Domini contemplantes, 345. Librato apud nos diu consilio, III, 1014. Librato de omnium collatione consilio, III, 766.
    Librorum spiritalium uolumina, 677.
    Licitum est quod publicum est, 215. Non faciendum quidquid licet, 774. Ligata in terris etiam in celo ligata, III, 855.
    Lilia non desunt Ecclesie, 249.
    Limare consilium, 259.
    Lineamenta prima fidei formanda, 677. Lineamenta natiua, 454. Lineamenta patris in sobole, 648. Lineamenta oculorum depingere, 490.
    Lingua diaboli uenenata, 338. Lingua confessa nomen Dei, 669. Lingua Christum confessa debet esse pura, 239.
    Lites in coloribus, 783.
    Littere uicarie, III, 975; Iu, 425. Littere communicatorie, 306; III, 711, 993, 997. Littere plenissime, 993. Littere sobrie, 273. Littere conspirantes, 311. Episcopum scribere oportet per clericos, 287. Littere imperatorie, 430. Scribit ad alias Ecclesias episcopus Romanus post ordinationem, III, 704. Cur litteras episcoporum qui ordinauerant Cornelium, episcopi Afri desiderauerint, III, 702, 706. Afri episcopi ad presbyteros et diaconos Romanos, non ad Cornelium aliquandiu scripserunt, III, 706. Cur hoc consilium ceperint, III, 707. Cornelius legere solet clero et plebi Cypriani epistolas, III, 828. Rogat Cyprianus Cornelium ut litteras suas fratribus legi iubeat, III, 708 Cyprianus iubet ut epistola sua fratribus legatur, 244. Cyprianus mandat ut littere cleri Romani et confessorum fratribus et peregrinis legantur, 316. Ut omnibus fiat describendi potestas, ibid. Petit Cyprianus ut littere sue omnibus legantur, 301. Cyprianus ad Cornelium misit nomina episcoporum integrorum et sanorum, ut sciret quibus scribere et a quibus litteras accipere oporteret, III, 809. Litteras cleri Romani scripsit Nouatianus, et quod scripserat sua uoce recitauit. Subscripsit Moyses presbyter, III, 764, 766. Littere in concilio lecte, III, 1021, 1037. Iubet Cyprianus ut quicunque ad se scribunt nomina libello subiiciant, 299. Littere per totum mundum misse, III, 766.
    Litteras imprimere docuit Saturnus, 367.
    LITTEUS in metallo constitutus, 414. Litteus a Gemellis, III, 1072.
    Liuoris malum, 640.
    Loci conditio, 230, 389, 394, 424.
    LONGINUS, III, 700.
    Lorica iustitie, 294.
    LOT uxor, III, 1197.
    LUCIANUS episcopus, III, 1036. Lucianus a Rucuma, 1067. Lucianus presbyter, 408. Factus antistes Dei in carcere, 277, 278. Lucianus post admonitionem Cypriani absurdiorem epistolam scribit, 282, 284. Inuidiam conflat Cypriano, 285. Luciani epistola ad Celerinum, 279, 285. Omnibus lapsis pacem concedit, 269, 280. Lucianus acolythus, 421, 422, 424.
    LUCILIANUS episcopus, III, 1021.
    LUCIUS papa de exsilio reuersus, III, 971. Lucius episcopus, III, 1021, 1036. Lucius a Thebeste, 1064. Lucius a Membresa, 1069. Lucius a castra Galbe, 1058. Ab Auzafa, 1070. Lucius confessor simul ac sacerdos, III, 973. Lucius in metallo constitutus, 414, 422.
    Luctus insignia in charorum exitu, 490. Lugendi non sunt mortui Christiani, 434.
    Ludorum omnium mater idololatria, 782, 783. Ludi scenici Cereri et Libero dicati, 783. Ad auocationem populi sunt acquisiti, ibid. Cruor de iugulo calidus idolo propinatur in ludis, ibid. Ludi gladiatorii damnantur, 206.
    Luminati luce gratie, 520.
    Luna tenuatur exoletis cornibus, 547.
    Lupanarium insignia, 450. Lupanaria timentes, 592.
     Luperciana, III, 1067.
    Lupi oues a pastore secernunt, 338.
    Lux candida uere religionis, 562.

M
    MACHABAEI septem figura septem Ecclesiarum, 668. Machabei martyres, 354, 793. Mater septimum filium hortatur, 670. Non credit profuturam fratrum precem ad negantis salutem, 671. Grande mysterium Deo prebet uirtute oculorum, ibid.
    MACHAEUS, III, 700, 713.
    MACHARIUS, 279. Macarius confessor, 342; III, 732.
    Macomades, III, 1062.
    Mactari, III, 1066.
    Magisteria diuina, 723. Magisterium discipline, 324. Magisterium obscenitatis, 784. Magisterium artis impudice, 363.
    Magnalia diuine protectionis, III, 973.
    MAGNUS, III, 1137.
    Maiestas Euangelii, 304. Maiestas Ecclesie, III, 808, 994. Maiestas Dei indignantis, III, 816. Sacerdotibus maior labor incumbit in asserenda et procuranda Dei maiestate, ibid. Maiestate censure percussus, 399. Fidei maiestas, 310; III, 996. Maiestas Domini protegentis, III, 775. Maiestate angelica subnixus, 640.
    Maiores natu non temere accusandi, 771.
    Maledicere diuina lex prohibet, 585. Maledicendum non est, 641. Maledicta uitanda, 239.
    Mali bonis obesse non debent, III, 858. Malis uicem non reddendam, 750.
    Mali cum ab Ecclesia separantur gratulandum, 506. Malos offendit quisquis non imitatur, 214. Mali uitandi, 775.
    Mammone amator, 609.
    MANCINUS religionem tenuit, 572.
    Mandata uitalia, celestia, 288, 289.
    Manna figura gratie sacramentorum, III, 1150.
    Manus sordide, 478. Manus sacrificio pollute, 310. Manus captiua sacrilegio et crimini, 390. Repeti non potest, ibid. Manus impositio baptizatis in heresi ad accipiendum Spiritum sanctum, III, 1046, 1114. Manus impositio ut inuocetur et infundatur Spiritus sanctus, III, 1115 Manus imposita penitentibus, 410. Manus impositio episcopi et cleri, 251, 254, 257, 259, 261, 263. Manibus accipere corpus Domini, 484.
    MAPPALICUS martyr, 248, 281.
    Marazana, III, 1067.
    Marcelliana, III, 1070.
    MARCELLUS episcopus, III, 1021. Marcellus a Zama, III, 1068.
    MARCIANUS episcopus Arelatensis coniungit se Nouatiano, 991. Separat se ab omnibus episcopis, ibid. Multi ex fratribus sine pace excedunt, III, 995. Faustinus Lugdunensis episcopus semel et iterum scribit ea de re ad Cyprianum, III, 990. Cyprianus hortatur Stephanum ut scribat ad prouinciam et ad plebem Arelatensem, 994.
    MARCION Ponticus, III, 1112, 1113, 1130. Marcionis baptismus, III, 1112. Cerdonis discipulus, III, 1158. Marcionis heresis, III, 1068. Marcion eamdem Trinitatem non tenet ac Catholici, III, 1113, 1125. Idem non sensit de Incarnatione, ibid. Marcion et alii heretici sero post apostolos, III, 1158.
    MARCUS episcopus, III, 1036. Marcus a Mectari, III, 1066.
    Mares euirantur, 211.
    Margarite porcis non donande, 295. Margarita pretiosa, id est uita eterna. 608.
    Maria populo siccata, 786.
    MARIA, martyr, 281.
    MARIS confessor, 281.
    Marmorum cruste, 546.
    MARRUTIUS episcopus, III, 851, 1036.
    MARS Thracius, 571.
    MARTIALIS episcopus, III, 1021, 1029. Nefando idololatrie contaminatus, ibid.
    MARTIALIS, martyr, 281.
    Martyr iudicis sui iudex, 292. Martyrum laudes, 291, 311. Martyres Christum Dei Filium, etsi recedente, sed tamen libero spiritu, confitentur, 292. Fustes initiant confessionem, 416. Gloriosi hominibus ligno redemptis, ibid. uincula ornamenta sunt Christianis, 416. Tormenta martyribus infligi solita, III, 775. Tormenta inflicta Celerino, 321 et seq. Martyres in metallis, 414 et seq. uinctis pedibus, 416. Non fouetur in metallis lecto et culcitris corpus, ibid. Cum pane exiguo, ibid. Semitonso capite, ibid. uestis algentibus deest, 417. Sacrificia offerre non possunt, ibid. Martyres concremati, 325. Martyrum constantie descriptio, 800. Martyrum constantia in tormentis, 216. De martyrum constantia ethnicorum dicta, 795. Martyris  nutantem multorum fidem martyrii sui ueritate solidarunt, 268. Martyria sua exempla fecerunt, ibid. Martyrium non est in tua potestate, 594. Nihil felicius diuina dignatione hominibus contingit quam martyrium, non potest accipi corona, nisi fuerit hora sumendi, 474. Spiritus sanctus loquitur martyribus, 353. Christus operatur in martyrio, 791. Plus patitur ipse Christus quam qui pro eo patitur, 790. Christus pugnat et uincit in martyribus, 249. Luctatur, coronat et coronatur, ibid. Martyres sub oculis Domini dimicant, ibid. De armis ad martyrium sustinendum necessariis, 356. Non martyres Euangelium faciunt, sed per Euangelium martyres fiunt, 286. Martyres ideo fundunt sanguinem ne perdant Ecclesie pacem et salutem, 305. Martyres non reddunt usque quadrantem, 794. Qui uicerunt uite desideria expertes doloris uniuersi, ibid. Martyr sanguine suo baptizatur, III, 858. Martyres floribus coronat Christus, 227. Corpora martyrum, sepelienda, 227. Martyres iudicabunt nationes, 426. Martyrum uindicatio, 481, 482. Martyrum, fructus centenus, 460. Multum ualent merita martyrum, si nichil petant contra iudicem et contra legem Domini, 480. Deus in acceptum refert quidquid pro penitente, operante et rogante martyres petierint, 494. Martyrum oratio impetrat quod petit, 419. Multum poterunt merita martyrum et opera iustorum in die iudicii, 480. Pax in nomine martyrum post eorum accersitionem, 277. Martyres impetrant de Domini bonitate quod postulant, 268. Martyribus nichil denegatur, 799. Celerinus petit ut qui priores coronati fuerint sororibus suis ueniam dent, peccatum remittant, indulgeant, 276. Martyres rogat auctor libri De laude martyrii, ut sui meminerint cum fuerint coronati, 802. Martyrio cedit uirginitas, 801. Martyrium non prodest extra Ecclesiam, 509, 536; III, 793, 1120, 1197. Martyrii exhortatio, 650. Martyrium facere, III, 858. Ad martyrii poculum idoneos facimus, III, 856. Martyrem non facit pena sed causa, 509, 510, 511. Pueri inter martyres, 419, 427. uirginum martyrum gemina gloria, 418, 419. Martyres innumeri, 601, 668, 672. Confessores in carcere morientes pro martyribus habendi, 328. Eorum commemorationes inter memorias martyrum celebrantur, ibid. Martyrium mente conceptum coronatur, 594. Inter martyres deputandus Cornelius qui tandiu sedit exspectans carnifices, III, 775. Martyribus coronam non detrahit pax superueniens ante diem certaminis, 249. Fides inuicta inter matyres coronatur, 674. Regnabit cum Christo, qui ad sacrilega edicta non consenserit, ibid.
    Martyrum merces, 355, 356, 357, 415. Quelibet peccata martyrio expiantur, 789. Quidam fide nobiles ad martyrium ueniunt, 800. Quidam ut peccata redimant, ibid. Martyrium pro merito fidei, 415. Martyres ad diuina domicilia properant, 419. Relicto mundo celum petunt, 292. Martyribus patent celi, 352. In paradiso apostoli et martyres, 602. uirgines et iusti, ibid. Inter angelos stant, 292. Celeste regnum sine ulla cunctatione tenent, ibid. Martyres statim Deum uident, 676. Deum et Christum eius conspiciunt, 404, 405. Ad complexum et osculum Domini uenerunt, 267, 428. Ad Dominum uenerunt glorioso itinere, 249. Deus martyrio totum promisit, 797. Confessione uocis unius patent regna, 800.
    Mascula, III, 1071.
    Masculum in feminam frangi, 211.
    MATHATHIAS, 659. Legem Dei fortiter uindicauit, III, 1032.
    Matrimonia cum gentilibus uetita, 470, 767. Uxor a uiro recedens debet innupta permanere, 774. Matrimonii expugnator alieni, III, 792. Matrimoniorum depopulator, III, 797.
    Matrix Ecclesie catholice, III, 710.
    Mauri reges suos colunt, 568.
    Mauritania III, 1048. Coheret prouincie episcopi Carthaginensis, III, 711.
    MAXIMUS episcopus, 359; III, 1036. Maximus confessor, 264, 286, 288, 290, 316, 340, 342. Maximus presbyter a Nouatiano legatus, III, 700, 732. Maximus schismaticus, 810. Maximus acolythus, 421, 422, 424.
    Medorum regnum, 571.
    MELCHISEDECH typum Christi portauit, 376. Cur Melchisedech Abraham benedixit, ibid. Melchisedech sacerdos, 684.
    MELICERTES, 566.
    Membresa, III, 1069.
    Memorie martyrum, 328.
    Mendacia scelerata, III, 1158. Mendacium uetitum, 777.
    Mercenarii notantur, 225. Mercenario merces reddenda, 772.
    Meretrices erubescunt uideri, 784. Meretrix Apocalypsis,  450.
    Merita operum, 775 et seq. Dominum fidei ac timoris obsequlo sepe promeriti, 490. Obsequiis et operibus iustis Dominum promereri, 260. uera penitentia et humilitate tota promereri Dominum, 268. Christum obsequiis promereri, 360. Cornelius centurio meruit audiri, 540.
    Merrha, 650.
    Messes de celo descendentes, 786.
    Metalla exhausta, 546. Metallum Siguense, 424.
    Metator Rogatianus erga confessores, 428.
    METTIUS hypodiaconus, III, 708, 709.
    Midila, 1067.
    Miles Dei, Celerinus, 264, 265. Dei militis uirtus ad prelium prompta, 676. Miles Christi, 246, 250, 254, 289, 321, 350, 358, 418, 431; III, 732, 832. Militis sacramentum, III, 1202. Militem suum Christus spectat, 353. Militis boni officium, III, 1115. Miles repetet certamen suum, 404. Miles probatur in acie, 590. Triumphans uulneribus suis gaudet, 792. Militie diuine sacramenta, III, 1133, 1134. Militia coronatur in persecutione, 676.
    Mileum, III, 1061.
    Mimorum turpitudo, 211.
    Miracula, 484 et seqq. Miracula facere, 511. Miracula a Christianis edi solita, 207. Falsa miracula, III, 1164. Miracula quandoque fiunt ab extraneis, 1189, 1192.
    Misericordia non exhibetur infirmis, 552. Misericordie commendatio, 603. Misericordia falsa, 311, 478.
    Misgerpa, III, 1055.
    MODIANUS episcopus, 339; III, 1036.
    Mechi peior est causa quam libellatici, III, 791, 792. Mechis penitentia conceditur, III, 787, 792.
    Monilia, 460, 462. Monilia non instituit Deus, 453. Monilia elaborata, 490.
    MONTANUS, 274. Montanus hereticus, III, 1161. Monta niste eosdem Patrem et Filium ac Catholici nosse uidentur, III, 1170. Cataphryge dicunt missum a Christo Spiritum per Montanum et Priscam locutum, 1160, 1161. Nec Patrem habent, nec Filium, nec Spiritum sanctum, III, 1160.
    Mori potest Christianus, uinci non potest, 762, III, 832.
    Mors contemnenda est Christiano, 772; III, 793. Mors pretiosa que emit immortalitatem, 247. Mortis gloriose exitus, 328. Mortis eterne laquei, 556. Peruersum est Deo accersenti non statim parere, 594. Eius est mortem timere qui ad Christum ire non uult, 584. Mori timeat qui non Christi cruce et passione censetur, 592. Episcopus mori timens diuinitus increpatur, 594. Preuaricatores qui mortuos lugent ut perditos, 596. Atre uestes non accipiende in charorum morte, ibid. Gaudendum potius quam dolendum cum cari de seculo exeunt, 586, 587. De hoc mundo recedentibus immortalitas atque eternitas promissa, 586. Ad letitiam salutis eterne proficisci, ibid. Ad refrigerium iusti uocantu., 592. Expuncta morte ad immortalitatem uenire, 585. De iis qui statim mercedem accipiunt et coronantur, III, 786. Nihil aliud in mundo, nisi pugna, aduersus diabolum, 585. Perpetua cum uitiis congressio in hac uita, ibid. Repugnat ut petamus in seculo dies uiuere, qui petimus regnum Dei uelociter aduenire, 533. Mors non metuitur sed optatur, 267. Mors contemnenda cui Christus occisus est, 793. Moriendi conditio una, 550. Mortem moriendo subigere, 292. Mors omnibus communis, 427. Morientibus in infirmitate subueniendum, III, 856. Mors subacta tropeo crucis, 564. Mors letali poculo propinata, 473. Mors secunda, 592. Mortalitas facit ut martyrium appetatur, 593. Mortalitas seruis Dei salutaris excessus, 592.
    Morula, 244.
    Motus terre plurimi, III, 1163.
    MOYSI antiquissimum baptisma, III, 1120. Moyses orauit pro peccatis populi, 481. Moysis lex cessauit, 684. Moyses impetrare non potuit quod petiit, 481. Ab ingratis contemnitur, 629. Superat Amalech, 662. MOYSES presbyter et confessor, 264, 286, 288, 290, 316. Presbyter et martyr, III, 766.
    Mulcedo religiosa auditionis, 223.
    Mulieres Christiane que cultus mundanos amant, 490. Mulier baptizans, III, 1164. Mulieres in ecclesia taceant, 758. Mulier ornari non debet seculariter, 755. Muliebrem uestem induere non licet uiris, 363.
    Multiformes orbis ruine, 487.
    Multitudinis consensus, 781. Multitudo numerosa delinquentium, 487.
    Mundus est templum Dei, 576. Mundus una domus in qua boni et mali, 558. Mundus non est amabilis Christiano, 802. Hec sententia mundo data est ut omnia orta occidant, et aucta senescant, 547. Hec Dei lex est, ibid.  Minuitur quidquid in Occidua deuergit, 547. Sex millia annorum iam pene completa ex quo mundum impugnat diabolus, 653. Primi septem dies annorum septem millia continentes, 668. Mundus corruit non iam senectute sed fine, 600. Mundus senuit, 546. Mundus nutat, 600. Deus ad uastationem mundi angelos mittet, 560. Occasus mundi appropinquat, 350, 388, 512, 546, 560, 584, 774, 792, 794. In mundi occasu hereses magis pullulantes, 512. Deus corda luce ueritatis tunc magis illustrat, 588. Predicte calamitates in fine mundi, 546. Mundi unus est rector, 576.
    Munimentum saturitatis Dominice, III, 856.
    MUNNULUS episc., III, 852. Munnulus a Girba, III, 1060.
    Munus editum Deo spectante, 617. Muneris dignitas, 794. Munerarii, 617.
    Murmurandum non est in aduersis, 589.
    Murus fidei penetratus iaculis orbitatis, 434.
    Musica canora, 639.
    Mussitare, 558. Mussitandum non est inter aduersa, 591, 742.
    Muzulensis episcopus, III, 1065.

N
    Nabla, musice instrumentum, 782.
    NABUCHODONOSOR punitus, 353, 606.
    NAMPULUS episcopus, 359; III, 1036.
    NARICUS acolythus, 327.
    Natalis ab Oea, III, 1072.
    Natiuitas secunda, 200; III, 1132. Natiuitas spiritalis, 620. Natiuitas gratie spiritalis, 525. Natiuitas spiritalis sine Spiritu esse non potest, III, 1162. Natiuitas celestis, 625, 647. Natiuitas diuina, 648. Natiuitas terrena exposita, 559.
    Naufragus fidei, III, 726. Naufragia Ecclesie, III, 811. Naufragia nefanda, 276.
    Nauis gubernator in tempestate dignoscitur, 590. Nauis liberanda de locis periculosis, 366. Nauis ecclesiastice salutis, 308. Nauium dominium et usus, III, 794.
    Neapolis, III, 1074.
    Necessitas temporum, III, 768. Necessitas persecutionis, III, 1172.
    NEMESIANUS episcopus, 359; III, 1036. Nemesianus a Thubunis, III, 1056. Nemesianus in metallo constitutus, 414.
    NEPTUNUS muros instituit Laomedonti, 567.
    Neruo pedes ligati, 322. Neruus et ferrum, ibid.
    NICEPHORUS acolythus, III, 708, 724, 726.
    NICOMEDES, III, 851, 1021, 1036.
    NICOSTRATUS confessor, 286, 290, 316, 340. Nicostratus schismaticus, III, 713.
    Nidor altarium, 575.
    NINUS, 346.
    Ne solus inuentus est iustus, 482. Deo obtulit, 423. Figura Dominice passionis, 375. Ne arca typus fuit unius Ecclesie, 503; III, 1140.
    Nomen Iesu Christi est super omne nomen, III, 1196. Nominis confessio, 310; III, 851. Nominis Christi odium predictum, 752.
    Noua urbs Africe, III, 1069.
    NOuATIANUS scripserat cleri Romani litteras de lapsis, III, 763. Nouatianus factus episcopus, III, 700. Schismaricus et hereticus, III, 715, 722, 725. Missi a Nouatiano in Africam legati, III, 701. Cornelium accusant, ibid. Reiecti ostiatim et oppidatim discurrunt, ibid. Nouatiani mores et schisma, III, 790. Comparatur simiis, III, 1111. Eius duces et protectores, III, 715. Queritur quam heresim Nouatianus introduxerit, III, 763. Nouatianus depingitur, III, 833. Pseudepiscopos creare conatur, ubi legitimi sunt episcopi, III, 790. Apostolos suos mittit in ciuitates, ibid. Primatum sibi assumit, III, 1144. Nouatianus nemini succedens, III, 1140. Nouatiani noui heretici his uerbis utuntur: Sustinentes inuicem, etc., III, 791. Nouatianenses rebaptizant quos a Catholicis sollicitant, III, 1111. Nouatianus rebaptizat ut apud se esse Ecclesiam dicat, ibid. Nouatiani dicunt se cum idololatris non communicare, III, 792. Adulteri apud illos, ibid. Hortantur ad penitentiam et pacem negant, III, 794. Agnoscunt Trinitatem ut Catholici, III, 1143.
    NOuATUS a Thamugade, III, 1056. Nouatus presbyter, 234. Carthagine primum schismatis incendium seminat, III, 728. Romam nauigans similia molitus est, ibid. Eius scelera in pupillos, in uiduas, in Ecclesiam, in patrem et uxorem pregnantem, III, 729. Imminentem depositionem et excommunicationem uoluntaria discessione precessit, III, 730. De Ecclesia diuinitus pelli meruit, ibid. A se ipso damnatus, ibid. Damnat sacrificantium manus, III, 729.
    Nouellandus animus, 296. Nouellus in annis, 318.
    Nouitius, 437.
    Nuditatis audacia, 459.
    NUMERIA, 277, 281.
    Numerus nil ualet ad extenuationem delicti, 296.
    Numidia prouincie episcopi Carthaginensis coheret,  III, 711. Numidie episcopi, 359; III, 1052.
    Nummaria quantitas, 360.
    Nundinas aucupari illicite negotiationis, 255.
    Nuptie Christi et Ecclesie, 383. Nuptiarum festa improba uitanda, 460.

O
    Obba, III, 1067.
    Oblatio sanctificari non potest ubi Spiritus sanctus non est, 392. Oblatio pro mortuis, 399. Offerre et Eucaristiam tradere, 252. Offerre oblationes lapsorum, 300. Offerendi facultas non datur confessoribus, 417. Offerre pro lapsis, 254. Offerebant pretia in usus indigentium, 518. Offertur nomen eorum, 252.
    Obstetricum manus sepe falluntur, 367.
    Obstinatio prauitatis heretice, III, 732.
    Occidere nec nocentem licet, III, 832.
    Octauum, III, 1071.
    Oculorum lineamenta depingere, 490. Oculos nigrore fucare, 853, 854. Oculi adulterati, 469. Flammei atque depicti oculi, 456. Oculi conspiciendo Deo digni, 460.
    Odisse nobis non licet, 562.
    Oea, III, 1072.
    Oetei ignes, 567.
    Offectura erroris, III, 1060.
    Offocari, III, 779.
    Oleam detruncat turbo, 549.
    Oleum in altari sanctificatum, III, 1041.
    Opera bona a Christo precepta, 619. Premium operantibus pollicitum, ibid. supplicium sterilibus, ibid. Merita bonorum operum, 417, 422, 443, 446. Deum operibus promereri, 613. uita eterna bonis operibus prestatur, 618. Opera iustitie remunerantur, 602. Misericordie meritis peccata purgantur, 492. Iustis operibus peccata purgantur, ibid. Deus in die iudicii premium pro operibus et eleemosynis redditurus, 540. Preces sole sine operibus parum ualent, 606. Bona opera sunt sacrificia, 541. Sacrificium ex omni opere mundo, 423. Misericordes egere non possunt, 608.
    Operantes, 608. Operationis obsequium, 329. Opera bona: bona et necessaria operatio, 361. Operatio salutaris, 649. Operandum in abscondito, 757. Operationis largitas, 518. Operatio fiat largiter, 493. Operandum factis non uerbis, 775. Operari etiam pauperes debent, 613. Quo plures sunt liberi eo amplius operandum, 616. uituperantur qui metu inopie non operantur, 610, 611. Steriles homines in ignem mittentur, 608. Pati non debemus templa Dei esse captiua, 360. Omnes libenter ac largiter subsidia nummaria redimendis captiuis contulerunt, 361. Sestertia centum millia nummorum ex cleri et plebis collatione collecta, ibid. Nomina singulorum subdit Cyprianus ut pro illis oretur, 362. Preterea nonnulli episcopi suo et plebis nomine contulerunt, quorum nomina adduntur, ibid.
    Ophite, III, 1112.
    Optatus, 346. Optatus hypodiaconus, 287, 302.
    Oratio pacifica et simplex et spiritalis, 524. Orationis conditiones, 241, 242, 243, 509, 525. Cur Deus non exaudit, 242. Impetrant quod postulant qui in oratione uigilant, 539. uituperantur qui corde dormiunt, ibid. Qui se ipsi non audiunt, ibid. Christus orandi formam dedit, 520. Oratio quam Christus Deus docuit, 538. Facilius impetramus si petamus Christi oratione, 520. Amica et familiaris oratio Deum de suo rogare, 521. Pater noster, id est eorum qui credunt, 525. Quando Patrem Deum dicimus, quasi filii Dei agere debemus, 526. Aliter orare quam Christus docuit, non solum ignorantia sed et culpa, 521. In oratione Dominica celestis doctrina compendio comprehenditur, 525. Deprecatio alicuius nomine in ecclesia, 399. Cito ascendunt orationes quas merita operum ad Deum imponunt, 540. Oratio inefficax sine operibus, ibid. Priuate preces, 265. Preces cum pluribus in sacrificiis, ibid. Oratio nobis publica et communis est, 524. Orandum pro omnibus, 244. Oramus pro omnium salute, 530. Orandum pro lapsis et stantibus, 313. Preces pro hereticis, III, 825. Christiani orant semper pro frugibus terre, 559. Pro pace et salute ciuium, ibid. Orandum ne quis abstentus precul remaneat a salute, 532. Horis nocturnis nulla sint precum damna, 543. Noctem pro die computemus, ibid. Christianis orandi spatia et sacramenta creuerunt, 541. Mane orandum, ibid. Recedente die, 542. Item nocte, ibid. Per totum diem orandum, ibid. Mane orandum ut resurrectio Domini celebretur, 242. Die recedente, petimus ut super nos lux denuo ueniat, ibid. Adoratores Dei olim tertiam, sextam et nonam in orationibus celebrandis obseruabant, 541. Continua prece opus est, ne excidamus a regno celesti, 528. Orare diebus ac noctibus, 560. Cogitemus nos sub conspectu Dei stare, 521. Aduersarius preces nostras a Deo auocat, 539. Placendum diuinis oculis habitu corporis et modo uocis, 521. Noluit Christus ut  quis pro se tantum precetur, 523, 524. In sacrificiis non uentilande preces, 522. Petitio modeste Deo commendanda, ibid. Precatio cum disciplina quietem continens et pudorem, 521. Debet non uocis sonus sed animus et sensus orare, 539.
    Orbis ereus in erem iactatus, non gloria sed dementia est, 785.
    Ordinatio clerica, 317, 398; III, 1161. Ordinatio uicaria, III, 1168. Ordinationum clericarum ratio, 318. Ordinatio succedane, III, 1144. In ordinationibus consulitur clerus; item et plebs, 317, 318 et seq. Clericos ordinat Cyprianus cum collegis, 321. Examinabat Cyprianus omnia que esse debent in iis que ad clerum parantur, 287. Aetates et conditiones et merita singulorum discernuntur ut digni ad ecclesiasticos gradus promoueantur, 330. Ex spectanda non sunt humana testimonia, cum precedunt diuina suffragia, 318. Sabinus in locum Basilidis substitutus, de uniuerse fraternitatis suffragio, et de episcoporum qui aderant aut scripserant iudicio, III, 766, 1027. Quenam ordinatio iusta et legitima, III, 1022. Ordinatos ab hereticis recipi ut laicos decernitur, III, 1049. Nulla ecclesiastica ordinatio ubi non est Ecclesie unitas, 764. Ordinatio hereticorum reiicitur, III, 1049.
    Ornatus impudicus, 448. Pudicitia etiam in cultu et ornatu posita, 444. Expugnata mendacio facies, 456. Manus Deo inferunt, qui quod ille formauit transfigurant, 455. Tunc tantum in carne gloriandum, quando cruciatur, 446. Pretiosus cultus quarum pudor uilis, 450. Non inferenda auribus uulnera, 457, 459. Non deflet amissum indumentum Christi, que pretiosa ueste induitur, 489, 490. Malum presagium futurorum flammei capilli, 456.
    Ostensiones, 407. Ostentationes crebre et assidue, III, 855.
    Oues Christus appellat gregem suum, 646. Oues coccineas aut purpureas non fecit Deus, 452.
    OZIAS lepre uarietate maculatus, 514.

P
    Paconius, 364.
    Paganorum infelicitas, 558
    Palabunde oues, III, 707.
    Paleas a tritico separare, III, 791.
    Pallor colitur apud paganos, 570.
    Palmitum lapsus erratici, 195.
    Palpationes perniciose, 300. Palpare blandimentis adulantibus, 477.
    Panis uite Christus est, 531. Panem unum faciunt grana multa, 384. Panis mero mistus, 485. Panem edere cum sudore et labore, 630. Panis celestis, 626.
    Papa Cyprianus, 224, 268, 303, 307.
    Paradisus Dei testibus floret, 793. Paradisi potus salubres et salutares, III, 1116. Paradisus patria Christianorum, 601. Paradiso mors restituit Christianos et regno, ibid. Ad immortalitatem morte transgredimur, 597. Ad Christi sedem, ad regnorum celestium claritatem uenimus, 598. uid. MARTYRES et MORS.
    Paralyticus Euangelii, III, 1149.
    Parentibus obsequendum, 770.
    Parricidalia arma, III, 813. Parricidalia uerba, III, 799.
    Paruula portata ad idola, 484, 485.
    Pasche solemnia, 348. Pasche dies, III, 1159.
    Passeribus alimenta diurna prestantur, 610.
    Passionis Dominice exempla, 793. Passionis Dominice instar, 669. Passio Christi, 715. Passionis corona, III, 833. Passionis corona non assignanda est hereticis, III, 1123.
    Pastores per quos Dominice oues negliguntur et pereunt, 448. Pastores ueteres et noui 686.
    PATER cognoscendus est ante Filium, III, 1120. Pater et Filius et Spiritus sanctus unum sunt, 504. Pater nichil iudicat, 754. Patrem non habet Deum qui Ecclesiam non habet matrem, 503. Patribus honor debitus, III, 1121. Patrum affectus erga filios, 436.
    Patientia lapsis necessaria, 314. Patientia tenenda in iniuriis, 777. De patientia in aduersis, 589. Christianis patientia cum Deo communis, 623, 624. Patientia Dei res est, 624. Patientia Dei describitur, ibid. Patientie corona, 649. Patientia efficit ut perseueremus, 633. Patientia religiosa, 558. Patientie bonum, III, 1127. Late patet patientie uirtus, 633. Patientia inceste turpitudinis, 211.
    Patriarche figuram Christi portabant, 628.
    Patricium esse laudis est, 323.
    Patrimonium grande tentatio, 450. Patrimonio augendo singuli studebant, 469. Patrimonium Deo preponere, 492. Patrimonii uinculum, 475. Patrimonium tuum Deo fenera, 448. Patrimonii amor damnatur, 608. Patrimonium plus amare quam Christum, 617.
    PATRIPASSIANI, III, 1112.
    Patroncinantes pene, 789.
    PAULA sarcinatrix, 332.
    PAULUS in tertium celum raptus, 674. Pauli apostoli  locus explicatus, III, 1117, 1118. Pauli apostoli humilitas, 233
    PAULUS ab Obba, III, 1067. Paulus martyr, 280, 281 286, 303. Paulus habuit pullos edaces, 572.
    Pauperes pascendi, 541. Pauperum cura commendatur, 230, 232, 240, 327, 329. Pauperibus stantibus maior cu et dilectio prebeatur, 329. Qui ab Ecclesia aluntur frugalioribus cibis contenti sint, 363. Corban in Ecclesia, 612.
    Pauor, 570.
    Pax data a martyribus, 270, 272, 273, 281. Pax persecutione peior, 492. Non est pax illa sed bellum, 479. Pax captiosa, 334. Pax uera false pacis mendacio fallitur, III, 814. Pax irrita et falsa, 478. Pacem si postulant, arma de ponant, III 826. Pacem subdole petere, III, 857. Pax necessaria est fortibus, III, 856. Pax temere non danda, 257, 260, 294, 296. Falsa pax dantibus periculosa, 478. Nihil accipientibus profutura, ibid. Pacem Ecclesie ne perdant, martyres sanguinem fundunt, 305. Pax non deliciis sed armis datur, III, 857. Pacis et concordie uinculum, III, 1050, 1108. Pacis Dominice uinculum, 642. Pax Dominica, III, 1127. Pax et acies habent flores suos, 250. Saluo pacis uinculo uarietas sententiarum, III, 1050. Stephani antecessores cum Afris pacem seruarunt, III, 1159. Pax habet coronas suas, 649. Pax Ecclesie reddita, 465 Incredulis et perfidis impossibilis uidebatur, ibid. Pacificos esse oportet Dei filios, 518.
    Peccatum incredulitatis, 586. Peccatis iura consensere, 215. Pecccato suo unusquisque tenetur, III, 793. Peccatorum remissio, III, 1172. Peccata omnia passione purgare, III, 786. Peccata omnia remittuntur in baptismo, 285, 769; III, 1146. Peccatorum remissio non datur nisi in Ecclesia, III, 1040, 1043. Peccata mortis, III, 1169. Peccata mortalia, 768. Peccatorum grauium enumeratio, 585. Peccatum schismate maius esse non potest, III, 1049. Sordes contagionis antique, 463. Antiqua serpentis uenena, 603. uulnera que Adam portauit, ibid. Peccatum omnes habemus, 761. Quotidie delinquimus, 527. Opus est nobis quotidiana sanctificatione, ibid. Quotidie peccamus, 555. Quotidie deesse non potest quod peccetur, 616. Nemo sine peccato esse potest, 604. Superbus aut stultus qui se inculpatum dicit, ibid. Sine aliquo conscientie uulnere esse non possumus, ibid. Nemo sibi quasi innocens placeat, 534. Non desunt sanatis quedam postmodum uulnera, 604. Aquam ignoranter et simpliciter offerenti in sacrificio potest de indulgentia Domini uenia concedi; secus post admonitionem, 387. Christus instruit in futurum, de preterito ignoscit quod simpliciter erratum est, 388. Peccata remittendi potestas apostolis concessa, et Ecclesiis quas constituerunt, III, 1168. Non quasi a nobis remissionem consequuntur, III, 1147 Non posse in Ecclesia remitti et qui in Deum deliquerit, 751. Solus Christus potest dimittere peccata in ipsum commissa, 480. Nulla est uenia ultra delinquere post cognitum Deum, 443. uid. PeNITENTIA. De peccatis alia Christianorum et philosophorum sententia, III, 782. Peccatores obstinati, 494. Peccans publice obiurgandus, 772.
    Pectoris exerti et seminudi inuerecunda iactantia in philosophis, 623. Pectori suo admouere carnifices, 643. Pectoris clausi latebre, 488. Pectoris obstinata feritas, 790.
    Pecunie mancipati, 475. Pecunia non appetenda, 766. Pecunie captiuus et seruus, 610.
    Pedes feliciter uincti, 416. Pedes calceati, et armati magisterio euangelico, 356. Pedes apostolorum cur lauit Christus, 626.
    Peierare, 470.
    Peierarium, 281.
    Penates uicti, quos Aeneas profugus aduexit, 571.
    Pentecostes, III, 1189. Pentecostes dies, III, 1202.
    Peregrinorum cura commendatur, 327.
    Perfidie et fidei nulla potest esse societas, III, 829. Perfidia discordans non tenet unitatem, 507. Perfidie pena, 511.
    Perfusi in baptismate, III, 1148.
    Periclitantium dolor, 360. Nemo diu tutus est periculo proximus, 366. Grande periculum imminet eis qui munus suum negligunt, 227.
    Persarum regnum, 571.
    Persecutio Christiani nominis ob calamitates publicas, III, 1163. Persecutiones predicte, 350, 356, 665. Persecutionis causa discipline in pace corruptio, 469. Persecutio uenit ob peccata, 241. Tormenta uenerunt dum quidam ob confessionem superbiunt, ibid. Persecutio a domesticis inimicis non minus coronat quam ab externis, III, 799. Unus ex Machabeis peccatis suis ascribit, quod persecutionem patiatur, 669. Deo dedit quod postmodum uindicaretur, ibid. Persecutiones fiunt ut probemur, 581, 656, 665. Persecutio orta ut iacentem fidem Deus erigeret, 468. Exploratio potius fuit quam persecutio, 469. Persecutio exorta ut appareat que sit Ecclesia, III, 974. Persecutio est examinatio pectoris nostri, 243, 244. Persecutionis metu nemo terreatur, 355. Persecutionum  merces, 673. Persecutionum fructus, 351, 352. Quid de eo boni sentias, quem persecutio ipsa non reformauit, 483. Nisi precesserit pugna non potest esse uictoria, 590. Spes maior in bello, 663. Nulla excusatio homini pro Christo non pati, 660. Ultro nemo se offerat persecutioni, 432. Persecutor credere cogitur, 795. Quidam ad uindictam suam nimis properant, 638. Considerent quia necdum uindicatus est ipse qui uindicat, ibid. Persecutio non per totum mundum, sed localis, III, 1164. Fratrum ruine per totum pene orbem, 290, 295. Adhuc cadunt ruine per totum orbem, 310. Maximus numerus ad prima uerba inimici prostratus, 471. Ultro cucurrerunt ad forum; rogauerunt ne differrentur, 472. Hortamentis mutuis in exitium impulsi, ibid. Amor patrimonii sacrificare multos adegit, 473, 474. Explorande fidei prefiniebantur dies, 467. Dies negantibus prestitutus, ibid. In persecutione Decii tormenta post exsilia uenerunt, 319. Causam Nouati agere non siuit persecutio, III, 730. Persecutio sub ualeriano, 430.
    PERSEUS episcopus, III, 809.
    Perseuerantia fidei, 219. Perseuerandum in fide, 655, 661. uid. GRATIA.
    Personam Deus non accipit, III, 1016.
    Persuasio noxia et uenenata, 492.
    Pestes hereticorum, III, 1112. Pestes et lues fidei, 507. Pestis descriptio, 590 et seq., 791, 792.
    Petra ueritatis Christiane, III, 1169.
    Petrus rationi legitime quam Paulus uindicabat, facile consensit, 410. Non dixit se primatum tenere et obtemperari a nouellis et posterioribus sibi potius oportere, ibid. Petro primum Dominus dedit potestatem ligandi et soluendi, III, 1114. Super Petrum fundata Ecclesia origine unitatis, 410; III, 1043, 1114. Ecclesia super Petrum edificanda, 406. Petrus Ecclesie nomine loquitur, ibid. Petrum Dominus primum elegit, et super eum Ecclesiam edificauit, 410. Christus ex Petro unitatis originem instituit, III, 1114. Unitatis origo ab uno incipiens, 499, 500. Soli Petro Christus dixit: Quecunque ligaueris, etc., III, 1168. Petrus unus pro omnibus loquitur, et Ecclesie uoce respondet, III, 806, 807. Petro Christus oues suas commendat, 449. Petri confessio de Christo, III, 1191. Petrus Christum negauit, III, 1190, 1193. Petrus suscitat Tabitham, 607. Petrus et Paulus apostoli, III, 1159. Petrus et Paulus se cognouerunt in Urbe, III, 1202. Petri apostoli locus explicatur, III, 1120. Petri predicatio, III, 1196. Petri cathedra, III, 818, 1169. Petri successio, III, 1169.
    Petrus ab Hippone Diarrhytorum, III, 1070.
    Pharaonis exemplum, III, 1150. Pharaonis durissima seruitus, 660.
    Pharisei et publicani discrimen, 523.
    PHILIPPUS diaconus, III, 1115.
    Philosophiam predicare, III, 790. Philosophie durioris presumptio, III, 782. Philosophi patientia falsa, 623.
    PHINEES placuit Deo, III, 1115.
    PICUS, 570.
    Pignus uite, III, 780.
    Placendum Deo, non hominibus, 761. Placitorum capita, III, 767.
    Plaga perspicua facile curatur, 644.
    Plangens misericordiam prouocat, III, 788. Plangentium gemitus admittendus, III, 789. Plangentium lacryme, III, 793.
    Plasma diuinum, 363.
    Plastica Dei adulterari non debet, 454.
    Plato agnouit unum Deum, 574. Ceteros angelos uel demones dicit, ibid.
    Plebs sacerdotibus in periculo iuncta, III, 836. Plebis fidelis incorrupta maiestas, III, 826. Sanctissima et amplissima plebs Romana, III, 828. Plebis presentia in synodis, 253, 260, 261, 264, 271, 274, 295, 302, 312, 339. Concilium presente plebis maxima parte, III, 1052. Plebem Cyprianus non numerat inter eos qui iudicarunt in concilio, III, 823. Sine plebis consensu nichil agit Cyprianus, 234. Plebem consulit Cyprianus in ordinationibus clericorum, 318. Stantium plebi pro fide et timore suo honor est habendus, 261. Omnis actus populo insinuatus, III, 721. Plebs obstat ne proterui recipiantur, III, 824. Plebe presente eliguntur sacerdotes, III, 1025. Ipsa presente uel deteguntur malorum crimina, uel bonorum merita predicantur, III, 1026. Plebs immunis non est a contagio delicti que iniusto et illicito episcopatui consentit, III, 1023. Separare se debet a preposito peccatore, quem episcopi deposuerunt, III, 1025.
    Pluuie indiscrete iustis et iniustis, 625.
    Poculum martyrii, III, 856.
    Pena inde cepit unde cepit et crimen, 484.
    Penitentia de pectoribus excussa est, 478. Penitentie uia, III, 765. Penitentie simulatio, III, 783. Penitentia  necessaria lapsis, III, 812. Penitentia crimine minor non sit, 492. Penitentia lapsorum fouenda, III, 712. Diu trahenda, III, 767. Quomodo probetur, 296. ueri penitentis note, 260, 261, 296, 299, 489, 492. Penitentie fructus, 562; III, 794. Penitentia corroborat ad repetendum certamen, 494. uerus penitens factus ad prelium fortior per dolorem, ibid. uera penitentia non solum ueniam meretur sed coronam, ibid. Penitentia nulla sera est in isto mundo adhuc manenti, 563. Penitentibus Dominus indulgentiam pollicetur, III, 786, 788, 789, 792. Tollitur penitentia si penitentie fructus intercipiatur, III, 794. In Ecclesia gladio spiritali contumaces necantur, dum de Ecclesia eiiciuntur, 371. Intercedente aliquo grauiore delicto abstinentur fideles, et a Christi corpore separantur, 531. Penitentia libellaticorum non respuenda, III, 781. Penitentia redeuntium ad Ecclesiam, III, 1197. Penitentibus manus imposite, 410. In concilio non consensione solum, sed etiam comminatione decreta penitentia, III, 816. Aduersus eos qui sine penitentia pacem concedunt, III, 817, 818.
    Penitentie tempus mechis conceditur et pax datur, III, 785. In delictis idololatrie minoribus agitur penitentia iusto tempore, 251, 257. Penitentia plena, 370, 489, 492. Penitentie subiecti libellatici, 487. Item qui uel de sacrificii uel de libelli facinore cogitauerunt, 484. De muliere que, manibus eius ad sacrificandum deprehensis, non consensit, 272. Penitentia plena uirginibus corruptis, 370. Leuior penitentia iis que deprehense cum masculis, sed integre reperte sunt, 370. Grauiore censura eiiciantur si cum eisdem sub eodem tecto habitauerint, ibid. In concilio Carthaginensi placuit lapsis in exitu subueniri, III, 784. Libellaticos interim admitti, ibid. Merito trahitur longius penitentia, dum adest quies, III, 855, 856. Secus instante persecutione, ibid. Lapsis inter cruciatus cito uenia concedi potest, 476. His penitentia post triennium inchoatum sufficere potest, 347. Lapsis postea confitentibus pax datur, 274. Obiurgatur Therapius episcopus ob pacem ante tempus concessam, III, 1014. Pax tamen data non aufertur, ibid. Deus scit quid faciat de iis qui ante impletam penitentiam moriuntur, 315. Sine penitentia recipiuntur confessores schismatici, III, 711. Penitentie se submittunt episcopi, III, 1029. Carthaginense concilium decreuit lapsos episcopos ad agendam penitentiam posse admitti, sed a sacerdotali honore prohiberi, III, 1031. Idem decreuit Cornelius cum omnibus omnino episcopis, ibid. Deposito ob idololatriam episcopocommunio laica instar gratie, III, 1030. Deponendus uel abstinendus diaconus si perseueret in contumelia aduersus episcopum, 397. Trophimus episcopus cum plebe rediens, laicus communicat, III, 777. Penitentia mechis negata sub Cypriani antecessoribus, III, 787. Penitentiam non agentes prohibiti a spe communicationis et pacis si in periculo ceperint deprecari, III, 789. Minatur Cyprianus quisquis se Felicissimo adiunxerit, eum in Ecclesia non communicaturum, 330. Ad Ecclesiam postea redire et communicare non posse, 339 Anxie ponderat Cyprianus qui recipi et admitti in Ecclesiam debeant, III, 812 et seq. Reluctatur plebs quoties inemendabiles ad Ecclesiam redeunt, III, 813.
    Penitentie sacramenti necessitas, 403. Reus sacerdos si bonus miles, dum fugit, sine pace et communicatione decedat, III, 857. Penitentie sacramentum morientibus administrandum, 227. In infirmitatis periculo, apud presbyterum quemcunque presentem exomologesis facienda, uel apud diaconum, si presbyter repertus non fuerit, uel urgere exitus ceperit, 259. Multi in Ecclesia Arelatensi excesserunt sine pace, III, 991. Nullus penitentie locus post mortem, 562, 563. Hic uita aut amittitur aut tenetur, 563. Soluta in terris soluuntur in celis, III, 855. Satisfactio et remi sio facta per sacerdotes apud Dominum grata est, 489. Sacerdotes quidquid faciunt pro uero penitente, id Deus in acceptum refert, 494. Penitentes recipiunt Spiritum Patris cum pacem accipiunt, III, 858.
    POLIANUS, 414, 424. Polianus a Mileo, III, 1061.
    POLYCARPUS episcopus, III, 852, 1021, 1036. Polycarpus episc. Hadrumetinus, III, 710. Polycarpus ab Hadrumeto, III, 1056.
    POMPEIUS episc., III, 701, 852. Pompeius Sabratensis, III, 1073. Cypriani epistola ad Pompeium, III, 1128.
    POMPONIUS episcopus, III, 852, 1021, 1036. Pomponius a Dionysiana, III, 1067.
    Pontifex honorandus, III, 810 et seq.
    PONTIUS PILATUS Syriam procurabat, 580.
    Populus Christi non potest scindi, 505. Populus Christianus adunatus pani Dominico comparatur, 384; III, 1150. Populus adunatus Christo cum in calice uino aqua miscetur, 384. Populus totus unum sumus, 524. Populi frementis impetus aduersus martyres, 346. Populus perditionis ac mortis, 618. Populus peccator non potest  esse filius Dei, 526. Populi duo predicti, maior et minor, 688.
    Portenta coluntur, 553.
    Porticus uitea, 196.
    Possidere se credunt qui possidentur, 475.
    Potestas gratie celestis, III, 1169.
    Precepta diuina non sunt impossibilia, III, 1015 et seq.
    Predictiones mulieris a demone correpte, III, 1164.
    Prelium gloriosi certaminis, III, 765. Preliantes Deus spectat, spectant angeli, spectat et Christus, 356.
    Prepositos superbo tumore contemnere, 470. Prepositi sine ordinationis lege constituti, 507.
    Prerogatiua communicationis, 304.
    Prestigie fallaces in excusatione, 310. Prestigie demonum, 556.
    Presumptio philosophie durioris, III, 782. Presumptio damnata, III, 1117, 1119.
    Preuaricatores ueritatis, III, 1116.
    Precatio cum disciplina, 521. Precum tuba, 313. Precem facere in sacrificiis, 265.
    Presbyteri sedent cum episcopo in clero, 324, 325. Presbyteri uocantur sacerdotes a Cypriano, 325, 334. Prepositi dicuntur, 252, 261, 278. Presbyteri et diaconi commendatas sibi oues fouere debent, 252, 254, 257. Confessores regere et docere debent, ibid. Presbyteris assurgendum, 773. Presbyterii honor designatur nonnullis lectoribus, 323. Eadem diuisio mensurna ac presbyteris, 324. Numidicus presbyter ascribitur numero presbyterorum Carthaginensium, 325. Presbyteri sede uacante nonnulla, ad electionem episcopi seruant, 278, 312. Quinque presbyteri reditum Cypriani morantur, 334. Quinque presbyteri totum sibi uindicant, 250, 254. Presbyteri temerarii causam acturi, apud episcopum et clerum, apud confessores et plebem, 253. Presbyteri temerarii interim prohibentur offerre, ibid. Presbyteri et diaconi qui ab Ecclesia discedunt, redeuntes laici communicant, III, 1050. Ordinati foris laici communicant cum redeunt, ibid. Presbyteri et diaconi integritati et continentie preesse debent, 369. Presbyterium contrahere, III, 720.
    Pressure fiunt ut probemur, 656, 663. Pressure gentilium, 419, 426.
    Primatum assumere, III, 1144. Primatum tenere, 410. Primatus suos amisit Esau, 634; III, 1126.
    PRIMITIuUS presbyter, III, 701, 710.
    PRIMUS episcopus, III, 1021, 1036. Primus a Misgirpa, III, 1055. Primus schismaticus, III, 713.
    PRISCA socia Montani, III, 1161.
    PRISCUS episcopus, III, 852.
    PRIuATIANUS, 346; III, 852. Priuatianus a Sufetula, III, 1062.
    PRIuATUS Lambesitanus, 306. Priuatus a Sufibus, III, 1062.
    Procella non subuertit robustam arborem, 507.
    Proculus episcopus, 359; III, 1036. Proculus peierans, Romulus deus fit, 570.
    Proditores unitatis, III, 1116.
    Propheta alius sicut Moyses promissus, 688. Prophete figuram Christi portabant, 628. Christus aduentum suum per prophetas prelocutus, ibid.
    Propositum continentie, III, 786.
    Proscriptionis formula, 403. Proscriptionis onus, ibid.
    Prostituere gentilibus membra Christi, 470. Prostitute uocis audacia, 214.
    Protectio corporis et sanguinis Christi, III, 856. Protectum latus, 220.
    Prouincia latius fusa, III, 710.
    Psalmi in conuiuiis Christianorum, 222, 223.
    Publica est nobis et communis oratio, 524.
    Publicani et Pharisei discrimen, 522, 523.
    PUDENTIANUS a Cuiculi, III, 1070.
    Pudicitia tenorem glorie sue seruat, III, 786. Pudor uinculi maritalis, 360.
    Puerorum uirtus maior etate, 419. Pueri martyrio coronati, 427. Puerorum perdendorum magister, 362.
    Pulli edaces, 572.
    Pulpitum, id est tribunal Ecclesie, 319, 323.
    Pupilli protegendi, 778.
    Purgatorium. His qui statim coronantur alii opponuntur, qui ad ueniam stant et soluunt nouissimum quadrantem, III, 786. Hi pro peccatis longo dolore cruciati emundantur et purgantur diu igne, ibid. Pendent in die iudicii, ibid. In die iudicii pluribus proderunt merita martyrum et opera iustorum, 480. Apostate et desertores nec si occisi pro nomine fuerint, admitti tunc poterunt ad Ecclesie pacem, III, 790. Sacrificium pro dormitione alicuius, 399.
    Purpuram non induant Christiane, 452. Purpura Agni per quem redempti sumus, 653. Purpura in imagines currit, 796.
    PUSILLUS a Lamasba, III, 1071.
    Putamina, III, 823.
    Puteus aque uiue, III, 1139.
    Putraminibus amputatis, 477.

 Q
    Questionum probantium tela, 794. Questio durissima, 246, 249. Questionum tormenta, 554.
    Quantitas. De quantitate propria sumptus suggerit Cyprianus, 327.
    QUIETUS a Baruch, III, 1063.
    QUINTIANUS, martyr, 282.
    QUINTUS episc. III, 852, 1021, 1036. Quintus ab Aggya, III, 1070. Quintus presbyter, III, 763.
    QUIRINUS, 421, 423.

R
    Rabies oris armata est, 484.
    RACHEL typus Ecclesie, 689.
    Radix Ecclesie catholice, III, 710.
    Rahab in qua preformabatur Ecclesia, 506. Typum portabat Ecclesie, III, 1141.
    Ramus fractus germinare non potest, 502.
    Rapacitas maiorem famem facit quam siccitas, 551.
    Rapine cruente, 553.
    Rebaptismus Nouatiani, III, 1411. Rebaptizare dignum non est, ibid.
    Rectum te Deus fecit, 556.
    Redampliatur maiestas nominis, 790.
    Redditus tuos diuide cum Deo, 611.
    Redemptoris imperio parendum, 442.
    Redimenda fratrum membra, 360. Redimi quod potest non timetur, 214.
    Redintegratio fraterna, 343.
    Refrenata aquarum agmina, 786.
    Refrigerium flamme dederunt, 427. Refrigeria parauit Deus, sed parauit etiam eterna supplicia, 314.
    Regeneratio celestis, III, 1169; Iu, 564, 648. Regeneratio salutaris lauacri, III, 1165, 1172. Regeneratio secunde natiuitatis, III, 1167. Regenerationis lauacrum, III, 1132; Iu, 626. Regeneratio diuina, III, 1124.
    Regnum Dei nemo potest habere, nisi sit baptizatus, 750. Regnum Dei nobis representari cupimus, 528. Regnum Dei esse cepit in proximo, 584. Regnum Dei non est in sapientia mundi, 770. Regna sorte uariantur, 571.
    REGULUS auspicia seruauit et captus est, 572.
    Religio uera et diuina calcatur, 781. Religio uera non cognoscitur, 548.
    Remissa peccatorum, III, 1018, 1040, 1112, 1113, 1117, 1119, 1125; Iu, 603, 626, 654. Remissio peccatorum in baptismo, III, 1146, 1147. Non datur nisi in Ecclesia, III, 1040, 1147; Iu, 411. Facta per sacerdotes, 489. Remittendorum peccatorum potestas, III, 1168.
    REPOSTUS schismaticus, 332; III, 810.
    Resurrectionem christi quidam discipuli credere nolebant, III, 1194. Resurrectionem Domini mane celebramus, 387. Resurrectio nostra Christus est, 328. Resurrectio mortuorum, 753. Resurrectio carnis, III, 1120. Resurrectionis spes, 434.
    Reuelationes, 242, 244, 253, 255, 299, 321, 595, 596; III, 855, 974.
    Riuus a fonte precisus arescit, 502. Riui plurimi de fonte uno, 501.
    ROGATIANUS diaconus, III, 1154, 1166. Rogatianus episcopus contumeliis a diacono uexatur, 394. Conqueritur apud Cyprianum, ibid. Rogatianus episcop. III, 852, 1021, 1036. Rogatianus a Noua, III, 1069. Rogatianus presbyter, 235, 327, 329, 332. Rogatianus presbyter gloriosus senex, 424, 428.
    ROGATUS episcopus, III; 852.
    Rogi dissidentes, 576. Rogi pecorum, 553, 575.
    Roma precedere debet Carthaginem, III, 728. Romana Ecclesia est Ecclesia principalis, III, 818. Excubat pro omnibus, 228. Romane sedis auctoritas, III, 1159. Ex Romana Ecclesia origo unitatis, III, 818, 819, 1043, 1114. Cleri Romani littere per totum mundum misse, III, 766. Stephanus successionem Petri tenet, III, 1169. Per successionem cathedram Petri habet, ibid. Basilides depositus ad Stephanum papam confugit ut restituatur, III, 1028. Negat Cyprianus Sabinum illi substitutum deponi posse, ibid. Romani maximum crimen ducunt a laudibus Apostoli degenerare, 309. Romani non obseruant quedam uetera instituta, III, 1159. Ad Romanos perfidia non habet accessum, III, 821. Romana Ecclesia stat fortis in fide, 226, 227. Quidam lapsi. ibid. Rome martyria priusquam Carthagine per tormenta consummata sunt, 288. Apud Romanos discipline seueritas, 309. Clerus Romanus florentissimus cum episcopo presidens, III, 828. Cyprianum papam et fratrem salutat clerus Romanus, 303, 307, 316. Littere cleri Romani in Siciliam, 311. Mittuntur Cypriano, ibid. Clerus Romanus deliberat cum episcopis, 314. Maior necessitas clero Romano differende lapsorum cause quia episcopum non habent, 312. Placet clero Romano consilium Cypriani de lapsis in concilio tractandi, ibid. Euangelii  plenus uigor in litteris cleri Romani, 286. Laborantem Cyprianum adiuuerunt, ibid. Romanos geminos non capit unum regnum, 576. Romana Ecclesia laudata, III, 830. Romanorum fides laudata, III, 821. Romanorum dii uernaculi, 569. Romani regni initia, 570, 571.
    ROMULUS circenses primus consecrauit, 783. Romulus parricida, 572. Ipse deus factus, ibid.
    Rose non desunt Ecclesie, 249.
    Rubigo pectoris, 643.
    Ructare crapulam, 391. Ructu suo uiuere, 365.
    Rucuma, III, 1067.
    RUFFINUS diaconus et confessor, 290, 316.
    Ruina una sufficiat lapsis, 337. Ruine fratrum, 310. Ruine multiformes orbis, 487.
    Russicade, III, 1070.
    RUSTICUS presbyter, III, 1164.
    Rusticus agrum omni peritia rusticitatis exercet, fructus culture sue sperans, III, 794.
    Rutili, 332.

S
    SABINA, martyr, 281.
    SABINARUM raptus, 570, 783.
    SABINUS episcopus, III, 1021, 1027.
    Sabrata, III, 1073.
    Sacerdotes Dei et Christi, III, 785. Sacerdos uice Christi fungitur, 386. Agere pro Dei sacerdote, 390. Sacerdotes Deus facit, III, 774. Quantus honos sacerdotibus debeatur, 402; III, 802. Sacerdotes uindicantur a Deo, 395. Debent esse integri et immaculati, III, 1049. Debent esse humiles, 401. Aduersus sacerdotes qui stipes et oblationes et lucra desiderant, 390, 391. Portio sacerdotum minime succumbentium, III, 1032. Sacerdos in consacerdotis sui laudibus tanquam in propriis gratulatur, III, 830. Sacerdotibus sacrilegus irascitur, 484. Sacerdos sacrilegus, III, 1034. Sententia multorum sacerdotum consilio ponderata, III, 1046. Sacerdos occidi potest, uinci non potest, III, 825. Sacerdotii sublime fastigium, 768. Qui sacrilega sacrificia idolis fecerunt sacerdotium Dei sibi uindicare non possunt, 391. Sacerdotii uigor in presbyteris et diaconibus admonendis, 263. Sacerdotii concordia, III, 1127, 1155. Sacerdotia illicita, III, 1139, 1169. Sacerdotalis grauitas, III, 701. Sacerdotalis loci religio, III, 1133. Sacerdotalis auctoritas, III, 395, 826. Sacerdotium unum, 336. Sacerdotium uetus et nouum, 687.
    Sacramentum, 314. Sacramentum unitatis, III, 196, III, 1116, 1132. Sacramenta celestia, ibid. Sacramentum et deuotio militis Dei, 246. Sacramentum militis, III, 1202. Sacramentum diuine militie, III, 1133, 1144. Sacramentum fidei, 310, 760. In sacramento fideles, in uite actu graues, 781. Sacramenti memor, 476. Sacramentum salutis, 416. Sacramentum ueritatis, III, 1122. Sacramentum solite predicationis, III, 1165. Sacramenta occulta, 420. Sacramentum Ecclesie Christi, III, 1168. Sacramentum unanimitatis, III, 799. Sacramentum Trinitatis, 541. Sacramenti euangelici unitas, 343. Sacramentum diuine traditionis, III, 1136. Sacramentum Christi, 471. Calicis, 485. uite, 538. Pasche, 506.
    Sacrificii nostri Christus auctor et doctor, 373. Cur Christus uespere obtulerit, 387. Sacrificia diuina cum Dei sacerdote celebramus, 522. Sacrificia indesinenter offeruntur et in pace et in persecutione, 406, 407. Sacrificia Dei quotidie celebramus, III, 857. Sacerdos dicit: Sursum corda; respondet plebs: habemus ad Dominum, 539. Dominice hostie ueritas, 513. Christus hoc idem obtulit quod Melchisedech, 375. Seipsum primus obtulit, et hoc fieri in sui commemorationem precepit, 386. Sacrificio celebrato partem ausus est accipere, crimine maculatus, 486. Oblatio et sacrificium nostrum respondere debet passioni, 381. Passio est Domini sacrificium quod offerimus, 387. Melchisedech panem et uinum offerens sacrificii Dominici sacramentum prefigurauit, 375 et seq. Typus Dominici sacrificii apud Salomonem, 377. Precessit imago sacrificii Christi in pane et uino constituta, ibid. Figuram perficiens Dominus panem et calicem mistum uino obtulit, ibid. In Sacrificio facere oportet quod Christus fecit et quod faciendum esse mandauit, 383. Non tamen Dominicum debet celebrari post cenam, 386. Aque et uini commistio non potest ab inuicem separari, 384. Aqua sola offerri non potest, quomodo nec uinum solum, ibid. Si aqua sola offeratur, grande preceptum Domini uiolatur, 381 Sanguine uue uinum calicis Dominici sanguinis ostenditur, 378. Aqua uino mista significat populi cum Christo coniunctionem, 384. Sacrificium non sine sacramento solite predicationis offerre, III, 1165. Sacrificium horis uespertinis in Africa, 386, 387. Populus ad hoc sacrificium non uocabatur, 386. Sacrificia singulorum presbyterorum cum singulis diaconis apud confessores, 231. Dominicum post cenam non celebratur, 386. Etsi Christus uespere obtulit, bid. Resurrectionem Domini mane celebramus, ibid. [Col. 1229*] In Sacrificiis et precibus uicem boni operis representare his a quibus bene fit, 362. Lapsorum conscientia sacrificio et manu sacerdotis purgatur, 479. Offerri non debet nomen lapsorum, 252. Sacrificium pro dormitione, 399. Sacrificia pro martyribus, 323. Ob eorum commemorationem, 328. Quedam diuites in Dominicum sine sacrificio ueniunt, 613. Partem de sacrificio quod pauper obtulit sumunt, ibid. Sacrificium Deo maius est pax nostra et fraterna concordia, 536. Sacrificium uetus et nouum, 687. Sacrificia diuina impedita, 417. Oblatio sanctificari non potest ubi Spiritus sanctus non est, 392. Falsa et sacrilega foris sacrificia, III, 1049. Sacrificia sacrilega, 391; III, 994, 1139. Sacrificandi licentiam uindicare, 513. Sacrificia falsa, ibid. Sacrificia illicita, 310. Sacrificia funesta, 357, 489. Sacrificia edicto proposito celebrare populus iubetur, III, 805. Sacrificia in ludis, 783. Cibi illiciti de sacrificiis, 671. Sacra sacrilega, 624. Sacrilegis contactibus manus et ora maculata, 265. Sacrificati differunt a libellaticis, III, 781. Sacrificatis communicare, III, 778. Sacrificio maculatus, III, 823. Sacrificiis illicitis maculati, III, 853.
    Seculum non est amabile Christiano, 801, 802. Seculi finis appropinquans, 512.
    Sagina largiore distentus, 489. Saginati et pasti, 290. Saginati in seculo, 363.
    Salario non redimendus histrio, 363.
    Salomon perdidit gratiam Domini, 515.
    Salus non est nisi in Ecclesia, 371; III, 1146. Salus nostra in baptismate constituta, III, 1195.
    Salutator matutinus, 216.
    SALuIANUS a Gazaufala, III, 1071.
    Samaria, III, 1114. Samaritanorum ciuitas, III, 1143.
    SAMUEL typus fuit Christi, 689.
    Sancti de nostra salute solliciti, 601. Rogat Cornelium Cyprianus, ut pro se inuicem orent; et uter prior diuina dignatione, pro fratribus apud Dominum precetur, III, 874, 875. Orat uirgines Cyprianus ut pro se precentur, cum coronari ceperint. Sanctorum felicitatis descriptio, 792. Sanctorum cetus, 314.
    Sanctificatio lauacri uitalis, 442. Sanctificare hominem non potest aqua sola, III, 1132. Sanctificati sumus in baptismo, 527. Sanctificari salutari baptismo, 1131.
    Sanctimonium, 278.
    Sanctum Domini, id est Eucaristia, 478, 486, 506. Sanctum ducere in lupanar, 784. Sanctum tenere intra conscientiam, 344.
    Sanguine Christi redempti sumus, 442. Sanguis uue, 378. Sanguis Christi non est aqua, 375. Sanguinis et corporis Christi protectio, III, 856. Sanguinem Christi quotidie bibere, 350. Sanguinis baptismus, III, 1124. Sanguini nostro patet celum, 792. Sanguinem nostrum Deus non desiderat, 594. Sanguis manabat pro fletibus, 476.
    Sani non indigent medico, III, 783. Sanitatis obducte cicatrix, 781.
    Sapientia mundi non est regnum Dei, 770. Sapientia uera que, 623.
    Sara sterilis mater Isaac, 688.
    Sarcina de incendio exuenda, priusquam flammi concremetur, 366. Sarcinatrix, 332.
    Satisfactio. Lapsis redditur pax ob iteratam confessionem, 273. Ob martyrum prerogatiuam et auxilium, 259, 260. uenia petitur ob susceptos confessores, 277. Lapsi possunt Deo precibus et operibus suis satisfacere, 251. Per episcopos et sacerdotes Domino satisfacere debent lapsi, 334. Iustis operationibus Deo satisfit, 605. Satisfactionibus peccata redimuntur, III, 814. Deus non uoce sola sed ieiuniis et lacrymis placandus, 241. Pro peccatis satisfaciendum, ibid. Per Christum Deo Patri satisfaciendum, 243. Satisfactio longa et continua, 335. Maius delictum peccasse nec satisfacere, 490. Satisfactionis uiam claudere, 492. Tres pueri etsi bene sibi conscii Domino satisfacere non destiterunt, 490.
    SATTIUS episcopus, III, 851, 1021. Sattius a Sicilliba, III, 1066.
    SATURNINUS, 279, 281, 286. Saturninus episcop., III, 852, 1021, 1036. Saturninus a Thucca, III, 1068. Saturninus a uictoriana, ibid. Saturninus ab Auitinis, III, 1070.
    SATURNUS, fugatus a Ioue, 367. Saturnus docuit litteras imprimere, ibid.
    SATURUS confessor, 281. Saturus lector, 287, 302, 316. Saturus acolythus, III, 797.
    Saul persequitur Dauidem, 641, 667. Saul rex afflixit populum, 395.
    Scandalum. In scandalo grande crimen, 239. Etiam stuprum conscientie desit, ibid.
    Sceleris particeps est qui imperauit, 310. Scelera festinant, III, 810.
    Schismata ex contemptu sacerdotum, 396. Schismata, unde oriantur, 403. Ille est uere schismaticus qui se a communione ecclesiastice unitatis separat, III, 1174.  Schismate maius esse delictum non potest, III, 1049. Sine spe sunt qui schisma faciunt, III, 1142. Quantum peccatum schisma, ibid. Peius crimen schismaticorum quam lapsorum, 514. Non potest ei cum aliquo conuenire cui cum Ecclesia non conuenit, 509. Pacatum habere Deum non potest qui cum fratre pacem non habet, ibid. Schismatici Dominico pani adunati non sunt cum Christi populo non sint commisti, III, 1142. Fides apud schismaticos sana esse non potest, III, 1195. Adunari anime non possunt, que se ab unitate Dei diuiserint, III, 1157. Nihil prodest proximos sibi esse corporibus si mente dissideant, ibid. Discordans cum fratribus nec martyrio saluatur, 536. Schismatici ecclesias humanas instituunt, III, 790. Numerum suum mendacio inflant, III, 811, 813. A seipsis damnati, III, 728. Non nos ab hereticis, sed illi a nobis recesserunt, 509. Pereunt qui a schismatis ducibus seducuntur, III, 1050. Pari crimine tenetur qui ducem schismatis sequitur, 514. Duces schismatis rei sunt, et qui eos sequuntur, III, 1145. Perdita factio consentientes perditura, III, 726. Fideles mouere non debent schismata, quia predicta sunt, III, 805, 806. Mouere non debet confessor, ad schisma deficiens, 515. Confessori schisma amplectenti magis ex hoc ipso crescunt merita penarum, 516. uita schismaticorum exsecrabilis, III, 823 et seq. Schismatici non habent Spiritum sanctum, III, 1146. Precem alteram illicitis uocibus faciunt, 513. De pectoribus schismaticorum excessit Spiritus sanctus, 401. Schisma adulterum est impium et sacrilegum, 336. Contra Deum fit quidquid improbi ad destruendam Dei ordinationem conantur, 513. Quidam schismatici non possunt sine scandalo recipi, III, 823. Schismaticus et hereticus error, 344. Schismatis incendium, III, 728. Schismatici nichil habent potestatis, III, 1138. Schismaticorum baptismus, 408; III, 1040, 1046. Schisma factum in Urbe, 340. Schismatici feruent inter initia, III, 790. Schismaticus non potest ad Ecclesie premia peruenire, 515. Schismaticus et hereticus, III, 719, 727, 732. Schismata et hereses surgunt, III, 1134.
    Scopulosa saxa nauem constringunt, 587.
    Scorpii et serpentes. III, 1151.
    Scriptura. Scripturarum sancta et adorabilia uerba, III, 1065. Scripturarum traditores ex consilio episcoporum semoti, 433. Scripturas sacras in aduocationem criminum conuertere, 781. Diuinarum Scripturarum sequenda auctoritas, III, 1058, 1065, 1114. Sancta testimonia ex Scripturis deificis descendentia, III, 1059. Scripture diuine fides, III, 1016, 1141. Ad corroborandas fratrum mentes de diuinis Scripturis hortamenta componit Cyprianus, 651. Plus roboris dabitur et magis ac magis intellectus cordis operabitur scrutanti Scripturas ueteres ac nouas, 677. Docet indociles, et admonet immemores Scriptura diuina, 483. Scripture scrutande, 433. Scripture testimonium reddunt de salutari baptismo, III, 1056. Sanctarum Scripturarum precepta, III, 1071. Congeruntur sanctarum Scripturarum capitula que uidentur esse diuersa aut uaria, III, 1186. Scripture Noui et ueteris Testamenti manifeste predicant Patrem omnipotentem Creatorem omnium, et Filium eius sine obscuritate annuntiant, III, 1198. uid. uerb. EuANGELIUM.
    Scurrititas uetita, 757.
    Scutum fidei, 356.
    Secta nostra, 723. Secta fraternitatis, 324. Confessorum secta et conuersatio proficit ad preconium glorie, ut magisterium ceteris prebeat discipline, ibid. Spei ac fidei nostre secta dirigitur ad consequenda diuinitus premia, 622.
    SECUNDIANUS, III, 1072.
    SECUNDINUS episcopus, III, 852, 1021. Secundinus a Cedias, III, 1060. Secundinus a Carpis, III, 1063.
    Secundus esse non potest post primum, in Petri cathedra, III, 773.
    Securitas firma et perpetua, 584. Securitas indiligentiam parit, 202.
    SEDATUS episcopus, 364; III, 1021. Sedatus a Tuburbo, III, 1062.
    Segregatus dure et crudeliter ab Ecclesia, penitentia reualescat, III, 783.
    Seminatio discordie, III, 790. Seminatio pestifera, III, 828.
    Semitonsum caput, 417, 421.
    Semiustulatis uisceribus, 476.
    Separes aliquos non posuit beatus Ioannes apostolus, sed uniuersos qui de Ecclesia exissent antichristos appellauit, III, 1138
    Septenarius numerus, 668, 689.
    SERENIANUS preses in nostra prouincia, III, 1164.
    Serenitas unde, 786.
    Sergius in carcere constitutus, 424.
    Sericum ne induant mulieres Christiane, 451, 452.
    Sermo caro factus est, III, 1113.
    Serpentis nomen unde, 495. Serpens calcatus, obtritus, [Col. 1230*] 322. Serpentinis crinibus pullulantes, III, 1134. Serpentes coluntur, 553.
    Seruus non potest esse maior domino suo, 344. Serui peruicaces, 594. Seruorum miseria, 550. Seruitute nichil fedius, 792. Seruos oportet obedire dominis, 771.
    Sestertia centum millia nummorum, 361.
    SEuERIANUS, 279.
    Seueritas diuini uigoris, 308. Seueritas loco preceptorum loquitur, 782. Seueritas euangelice discipline, 311. Neruos seueritatis dissoluere, 310.
    Sexagenarius fructus uirginum, 460. Sexus arte mutatur, 363.
    Sicarii in media ciuitate, 552.
    Sicca, III, 1064.
    Sicilia, 312.
    Sicilibba, III, 1066.
    SIDONIUS confessor, III, 718, 720; Iu, 342.
    Signaculum Dominicum, III, 1115. Spiritu sancto signari, III, 1114. Signifer seditionis, III, 808. Signum Dei, 357. Signum crucis in fronte, 514, 560, 715, 716. Signo Christi signari, 360, 682. Moyses uincere non potuit nisi postquam in signo perseuerauit, 662.
    Siguense metallum, 424.
    SIMEON iustus, 584.
    Simie imitantur humana, III, 1111. Similitudo diuina manifestatur in actibus nostris, 625.
    SIMON magus, III, 1201.
    Simulacra non sunt adoranda, III, 781. Simulacrorum origo, 565. Simulacra inepta, 556.
    Simultas non debet esse in Christiano, 632.
    Sinus uulnerum tumentes, 477.
    Sitis eterna, 363. Sitis eterne siccitas, III, 1116.
    SOCRATIS demon, 573.
    Sol super omnes equali luce diffunditur, III, 1149. Sol in occasu suo radios minus claro splendore iaculatur, 547.
    SOLIASSUS schismaticus, 332.
    Solus non est cui Christus in fuga comes est, 352
    Sophia Dominica, III, 834.
    SOPHIA, 282.
    SOPHRONIUS schismaticus, 332.
    SORANUS, III, 1149.
    Sordes intrinsecus detrahende, potius quam extrinsecus, 604.
    Spectacula uetita, 781, 782. Spectacula Christianis uetita etiamsi non essent idolis dicata, 785. Spectacula etiamsi non haberent crimen, habent uanitatem, ibid. Non potest qui spectat integer esse uel pudicus, 208 et seqq. Discit et facere dum assueuit uidere, ibid., 783. Demonia president spectaculis, 783. Diabolus artifex spectaculorum, 783. Spectacula Christiano digna, que, 786. In spectaculis prostitutarum transitur obscenitas, 785. Nulli hominum generi parcitur in spectaculis, 784. Quidam spectacula defendunt ex Scripture auctoritate, 781, 782. Refelluntur, ibid.
    Spes non concordat cum dolore, 434. Spes nostra debet esse patiens, 758. Ut spes ad fructum sui possit peruenire patientia opus est, 630. Spes ueritatis et libertatis, ibid. Spei fundamentum timor, 747.
    SPESINA, 281.
    SPIRITUS ex quo renascimur ferebatur super aquas, III, 1057. Spiritus sanctus frequenter apparuit in igne, 776. Cur in specie columbe uenit Spiritus sanctus, 506. Spiritus sanctus non datur extra Ecclesiam, III, 1043, 1131, 1197. Spiritus sine aqua operari non potest, III, 1057. Spiritus sanctus accipitur per baptisma, 380. Accipi non potest nisi prius fuerit qui accipiat, III, 1132. Spiritus sanctus infusus super baptizatos, III, 1115. Spiritus sanctus incumbit super eos qui credunt, III, 1201. Descendit super discipulos Christi, III, 1202. Spiritus sanctus non contristandus, 736. Spiritus sanctus impleuit Ioannem Baptistam, III, 1201. Omnibus prebetur, III, 1016. Spiritus Antichristi, III, 1119. Spiritus erratici, 203. Immundi, 487.
    Sponsa Christi hortus conclusus, III, 1136. Sponsa Christi non est heresis, III, 1132.
    Sportule, 324. Sportulantes fratres, 399.
    Sputamina insultantium, 627.
    Stantes, qui, et cur pro iis orandum, 313. Stantes inconcussa fide, 232. Stantes laici, 295, 299, 306, 312; III, 766. Stantium plebs, 261. Stantium firmitas, 232, 243, 218, 249. Stantium laus, 467. Stantium multitudo, 466. Stantes laude proximi et pene coniuncti confessoribus, 467. Preces stantium pro lapsis ipsorum humilitate debent adiuuari, 306.
    Statio secura, III, 995. In statione legati Nouatiani clamitant, III, 701.
    STATIUS confessor, 279.
    STEPHANI protomartyris laus, 652. Stephanus papa, III, 990, 997, 1002, 1046, 1128, 1156, 1159, 1161, 1165, 1169 et seq. Stephanus episcopus, III, 701, 704, 711.
     Steriles homines, 608, 613.
    Stibium diaboli, 612.
    Stipendia Ecclesie, 330.
    Stipes et oblationes, et lucra desiderantes, 391.
    Stoicorum sententia, III, 782.
    Stratos solo adherere, 492.
    Stupor hereticorum, III, 1185.
    Stupra lenonum et lupanarium deflenda sunt, 360.
    Stylus discordiosus, III, 705.
    Subitati apparuerunt fortiores in persecutione, III, 832.
    Subsiciua soboles, ad patrem lineamentis paribus respondet, 648.
    Subsidia nummaria pro redimendis captiuis, 360, 361.
    Substantia salutis amissa, 517.
    Succedanei histriones, 363.
    Successionum uices, 298.
    SUCCESSUS episcopus, III, 851, 1021, 1036. Successus ab Abbir Germaniciana, III, 1061.
    Sufes, III, 1062.
    Sufetula, III, 1062.
    Suffragia diuina, 318.
    Suille carnis contagium, apud Iudeos, 669.
    Summule pro redimendis captiuis, 362.
    Sumptus Ecclesie, 363.
    Superba iactatio non de Christi magisterio nascitur, sed de Antichristi spiritu, III, 800.
    Superbia damnata in confessoribus, 537. In Christianis, ibid.
    SUPERIUS, Cypriani collega, 346.
    Supersedere, id est perseuerare, III, 707.
    Superstitiones contra Deum, 783. Superstitio tenebrosa, 562.
    Supplicia plura quam membra, 214. Supplicia cesserant martyribus, 246. Supplicia eterna, 314.
    SUSANNA pudica, 336.
    Suspensi a functionibus presbyteri, 253.
    Suspirandi fomenta succendere, 448.
    Susurrones maledicti, 777.
    Symbolum Trinitatis, III, 1165.
    Synagoga hereticorum, III, 1167, 1168.
    Synodi singulis annis celebrate, III, 1158.

T
    TABITHA suscitata, 607.
    Tarditas tormentorum ad merita proficiens, 415.
    TATIUS inuenit Cloacinam deam, 570.
    Tecta pro claustris, 799.
    Tela que uinci nesciunt, 294.
    Tela latentia, 640. Tela probantium questionum, 794.
    Telepte, III, 1069.
    Temeraria iudicia uetita, 750. Temeritatis magister, 389, 390.
    Templum uetus et templum nouum, 686. Dominus insedit mentem templi uice, 222. Templum Dei factus est qui sanctificatus est, III, 1117. Templa Dei membra nostra, 442. Demus operam ne quid immundum et profanum templo Dei inferatur, ibid. Eorum templorum cultores et antistites sumus, ibid. Templa Dei turpi concubitu maculata, 238. Templa profana, 624.
    Temporum necessitas, III, 768.
    TENAX episcopus, III, 1021. Tenax ab Horreis Celie, III, 1070
    Tenebre in passione Christi, 716. Tenebre lucidiores sole ipso, 425. Tenebre sterilitatis, 610.
    Tenor salutis, 392. Tenor euangelici uigoris, 311. Tenor fidei, III, 1134. Tenor uiuendi, 442. Tenor discipline, 288.
    Tentamur ut probemur, 774. Tentatio heretica, III, 707.
    Terrestribus non inherendum, 474.
    TERTULLUS episcop. III, 852, 1036; Iu, 364. Tertullus presbyter non deest circa curam corporum confessorum, 329. Tertullus qui Cyprianum absconditum caute seruauit, 232.
    Testamentum Nouum, 685, 688.
    Testis de se nemo esse potest, 401. Testis falsus non erit impunitus, III, 1173.
    Thabraca, III, 1063.
    Thambei, III, 1072.
    Thamugade, III, 1056.
    Tharassa, III, 1069.
    Thasualte, III, 1065.
    Theatrorum turpitudo, 206, 207.
    THEBANORUM germanitas, 576.
    Thebeste, III, 1064.
    Theni, III, 1064.
    THEOGENES ab Hippone regio, III, 1061.
    THERAPIUS episcop. III, 1014. Therapius a Bulla, III, 1069.
    Thesaurus ubi reponendus, 474. Thesauri Christiani commendandi, 449.
    Thibari, III, 1066. Thibaritana plebs. 319.
    Thubuni, III, 1056.
    [Col. 1231*] Thucca, III, 1668.
    Thuribula iussu Domini conflata, III, 1144. Thurificati III, 763.
    TIBERINUS, 570.
    Tibiam inflare, 785.
    Timida Regia, III, 1069.
    Timisa, III, 1068.
    Timor est fundamentum spei et fidei, 747. Timor innocentie custos, 202. Timore cogitur qui timetur, 219.
    Tinctio hereticorum sordida et profana, 409. Tinctio profana, III, 1129.
    Tinea anime, 643.
    TOBIAS, 588. Tobias per corporis sui cladem creuit ad laudem, ibid. Tobie mandata ad filium, 617. Tobie patientia laudatur, 634. Tobias confessionem suam Deo seruat, 668.
    Toge pacem non habent, 551.
    Torcularis calcatio et pressura, 378.
    Tormentorum descriptio, 241. Tormenta superare post exsilium, 319. Tormenta quibusdam defuerunt, 328. Tormentorum ui subacti, 347. Tormentorum tarditas ad gloriam proficiens, 415. Tormenta uenerunt, 476. Tormenta paucorum exempla sunt omnium, 484. Tormenta longa, 553. Tormenta uerborum, 555. Tormenta que finem non habebunt, 562. Tormenta martyrii, 630. Tormenta contemnere nec horrere, 793. Torti torquentibus fortiores, 246.
    Toruus aspectus inuidiosi, 644.
    Tractantes episcopi, 352. Tractante episcopo, III, 781. Tractatu habito, 345; III, 778.
    Traditio, III, 1129, 1136, 1158. Traditum est unam esse fidem, unam Ecclesiam, III, 1136. Traditio Dominica, 373, 387, 389. Traditio diuina, 340; III, 704, 1027. Damnari debet quidquid iudicatur contra solemnissimam obseruationem omnium sanctorum, III, 1185. Stephanus papa decernit nichil esse innouandum, nisi quod traditum est, III, 1129. Traditio ecclesiastica, III, 1183. Obseruationis antiquissime quanta auctoritas, III, 1185. Traditio humana, 383; III, 1130, 1159. Diuine dispositioni non anteponenda, III, 1130. Traditio noua sacrilege institutionis, 334.
    Traditores Scripturarum, 433.
    Tranquillitas et securitas in quo posite, 220.
    Transcriptionis facultas, 316.
    Transpuncte mentis alienatio, 491.
    Transuersariis et compedibus pedes cunctati, 416.
    Tremor in labiis inuidi, 644.
    Tria Fata, 278.
    Tribus duodecim Isrel scinduntur, 505; III, 1142.
    Trinitas. Trinitatis sacramentum in nouissimis temporibus manifestatum, 541. Tres unum sunt, III, 1200. Trinitatis insinuatio, III, 1119. Unus Deus Pater, Filius et Spiritus sanctus, III, 1120. Tres unum sunt, III, 1117. Sine Patre aut contra Patrem prodesse Filius solus non potest, III, 1119. Nec potest esse spes salutis nisi duobus simul cognitis, III, 1120. Qui non tenent Deum Patrem, nec Filium nec Spiritum sanctum tenere possunt, III, 1160. Non potest a Christo Spiritus separari, III, 1132. Trinitatem Nouatiani agnoscunt ut Catholici, III, 1143. Non est maior mittente qui missus est, III, 1132.
    Triticum non rapit uentus, 507.
    Triumphi martyrum, 291.
    Tropeum crucis, 564.
    TROPHIMUS, III, 763, 777, 778.
    Tuba precum, 313. Tuba militaris, 654. Tube clangores, 785.
    TUBURBU, III, 1062.
    Tuchabori, III, 1061.
    Tumentes uulnerum sinus, medicus manu parcente contrectat, 477.
    Tumor damnatur in Christianis 238. Tumor superbus, 396.
    Tumultum nemo moueat fratribus, 432.
    Tunica Iesu Christi non diuiditur, 505.
    TURASIUS presbyter, 434.
    Turpes turpis infamat, 212.
    Tutela diuina, III, 827. Tutela datur fidentibus, 630. Tutela non competit clericis, 398. Concilii statutum ne quis de clericis tutorem uel curatorem testamento constituat, ibid.
    Tutus nemo est periculo proximus, 366.
    Tympana Domino seruierunt, non idolis, 782. Tympana in Scripturis leguntur, ibid.
    Tyrannus infestus sacerdotibus, III, 774. Tyrannicus terror, III, 1054.

U
    Ulule, III, 1068.
    Unanimitas et concordia, 341. Unanimitas fidei et ueritatis, III, 1156. Unanimitatis uinculum, 1157. Unanimitas Christiana, III, 1142. In Ecclesia Dei nonnisi concordes et unanimes habitant, ibid. Unanimitas deprecantium, 508.  Dominus unanimitatem in precibus discipulis suadet, ibid. Unanimitatis sacramentum, III, 799. Unanimitatis exempla, III, 831. Unanimitas sub apostolis olim fuit, 518. Unanimis consensio, 500.
    Undas circumspumantes uirtus superat, 790.
    Ungi debet baptizatus, III, 1040.
    Ungula effodiens, 213, 476. Ungule pulsantes ac latiantes, 246. Ungula resultans recurrat in uulnus, 789.
    Unitatis origo, 499 et seq. Unitatis uinculum, III, 995, 1156. Unitatis sacramentum, 504; III, 1116, 1136. Unitatis diuine ratio, III, 1111. Unus et idem Dominus, qui habitat in nobis, coniungit ubique suos uinculo unitatis, III, 1157. Unitas a Domino tradita, III, 704. Unitas euangelici sacramenti, 343. Unitas institutionis catholice, 340; III, 711. Unitas Ecclesie catholice, 345, 410; III, 702, 711, 732, 768, 787, 790, 791, 1046. Unitatis origo in Petro, III, 1114. Unitas sacerdotalis exorta ab Ecclesia Romana, III, 818, 821. Unitas separari et diuidi non potest, III, 1176. Unitas scindi non potest, 517. Unitatem scindens grauiter peccat, 539. Unitatis et pacis inimicus, III, 829. Unitatis diuine inimicus, III, 1142. Unitatis tenacitas ac firmitas, 631. Unus actus et una consensio secundum Domini precepta, 274.
    URANIUS, 282.
    URBANUS confessor, III, 718, 720, 736.
    Urbici clerici, 334.
    Usura uituperatur, 471. Usura uetita, 759.
    Uthina, III, 1063.
    Utica, III, 1066.
    Utilius quedam tacentur in preceptis, 782.
    Uua melius uestitur erumpentibus pampinis, 791. Uue sanguis, 378.
    Uxor a uiro non discedat, 774.

u
    uaga, urbs Africe, III, 1064.
    uALENTINIANI, III, 1112. ualentinus hereticus, III, 1158. ualentini baptismus, III, 1133.
    uALERIANUS imperator, 430.
    uapor estuantium delictorum, 296.
    uasa aurea uel argentea, 344, 416; III, 791.
    uastitas armentorum, 479.
    uENANTIUS episcopus, III, 1021. uenantius a Timisa, III, 1068.
    uenditio liberorum, 437.
    uenefici, 530. uenenum pro remedio, 336. uenena subuertende ueritatis, III, 1112. uenena fellis 650. uenenati sermonis contagium, III, 828.
    uenter solutus in fluxum, 591.
    uentilare preces nostras non debemus, 522.
    uENUS calua, 571.
    uENUSTUS martyr, 281.
    uERIANUS episcopus, III, 852.
    ueritatis imago, III, 1111. ueritatis origo, 498. Quenam sit origo ueritatis et caput, 499. ueritatis sacramentum, III, 1122. ueritatis caput et origo, 509. ueritas cogit ad bonum, 546. ueritas euangelica, 336; III, 1118, 1147. ueritas Spiritus sancti, III, 998. ueritatis plenitudo ueritatem prefigurate imaginis adimpleuit, 377. ueritas Christiana, III, 1119. ueritas ecclesiastica, III, 1111, 1112. ueritatis ecclesiastice lumen, III, 1173. ueritatem facti destruere nichil prodest, 596. ueritatis hostes, 293. ueritatis inimicos ignis absumet, 793. ueritas facinoris dolore corporis exprimitur, 554.
    uernaculi dii Romanorum, 569.
    uERULUS a Rusiccade, III, 1070.
    uestigia cognationis, 322. uestigia gloriarum, 267.
    uestis algentibus deest, 417. uestis pretiose cultus, 489. uestium insignia, 450. uestis debet esse congrua, 653. uestem muliebrem induere non licet uiris, 363.
    uetustate temporis frustratur quod de seculo cupitur, 796. In uetustate permanere, III, 1170.
    uicaria ordinatio, III, 1168. uicarius et successor, III, 996, 997. uicarii Cypriani absentis duo episcopi et duo presbyteri, 330. uicarie littere, III, 975.
    uicem malis non reddendam, 750. Ad reddendam uobis uicem minor est nostra mediocritas, 265.
    uictima debet presentibus fratribus immolari, III, 976.
    uICTOR episcopus, 331, 359, 364; III, 852, 1021, 1036. uictor quondam presbyter, III, 1014. uictor ex lectore diaconus, 240. uictor in metallo constitutus, 414, 420. uictor a Gor, III, 1066. uictor ab Assuras, III, 1070. uictor ab Octauo, III, 1071
    uictores in secundo prelio, 476.
    uICTORIA coniux Felicis presbyteri, 272.
    uictoriana, III, 1068.
    uICTORICUS episcopus, III, 852, 1021. uictoricus a Thabraca, III, 1063.
    uICTORINUS martyr, 281.
    uicus Cesaris, III, 1062.
    [Col. 1232*] uiduarum cura commendatur, 326, 327. uidue antequam nupte, 459. uidua que pauit Eliam, 614, 615. uidue probate honorande, 771. uidue protegende, 778. uidua Euangelii, 613.
    uigilat in pluma, diues infelix, 218.
    uigor episcopatus, 394; III, 797. uigor euangelicus, III, 764, 1032. uigor fidei sincerus, 268. uigor fidei, III, 775, 518. uigor conscientie uictricis, 419. Continentie uigor, III, 786.
    uINCENTIUS episcopus, III, 1021. uincentius a Thibari, III, 1066.
    uincit semel qui statim patitur, 266. uinci non potest Christianus, III, 832. uicti nolunt succumbere, III, 1145.
    uinculum Christiane caritatis, III, 703. uinculum unitatis, 405; III, 1157. uinculum fidei, III, 1127. Charitatis et unitatis uinculum, III, 1156. uinculum fortissime caritatis, 418. uinculum pacis et concordie, III, 1050. uinculi maritalis pudor, 360. uincula Christianorum sunt ornamenta, 416.
    uindicta Christianorum, 637, 638, 673. uindicta pro persecutione, 557.
    uinea Domini Sabaoth, domus Isrel est, 383. uineam grando debilitat, 549.
    uir grauis non facile flecti debet, III, 782. uiri caput est Christus, 669. uir infra uirum iacens inter feda luctamina, 785. uiris uetitum induere uestem muliebrem, 363.
    uirga ferrea, 344, 791.
    uirgines se Christo dicauerunt, 443. Tam carne quam mente se Deo uouerunt, ibid. uirgines que se ex fide dicauerunt Christo caste perseuerent, 366. Si perseuerare non possunt uel non uolunt, melius est ut nubant, ibid. uirgines que statum suum semel firmiter tenere decreuerunt, 364. Christo dicate et ipsius sanctitati destinate, 369. Natiuitatis iterate maior sanctitas in uirginibus, 463. uirgines caste perseuerantes, angelis Dei equales, 463. Resurrectionis gloriam iam tenent, ibid. Flos ecclesiastici germinis, 443. Illustrior portio gregis Christi, ibid. Dei imago, ibid. Per eas floret Ecclesie fecunditas, ibid. Excedunt cum gloria sua, 592. Premium uirginum, 443, 461. uirginitatis laus, 443; III, 786. uirginitatis bonum, 753. uirginum Dominus et caput Christus, 462. Dominus non iubet sed hortatur ad uirginitatem, 463. uirgines corrupte non mariti sed Christi adultere, 370, 443. uirginibus corruptis penitentia plena imponitur, 370. Magna supplicia pro amissa uirginitate, 459. Frequenter Ecclesia uirgines suas plangit, ibid. Plurime uirgines corrupte per illicitas et periculosas coniunctiones, 366. uirgines cum masculis habitare non debent, 365. Corrupte uirgines ex ornatu, 451. Nimis corrupte a cetu uirginum arcende, 456. Ne perdant alias que perierunt, 457. Auro et margaritis ornate ornamenta cordis perdiderunt, 462. Soli Domino ornari debent, 443, 444. uirgo non est que sic uiuit ut amari possit, 448. Pudica non est que suspiria adolescentium post se trahit, ibid. uirgo non solum esse sed et intelligi et credi debet, 445. uirgo dum oblectat alios ipsa polluitur, 458. Aduersus uirgines diuites, que bonis suis uti se debere contendunt, 446. Meror de periculo uirginum captiuarum, 360. Sepe obstetrices falluntur in probandis uirginibus, 367. Iubet Cyprianus inspiciantur uirgines diligenter, ibid. uirginalis conscientia, III, 769. uirginitas immaculata, 801.
    uIRTIUS presbyter integerrimus, 332.
    uirtutes omnes solent fieri in nomine Christi, III, 1196, 1198. uirtutem uerbis preferre, 596.
    uirus malorum blandientium occultum est, 215. Multiformi genere peccandi per improbas mentes nocens uirus operatur, 214. uirus discordiarum exclude, 650.
    uisio oblata Celerino, ne lectoris munus recuset, 321. uisiones, 595; III, 861, 862. Somnia et uisiones inepte quibusdam uidentur, 407. uisiones nocturne, 253.
    uite eternitas, 267. uita hic aut amittitur aut tenetur, 561.
    uitiorum furentium uarietas, 553. uitiorum enumeratio, 585. uitiorum assertores blandi, 781.
    uiuendi tenor, 442. uiuimus per Christum, 418
    uolucres Deus pascit, 610.
    uoluntas Dei fiat in nobis, 529, 530. uoluntatem Dei facere debemus, 594.
    uotum Deo reddendum, 752. Membra per uotum Deo dicata, 360. Membra in eternum continentie honore pudica uirtute deuota, 457 et seqq. Pudori corpora uoto dicata, 458.
    uox purificatione confessionis illustris, 268. uocis prostitute audacia uenalis, 214.
    uulgus stultum et credulum, 573.
    uulnera conscientie, 604. uulnerum gloria, 319. uulnerum gloria uictoriam fecit, gloriam cicatricum memoria custodit, 322. uulnerum clara signa, ibid.
    uultus minax inuidiosi, 644.

 X
    XISTI episcopi Romani martyrium, 430.

Z
    ZACHARIAS occisus in templo, III, 825, 667.
    Zama, III, 1068.
    Zelare non modicum crimen est, 639. Zelus diuine fidei,  III, 1115. Zeli insania, 833. Zeli dolor, 369. Zelus amicitiam abscindit, 585. Zeli pernicies late patet, 642. Zelus excecans, ibid. Zeli stimulus prouocat, 641. Zeli uulnera abstrusa sunt et occulta, 644.
    Zelotypi discipline Christi, 280.
    ZETUS episcopus, III, 715.
    Zizania in Ecclesia, 344.
    ZOSIMUS a Tharassa, III, 1069.







SYLLABUS RERUM QUAE IN HOC TOMO CONTINENTUR.



 CONSPECTUS TOTIUS EDITIONIS. SIGLIORUM explicatio.
    PRAEFATIO, in qua, post enumeratas S. Cypriani operum editiones, de S. Martyris doctrina pluribus disseritur, auctore D. Prud. Maran., O. S. B. 10
    I.---Cypriani sententia de unitate et infallibilitate Ecclesie. 15
    II.---Refelluntur qui episcopos apud Cyprianum iure diuino a presbyteris distingui negant. 21
    III.---Primatus Ecclesie Romane a S. Cypriano semper agnitus. 23
    Iu.---De dissensione S. Cypriani cum S. Stephano. Nullum Baptisma probatum Stephano, nisi quod ex prescripta a Christo forma datum esset. 27
    u.---S. Cyprianus sententiam aduersariorum minus intellexit. De Baptismo in Christi nomine. Stephani sententia orta ab Apostolis. 31
    uI.---Quibus potissimum rationibus sese S. Cyprianus defenderit. Nec sacramenta a malis in Ecclesia administrata, nec traditionem reiecit. 35
    uII.---Confirmationem non confundit S. Cyprianus cum impositione manuum in hereticos redeuntes. Confirmationem inter sacramenta enumerat. 39
    uIII.---Penitentie sacramentum ex S. Cypriani testimoniis defenditur, quam necessarium iudicauerit, quam sancte administrari uoluerit ostenditur. Nonnulla illius dicta explicantur. 42
    IX.---Utrum in Africa ante S. Cyprianum grauissimis criminibus negata fuerit communio post penitentiam. 47
    X.---Utrum noua sub S. Cypriano inducta sit disciplina, ac pristina seueritas in solos apostatas et desertores retenta. 51
    XI.---Utrum S. Cyprianus lapsis in decursu penitentie morientibus pacem negauerit, his tantum exceptis qui libellos a martyribus acceperant. 55
    XII.---Utrum concilium Carthaginense penitentiam sacrificatis per totum uite tempus imposuerit. 59
    XIII.---De Christi in Eucaristia presentia. 61
    XIu.---De communione sub utraque specie. 65
    Xu.---S. Cypriani sententia de Sacrificio, de Purgatorio et inuocatione Sanctorum. 67
    XuI.---De Christi diuinitate, eiusque gratia. 71
    uITA S. CYPRIANI, cura D. Prudentii Maran. adornata. 73
    I.---De S. Cypriano nondum Christiano. Distinguendus est a Cypriano Antiocheno. 75
    II.---De S. Cypriani conuersione. Catechumenus bona sua distribuit, seque uoto continentie astringit. Incertum quo anno et tempore baptizatus. 77
    III.---De studiis et scriptis S. Cypriani a Baptismo usque ad Ordinationem. 81
    Iu.---Cyprianus presbyterium et sacerdotium statim accipit. Quo anno ordinatus episcopus. Res geste et scripte in primordiis episcopatus. 82
    u.---De persecutione Decii eiusque initiis, ac de magno lapsorum et confessorum numero. 86
    uI.---In quo positum eorum delictum qui libellatici appellati sunt. 89
    uII.---Cyprianus secedit in persecutione iustissimis de causis. 93
    uIII.---De litteris cleri romani Carthaginem missis, postquam Cyprianum secessisse nuntiatum est. 95
    IX.---De prima Cypriani Romanorum litteris responsione. De tredecim litteris ante secundam responsionem scriptis et simul cum illa Romam perlatis, ex quibus multas desiderari ostenditur. 96
    X---Ordo epistolarum Cypriani ante decimam quintam ad Romanos scriptam; ac primo de quinta et nona. Referenda ad aliud tempus trigesima septima. 99
    XI.---Quinque S. Cypriani littere de lapsis. Facinus presbyterorum qui communionem lapsis dederant, non dissimulauit.---Non suspensionem, sed excommunicationem illis minatur. 101
    XII.---De epistola quinta decima S. Cypriani et pluribus aliis paulo post nouo tumultu exorto scriptis. 106
    XIII.---De epistola Celerini ad Lucianum et responso Luciani. 108
     XIu.---Scribit S. Cyprianus ad clerum de ordinatione Saturi et Optati. uarie lapsorum ad S. Cyprianum littere. Clerus remouet a communione sua Gaium Diddensem. Quo tempore littere XXu et XXIX scripte. De cleri Romani et confessorum litteris. 110
    Xu.---Persecutio recrudescit: pax futura S. Cypriano reuelatur. Res interim ab eo geste et scripte anno 250 exeunte recensentur. 113
    XuI.---uicarios pro se mittit Cyprianus. Mine Felicissimi. 115
    XuII.---Schisma Felicissimi, anno 251 ineunte. Nouatus unus ex quinque schismaticis presbyteris. De Epistola XL Cypriani. 117
    XuIII.---Redit Cyprianus, persecutione sopita, et cum collegis deliberat de causa lapsorum; sed ante concilium scribit librum de Lapsis. 119
    XIX.---Prudentia S. Cypriani in comprimendo schismate Nouatiani, et confirmando episcopatu S. Cornelii. 123
    XX.---Quo tempore erupit schisma Nouatiani. 125
    XXI.---Quo tempore ordinatus Nouatianus. 128
    XXII.---Ordo rerum a S. Cypriano gestarum in causa Cornelii. 131
    XXIII.---Noui conatus Nouatiani. Reditus confessorum Romanorum in Ecclesiam hortatu Cypriani: id ante concilium Romanum anni 251 contigisse ostenditur. 133
    XXIu.---De gestis et scriptis S. Cypriani anno 252, ante persecutionem. 136
    XXu.---Persecutio reuelatur Cypriano. Hortatur Thibaritanos ad certamen. Lapsis penitentibus pacem restituit in concilio, quod ab alio idibus Maii habito distingui debet. 141
    XXuI.---S. Cornelio gratulatur confessionis laudem S. Cyprianus. Confessores Carthaginenses exhortatur per Epist. LXXXI, que in hac persecutione scriptam fuisse ostenditur anno 252. 142
    XXuII.---Mira caritas S. Cypriani in pestis calamitate. Religionem defendit aduersus Demetrianum. Totius ecclesie Carthaginensis prolixa in redimendis captiuis liberalitas. 146
    XXuIII.---De libris et epistolis post persecutionem scriptis sub ualeriano atque in primordiis Stephani pape, anno 253 et 254. 149
    XXIX.---Dissensiones de Baptismo exort anno 253 exeunte: ac S. Stephanus ante cum Orientalibus quam cum Afris certauit. 152
    XXX.---Ordo et series rerum in Africa gestarum annis 255 et 256, usque ad concilium tertium Carthaginense. 155
    XXXI.---De concilio tertio Carthaginensi. Mittit Cyprianus Rogatianum diaconum ad Firmilianum. De epistola Firmiliani ad Cyprianum. 160
    XXXII.---Nonnulle obseruationes adduntur in hanc de Baptismo controuersiam. 164
    XXXIII.---De Epistola LXIII Cypriani aduersus eos qui aquam solam in matutino sacrificio adhibebant. 166
    XXXIu.---Confessio et martyrium Cypriani. 167
    XXXu.---De libris Cypriano ascriptis, ac primum de tribus epistolis a Baluzio uulgatis. Recensentur libri de Spectaculis, de Laude martyrii, de Rebaptismate, de Pudicitia, ad Nouatianum, etc. 171
    XXXuI.---De singularitate clericorum, epistola Celsi ad uigilium, et nonnullis aliis. 174
    XXXuII.---De S. Cypriani Antiocheni penitentia, et aliis duobus libellis ad eum pertinentibus. 178
    Notitia codicum manuscriptorum qui ad hanc editionem adornandam adhibiti fuere. 181
    Ordo epistolarum S. Cypriani quem Pamelius et Baluzius secuti sunt, comparatur cum ordine editionis Oxoniensis et noue Parisiensis. 185
    Tractatus. 187
    Opuscula uulgo ascripta S. Cypriano, ex editionibus Oxoniana et Baluziana. 187
    Ordo epistolarum et tractatuum S. Cypriani, accommodatus ad ea que in uita sancti Martyris disseruit D. Maran. 189
     DIuI THASCII CAECILII CYPRIANI EPISCOPI CARTHAGINENSIS ET MARTYRIS OPERUM PARS PRIMA.---EPISTOLAE. 191
    EPISTOLA PRIMA. Ad Donatum.---Cum donato Cyprianus sermonem habet de rebus diuinis; ac gratiam Dei per Baptismum collatam commendans, quantum sit mutatus ab illo significat, et ad oculum demonstratis mundi erroribus, ad contemptum eius, ad assiduam denique lectionem et orationem adhortatur. 191
    EPIST. II. Cleri Romani ad clerum Carthaginensem de secessu diui Cypriani---Clerus Romanus post secessum Cypriani pro suo zelo fidei, clerum Carthaginensem officii sui admonet, ac instruit quid circa lapsos, interea dum abest illorum episcopus, fieri oporteat. 225
    EPIST. III. Ad presbyteros et diaconos Rome consistentes.---Epistola familiaris. 230
    EPIST. Iu. Ad presbyteros et diaconos.---Hortatur clerum suum diuus Cyprianus, iam in secessu constitutus, ut uice sua rite fungantur, neue quid aut constitutis in carcere aut ceteris pauperibus desit: deinde ut plebem in quiete contineant, ne, si glomeratim ad martyres in carcere uisitandos concurrant, tandem id illis interdicatur. 232
    EPIST. u. Ad presbyteros et diaconos.---Confessores sui officii uult admoneri a clero, ut humilitati dent operam, ac presbyteris ac diaconis morem gerant; obiter etiam secessus sui causam reddit. Est autem etiam hec e numero Epistolarum XIII, de quibus infra Epistola Xu. 233
    EPIST. uI. Ad Rogatianum presbyterum et ceteros confessores.---Rogatianum et ceteros confessores exhortatur ad disciplinam obseruandam, ne qui Christum uoce confessi fuerant operibus abnegare uiderentur: obiter increpans quosdam eorum, qui extorres facti ob fidem, in patriam tamen iniussi reuerti non uerebantur, atque hoc est quod Cyprianus infra dicit, Epistola Xu, extorribus quando oportuit obiurgationem non defuisse: nam in secessu scriptam hanc Epistolam patet. 235
    EPIST. uII. Ad clerum, de precando Deo.---Eiusdem fere est argumenti cum duabus precedentibus, preterquam quod hic ad preces exhortetur assiduas. 240
    EPIST. uIII. Ad martyres et confessores.---Martyres Africe Cyprianus miris modis a constantia commendans inuitat ad perseuerantiam, exemplo Mappalici, eorum college. 245
    EPIST. IX. Ad clerum, de quibusdam presbyteris qui temere pacem lapsis dederunt, necdum sedata persecutione, et citra conscientiam episcoporum. 250
    EPIST. X. Ad martyres et confessores qui lapsis petierunt pacem dari.---Martyres et confessores consilio suo quantum potest ad Dominica precepta S. Cyprianus reuocat. 253
    EPIST. XI. Ad plebem.---Plebi ipsi, quantum potest, animum componit S. Cyprianus, et ut in ecclesiastica disciplina seruentur instruit. 256
    EPIST. XII. Ad clerum, de lapsis et catechumenis, ne uacui exeant.---Cum quidam de lapsis audaci flagitatione proruerent ut pacem sibi a martyribus et confessoribus promissam extorquere niterentur; de hoc bis ad clerum litteras facit S Cyprianus, ut illorum uiolentiam mitiget, et exomologesi facta cum pace ad Dominum remittantur. 259
    EPIST. XIII. Ad clerum, de his qui ad pacem festinant. Ad pacem per penitentiam ueniendum, illa autem agitur seruando mandata. Infirmitate pressi, si martyrum suffragiis subleuentur, ad pacem admitti possunt: ceteri usque ad pacem Ecclesie factam detinendi. 260
    EPIST. XIu. Ad presbyteros et diaconos Rome consistentes.---Secessus sui et eorum que in illo gessit, rationem reddit, missis Romam in sui purgationem, quas ad suos scripserat Epistolarum exemplis, imo iisdem quibus illic, uerbis utitur. Cf Ep. XXII, ad Cler. Rom. 261
    EPIST. Xu. Ad Moysen et Maximum et ceteros confessores.---Suaui hac in epistola Cyprianus martyrum animos sua fide et confessione robustos suis allocutionibus recreat; felicitates eorum condignis laudibus prosequens ad multo ardentiorem celestis glorie cupiditatem accendit. 265
    EPIST. XuI. Confessorum ad Cyprianum.---Libellus martyrum nomine a Luciano scriptus. 268
    EPIST. XuII. Ad presbyteros et diaconos, de precedenti et duabus sequentibus epistolis.---Nulla ratio habenda libellorum martyrum, ante pacem Ecclesie redditam. 269
    EPIST. XuIII. Caldonii ad Cyprianum.---Cum lapsorum quidam, noua urgente persecutione, Christum confessi essent atque adeo antequam in exsilium proficiscerentur, pacem peterent, consulit Cyprianum Caldonius an pax illis danda foret. 272
    EPIST. XIX. Respondet Caldonio.---Nihil peculiare agit hac epistola Cyprianus, quam quod Caldonii sententie ecedit, iis nempe lapsis pacem negandam non esse, qui uera penitentia et Christi nominis confessione illam meruerint, atque adeo sibi reddiderint. 237
     EPIST. XX. Celerini ad Lucianum.---Celerinus pro sororibus suis Rome lapsis, pacem a confessoribus Carthaginensibus petit. 274
    EPIST. XXI. Lucianus respondet Celerino.---Lucianus Celerini petitioni annuit. 279
    EPIST. XXII. Ad clerum Rome consistentem, de multis confessoribus, et de Luciani inuerecundia et Celerini confessoris modestia.---His litteris Cyprianus clerum Romanum certiorem reddit de seditiosa lapsorum postulatione, ut ad pacem restituerentur et de inuerecundia Luciani. Que quo melius intelligantur, litteras tum suas, tum Celerini et Luciani transmittendas curat Cyprianus. 282
    EPIST. XXIII.---Hec epistola abest, non reipsa, sed numero. 286
    EPIST. XXIu. Ad clerum, de litteris Romam missis et de Saturo lectore et Optato hypodiacono factis.---Clerus hac epistola certior fit Ordinationis Saturi et Optati, et de iis que Romam scripsit Cyprianus. 287
    EPIST. XXu. Ad Moysen et Maximum et ceteros confessores.---Epistola hec est gratulatoria ad confessores Romanos. 288
    EPIST. XXuI. Moyses, Maximus, Nicostratus, et alii confessores respondent precedenti epistole.---Solatia que ex Cypriani litteris perceperant Romani confessores, grati agnoscunt.---Martyrium non pena, sed felicitas.---uoces euangelice faces ad inflammandam fidem.---In lapsorum causa Cypriani sententie acceditur. 290
    EPIST. XXuII. Cyprianus lapsis.---Argumentum huius epistole infra habes Epistola XXIX. »Litteras, inquit, ad me fecerunt, pacem non dandam sibi postulantes, sed quasi iam datam sibi uindicantes, quod dicant Paulum omnibus pacem dedisse, sicut in litteris eorum quarum exemplum ad uos transmisi, legetis, simul quid et ego eis breuiter rescripserim.« Desideratur autem lapsorum epistola ad quos rescribit. 300
    EPIST. XXuIII. Ad presbyteros et diaconos.---Argumentum huius epistole satis conuenit cum precedenti, ac puto eam esse de qua in sequenti epistola loquitur; laudat enim clerum suum, quod Gaium Diddensem presbyterum et diaconum eius, qui lapsis temere communicabant, communione mouissent, et ut de aliis quibusdam id ipsum fiat hortatur. 302
    EPIST. XXIX. Ad presbyteros et diaconos Rome consistentes.---Clerus Romanus certior redditur de temeritate lapsorum qui pacem deposcebant. 304
    EPIST. XXX. Presbyteri et diaconi Rome consistentes ad Cyprianum.---Ecclesia Romana sententiam suam de lapsis cum Carthaginensis decretis consentientem proponit.---Lapsis adhibita indulgentia ad Euangelii normam exigitur---Pacem confessoribus concessam gratia tantum et fauoribus inniti inde constat quod lapsi ad episcopos remittantur.---Seditiosa pacis postulatio Felicissimi factioni imputanda. 305
    EPIST. XXXI. Cleri Romani ad Cyprianum.---Quod paucis epistola precedenti, nunc latius et solide tractat clerus Romanus, respondens alteri quoque epistole Cypriani, e qua uerba aliquot citat, que exstare non putatur; obiter etiam gratias agit Cypriano pro missis litteris ad martyres et confessores Romanos. Scripta est autem, uti et precedentes cleri Romani, uacante Sede, post mortem Fabiani. 309
    EPIST. XXXII. Ad clerum Carthaginensem de missis Romam et acceptis inde litteris.---Monetur clerus Carthaginensis ut litteras cleri Romani et Cypriani responsa communicanda curet. 318
    EPIST. XXXIII. Ad clerum et plebem, de Aurelio lectore ordinato.---Clero et plebi renuntiat Cyprianus Aurelium confessorem a se lectorem ordinatum, obiter uirtutis illius et animi constantiam commendans, quibus etiam, ulteriorem gradum in Ecclesia merebatur. 319
    EPIST. XXXIu. Ad clerum et plebem, de Celerino lectore ordinato.---Argumentum pene eiusdem est cum precedenti, preter quam quod multis commendet Celerini in confessione fidei constantiam. Utramque autem in secessu scriptam ipse contextus circumstantie satis indicant. 322
    EPIST. XXXu. Ad eosdem, de Numidico ordinato presbytero.---Nuntiat clero et plebi Numidicum a se ordinatum presbyterum, paucis dignitatem illius commendans. 326
    EPIST. XXXuI. Ad clerum, de cura pauperum et peregrinorum.---Monet ne glomeratim martyres uisitent, ne uiduas, infirmos, pauperesue aut peregrinos negligant. 328
    EPIST. XXXuII. Ad clerum, ut confessoribus in carcere constitutis omnis humanitas prebeatur.---Hortatur clerum suum ut omnis humanitas et cura adhibeatur circa confessores, tum uiuos, tum in carcere defunctos; ut dies mortis eorum diligenter annotentur, ad celebrandam quotannis eorum memoriam; denique ut pauperum etiam non obliuiscantur. 329
     EPIST. XXXuIII. Ad Caldonium, Herculanum et ceteros, de abstinendo Felicissimo.---Felicissimus, una cum seditionis sue sociis, a communione omnium arcendus. 331
    EPIST. XXXIX. Caldonii, Herculani et ceterorum epistola ad Cyprianum, de abstento Felicissimo cum suis.---Quod iusserat illis epistola precedens, perficiunt Caldonius, Herculanus ac ceteri. 333
    EPIST. XL. Ad plebem, de quinque presbyteris schismaticis factionis Felicissimi.---Quemadmodum epistola ante hanc secunda clero, sic nunc plebi nuntiat Cyprianus uitandum Felicissimum, cum sue factionis quinque presbyteris, qui tum lapsis sine discrimine pacem dabant, tum seditionem et schisma aduersum se concitarent. 334
    EPIST. XLI. Ad Cornelium, quod ordinationem Nouatiani non receperit.---Nuntii a Nouatiano missi, qui illius ordinationem Ecclesie Carthaginensi significauerant, a Cypriano reiiciuntur.  341
    EPIST. XLII. Ad Cornelium, de ordinatione eius a se comprobata et de Felicissimo.---Excusat se Cyprianus quod indubitatam fidem non habuerit ordinationi Cornelii, priusquam ad se peruenirent littere collegarum Caldonii et Fortunati, quibus illa legitima fuisse comprobatur: idque, ob contrariam Nouatiane partis factionem, obiter repetens, quod illi statim in ipsis primordiis non adheserit, sed potius Cornelio, usque ut adeo criminationes contra hanc suscipere detrectarit.  Ibid.
    EPIST. XLIII. Ad eumdem, quod ad confessores a Nouatiano seductos litteras fecerit.---Argumentum epistole titulus satis indicat; constat autem ex nuntio unam missam hanc epistolam et sequentem cum presenti.  Ibid.
    EPIST. XLIu. Ad confessores Romanos, ut ad unitatem redeant.---Confessores Romanos factione Nouatiani et Nouati seductos hortatur, ut ad unitatem redeant. 342
    EPIST. XLu. Ad Cornelium, de Polycarpo Hadrumetino.---Hac se purgat epistola quid factum sit, ut interea dum Hadrumeti fuerit, non ad Cornelium, sed ad clerum Romanum littere inde a Polycarpi clero fuerint facte, cum tamen antea ipse Polycarpus ad Cornelium potius scripserit. Constat autem ex ipso contextu paulo, post precedentes hanc esse conscriptam.  343
    EPIST. XLuI. Cornelii ad Cyprianum, de confessoribus ad unitatem reuersis.---Cornelius Cyprianum certiorem facit de solemni, quem describit, confessorum ad Ecclesiam reditu.  Ibid.
    EPIST. XLuII. Cypriani ad Cornelium responsum congratulatorium de illorum reditu ex schismate.  Ibid.
    EPIST. XLuIII. Cornelii ad Cyprianum de factione Nouatiani cum suis.---Cornelius Cypriano rationem reddit factionis Nouatiane.  344
    EPIST. XLIX. Cypriani responsum ad Cornelium, de Nouati sceleribus.---Laudat Cornelium quod opportune illum admonuerit, utpote cum postridie quam uenisset ad se nocens factio, litteras illius acceperit. Deinde multis describit Nouati scelera, et schisma prius in Africa ab illo concitatum.  Ibid.
    EPIST. L. Maximi et ceterorum confessorum ad Cyprianum, de suo reditu ex schismate.---Cyprianum certiorem reddunt se ad Ecclesiam rediisse. Ibid.
    EPIST. LI. Cypriani ad confessores, de reditu ex schismate congratulatoria.---Gratulatur Cyprianus confessoribus Romanis de eorum reditu in Ecclesiam et litteris eorum respondet. Ibid.
    EPIST. LII. Ad Antonianum, de Cornelio et Nouatiano.---Cum Antonianus, acceptis litteris a Nouatiano, in partes illius animo propendere cepisset, confirmat illum Cyprianus in priori sententia, ut nempe cum Cornelio, hoc est cum Ecclesia catholica communicare pergat. Quod ut persuadeat, totius tragedie inter Cornelium et Nouatianum historiam texit, et Cornelium uirum optimum et legitime electum, Nouatianum uero multis sceleribus obnoxium illegitimam electionem usurpasse docet: obiter etiam sub initium epistole se excusans de mutata quod ad lapsorum rationem attinet sententia, et sub finem in quo Nouatiana heresis consistat explicans. 347
    EPIST. LIII. Ad Fortunatum et alios collegas, de iis qui per tormenta superantur.---Consultus Cyprianus a collegis num admittendi essent ad communionem lapsi quidem per tormenta superati, respondet, quia triennio iam penitentiam egissent, sibi quidem uideri admittendos esse, sed cum post Pasche solemnia concilium episcoporum apud se futurum esset, se cum illis rem tractaturum. 348
    EPIST. LIu. Ad Cornelium, de pace lapsis danda.---Cum prius statuissent Africani episcopi in concilio quodam, ut lapsi non, nisi diu penitentia acta, admitterentur ad pacem, nisi forte periculum infirmitatis urgeret; iam instante noua persecutione statuerunt, omnibus qui penitentiam egissent  pacem dandam, ut fortiores essent ad passionis prelium. Id episcoporum statutum, totius synodi nomine, nuntiat Cornelio pape Cyprianus, atque adeo non tam ipsius Cypriani quam synodi Africane est hec epistola.  350
    EPIST. Lu. Ad Cornelium, de Fortunato et Felicissimo siue contra hereticos.---In primis monet Cornelium Cyprianus hac epistola, ut Felicissimi et Fortunati contra se calumnias non audiat, nec minis eorum terreatur, sed forti sit animo, sicuti Dei sacerdotem contra hereticos decet, utpote qui pro more hereticis usitato, heresin suam et schismata inceperint ex contemptu unius in Ecclesia episcopi; obiter etiam indicans unde oriri soleant hereses et schismata, ut merito a Morelio inscribatur contra hereticos.  305
    EPIST. LuI. Ad Thibaritanos, de Exhortatione martyrii.---Excusat primum se Cyprianus Thibaritanis quod illos non uisisset, et de persecutione imminente admonet; tum stimulos subdit ad martyrium alacriter subeundum.---Hinc proponuntur exempla piorum a mundi initio qui martyrium passi. In primis que omnia exempla superat Domini nostri passio.---Quid, quod stadii et theatri agones fortiter et alacriter tolerati incitamento sint ad martyrii passiones?---Demum consideretur futura merces, que iam superque ad omnia sustinenda animat et accendit. 351
    EPIST. LuII. Ad Cornelium in exilio, de eius confessione.---Laudat Cyprianus in Cornelio et plebe eius confessionem nominis Christi ad exilium usque, hortaturque ad constantiam et mutuas pro inuicem orationes, tum ob instantem certaminis diem in hac uita, tum post obitum. Meminit autem huius epistole Damasus in uita Cornelii, utpote propter quam calumnia facta, occasionem necis sumpserit tyrannus.  358
    EPIST. LuIII. Ad Lucium papam romanum, reuersum de exilio. Gratulatur Lucio Cyprianus cum collegis de reditu ab exilio, docens dilatam martyria gloriam non minuere. Deinde, indicans diuinitus contigisse Cornelii martyrium et Lucii exilium, ad confundendos Nauatianos, predicit illi instans martyrium; ita Deo ordinante, ut non foris, sed apud suos consummaretur eius martyrium.  358
    EPIST. LIX. Ad Fidum, de infantibus baptizandis.---Corrigendos eos qui putabant ante octauum diem natiuitatis non esse paruulum baptizandum dicit Cyprianus, mox natum rite baptizari posse, cum suis quibusdam cepiscopis, censens.  359
    EPIST. LX. Ad episcopos Numidas, de redemptione fratrum ex captiuitate barbarorum.---Deplorata sub initium captiuitate fratrum Cyprianus sibi per episcopos Numidas nuntiata, mittere se dicit sestertiorum centum millia, adscriptis nominibus singulorum tum fratrum et sororum, tum collegarum, qui aliquid contribuerant. ueri simile est autem factam hanc captiuitatem ab illis Barbaris, contra quos Decius in bellum profectus, interfectus est. Primi autem recens ediderunt hanc epistolam Manutius et Morellius. Ibid.
    EPIST. LXI. Ad Euchratium, de histrione.---Histrionem, si in turpi artificio persistat, communicare prohibet in ecclesia. Neque uero excusari debere quod ipse histrionicam non exerceat, quamdiu illam alios docet; aut ob rei familiaris inopiam, cum ecclesie sumptibus illi alimenta prestari possint; atque adeo, si ecclesie Euchratii bona non sufficiant, Carthaginem monet ut ueniat. 360
    EPIST. LXII. Ad Pomponium, de uirginibus.---Cyprianus cum collegis aliquot Pomponio college respondet: uirgines que statum continenter et firmiter tenere decreuerant, repertas tamen postea in eodem lecto cum masculis, si uirgines adhuc reperte fuerint, communione recepta, admittendas ad Ecclesiam; sin secus, cum non mariti. sed Christi sint adultere, ad plenam penitentiam cogendas: que uero obstinate perseuerant de Ecclesia eiiciendas, obiter interiiciens discipline genus, quo contineri possint in officio uirgines; et quedam de excommunicandi potestate in Ecclesia. 364
    EPIST. LXIII. Ad Cecilium, de sacramento Domini calicis.---Epistola hec et due sequentes nichil aliud quam responsa continent ad Epistolam precedentem, utpote que gratiarum actionem continent: tum pro consolatione litteraria, tum pro subsidio una misso. Ex eo autem quod tres diuerse epistole rescripte sunt ad unicam Cypriani, colligere est, in diuersis metalli fodinis constitutos fuisse episcopos, qui eas scribunt. Quod confirmat epistola LXXX, ubi certi metalli fit mentio. 372
    EPIST. LXIu. Ad Epictetum et plebem Assuritanorum de Fortunatiano quondam eorum Episcopo.---Monet Epictetum et plebem Assuritanorum ut Fortunatianum, quondam episcopum, sed lapsum, episcopatum redire non permittant; tum aliis de causis, tum quod statutum esset ne episcopi  lapsi ad priorem gradum admitterentur. 389
    EPIST. LXu. Ad Rogatianum, de diacono qui contra Episcopum contendit.---Rogatianum episcopum monet Cyprianus, ut diaconi superbiam qui illum contumeliis exacerbauerat cerceat, et audacie sue penitentiam agere cogat, ea occasione denuo repetens quecumque de sacerdotali siue episcopali potestate supra dicta sunt Epistola Lu. Quo autem tempore scripta sit, non satis constat, nisi quod in eadem synodo scriptam cum sequenti, initium utriusque epistole simile persuadeat. 395
    EPIST. LXuI. Ad clerum et plebem Furnis consistentem, de uictore, qui Faustinum presbyterum tutorem nominauit.---Cum, contra concilii episcoporum statutum, Geminius uictor testamento tutorem siue curatorem suum nominasset Geminium Faustinum, presbyterum, prohibet pro illo offerri aut sacrificium pro dormitione illius celebrari; obiter, exemplo leuitice tribus, deducens clericos molestiis secularibus immiscere se non debere. 399
    EPIST. LXuII. Ad Stephanum, de Marciano Arelatensi, qui Nouatiano consensit.---Cum Marcianus, Arelatensis episcopus, Nouatiani sectam secutus multos seduxisset, et se communione ceterorum episcoporum per schisma separasset, monet Stephanum, summum pontificem, ut pro sua auctoritate, absente illo, alium in locum eius substituat, et tum lapsis tum per illum seductis, acta penitentia, pax detur, et ad Ecclesiam reditus concedatur.  401
    EPIST. LXuIII. Ad clerum et plebes in Hispania consistentes, de Basilide et Martiale.---Cum Basilides et Martialis, episcopi, lapsi essent et libellis idololatrie contaminati, laudat Cyprianus cum cepiscopis clerum et plebem Hispaniarum, quod in locum eorum Sabinum et Felicem legitima electione substituissent; presertim cum iuxta Cornelii statutum, episcopi lapsi ad penitentiam quidem agendam admitti possent, sed a sacerdotali honore prohiberentur, obiter etiam quedam attingens de ueteri electionis episcoporum ritu. Sub Stephano autem scriptam esse, contextus indicat.  402
    EPIST. LXIX. Ad Florentium Pupianum, de obtrectatoribus.---Purgat se apud Florentium Pupianum Cyprianus de uariis ab illo obiectis criminibus; et animi eius leuitatem arguit, quod tam temere obtrectatoribus crediderit. Ex eo autem quod dicit se iam tum sex annis episcopatu functum, satis constat sub Stephano scriptam. Ibid.
    EPIST. LXX. Ad Ianuarium et ceteros episcopos Numidas, de baptizandis hereticis.---Contendit Cyprianus Baptismum non esse quo heretici utuntur, nec quemquam apud eos qui Christo aduersantur per gratiam Christi posse proficere.  410
    EPIST. LXXI. Ad Quintum, de hereticis baptizandis.---Respondetur Quinto, in Mauritania episcopo, consulenti de hereticis baptizandis. Ibid.
    EPIST. LXXII. Ad Stephanum papam, de Concilio.---Cyprianus cum collegis in concilio quodam, nuntiat Stephano romano pontifici, a sese statutum esse, tum ut ab hereticis ad Ecclesiam reuertentes baptizentur, tum ut alia conditione non recipiantur episcopi aut presbyteri, ab iisdem uenientes, quam ut communicarent laici.  413
    EPIST. LXXIII. Ad Iubaianum, de hereticis baptizandis.---Interrogatus a Iubaiano de Baptismo hereticorum, Cyprianus rescribit ei se censere hereticos ad Ecclesiam uenientes, Ecclesie Baptismo sanctificari oportere.  414
    EPIST. LXXIu. Ad Pompeium contra epistolam Stephani, de hereticis baptizandis.---Super hanc questionem Cyprianus aperte indicat Stephanum, quem Romane Ecclesie episcopum tunc fuisse didicimus, non solum sibi non consensisse, uerum etiam contra scripsisse atque precepisse.  Ibid.
    EPIST. LXXu. Firmiliani, episcopi Cesaree Cappadocie, ad Cyprianum contra epistolam Stephani.---Eamdem quam Cyprianus  de Stephano sententiam habet, et hanc consensionem sibi congratulatur, Deo gratias agens. Postea Stephani uerba examinans, de baptismate hereticorum, hunc repugnare Paulo apostolo eidemque se consensere manifestat.  415
    EPIST. LXXuI. Ad Magnum, de baptizandis Nouatianis et de iis qui in lecto gratiam consequuntur.---Prior Epistole pars eiusdem est argumenti cum precedentibus preterquam quod hic inculcat de Nouatianis quod in genere prius de omnibus hereticis dixerat; obiter etiam insinuans successionem legitimam in Cathedra Petri, notam esse qua cognosci possit Ecclesia. Secunda parte  eque uerum Baptismum esse docet, qui per aspersionem in lecto fit, atque qui per immersionem fit in ecclesia.  416
     EPIST. LXXuII. Ad Nemesianum et ceteros martyras in metallo constitutos.---Miris preconiis effert martyres ad metallum damnatos, singulis tormentis singula solatia pulchra antithesi opponens. In exilio autem scriptam colligere est, ex illis uerbis: Nisi me ob confessionem nominis relegatum prefiniti termini arcerent. 416
    EPIST. LXXuIII.---Nemesiani, Datiui, Felicis et uictoris responsum ad Cyprianum.---Epistola hec et due sequentes nichil aliud quam responsa continent ad epistolam precedentem, utpote que gratiarum actionem continent, tum pro consolatione litteraria, tum pro subsidio una misso. Ex eo autem quod tres diuerse epistole rescripte sunt ad unicam Cypriani, colligere est in diuersis metalli fodinis constitutos fuisse episcopos qui eas scribunt. Quod confirmat Epistola LXXX, ubi certi metalli fit mentio. 422
    EPIST. LXXIX. Ad eumdem Lucii et ceterorum martyrum responsum.---Argumenti esse eiusdem cum precedenti, uerba ipsa epistole demonstrant, atque adeo non Lucii Romani pontificis, sed Lucii martyris et episcopi Africani epistola est, multo minus autem Cypriani ad Lucium papam. 424
    EPIST. LXXX. Felicis, Iaderis, Poliani, et ceterorum martyrum responsum ad Cyprianum.---Martyres supra dicti subsidium a Cypriano transmissum grati agnoscunt. 425
    EPIST. LXXXI. Cypriani ad Sergium et Rogatianum et ceteros confessores in carcere constitutos.---Rogatianum et collegas confessores, in carcere constitutos consolatur, et exemplo Rogatiani senioris et Felicissimi martyrum animos illis addit. In exilio scriptam epistola ipsa indicat. 426
    EPIST. LXXXII. Ad Successum, de nuntiis Romam reuersis persecutionem nuntiantibus.---Nuntiat Successo episcopo Cyprianus, persecutione acriori iam decreta per ualerianum imperatorem , passum Rome Xistum pontificem uIII idus Augusti, idque ut collegis ceteris significet petit, quo suum quisque gregem ad martyrium animet. Cum autem paulo post mense septembri passus sit Cyprianus, non dubium quin sub finem uite scripta sit hec epistola. 431
    Ad plebem Carthaginis. 435
    Ad Turasium presbyterum. 436
    EPIST. LXXXIII. Ad Clerum et Plebem, de suo secessu paulo ante passionem.---Cum iam, sub finem uite, ad hortos suos reuerso Cypriano nuntiaretur missos esse qui se Uticam ad supplicium pertraherent, secessit. Ne uero metu mortis id fecisse crederetur, hac epistola causam reddit, ut nempe non alibi quam Carthagine, in conspectu suorum, martyrium subiret. 437
    EPISTOLA CORNELII PAPAE AD CYPRIANUM. 438
    PARS II.---OPUSCULA. 441
    LIBER DE HABITU uIRGINUM.---Pontius in uita D. Cypriani paucis huius libri argumentum complectitur: »Quis, inquit, uirgines ad congruentem pudicitie disciplinam et habitum sanctimonia dignum, uelut frenis quibusdam lectionis Dominice cerceret?« Primum, ut paulo fusius argumentum explicem, discipline encomium celebrat, et eius utilitatem Scripturis comprobat, deinde gloriam, decus et merita uirginitatis, et earum que uirginitatem suam Christo uouerant et dicauerant prosecutus, continentiam non in sola carnis integritate, sed et in cultus et ornatus honore docet consistere: neque uero diuitias superfluam cultus curam excusare apud eas que iam seculo renuntiauerant; quin potius, cum moderandum iusto fine cultum prescribat nuptis feminis Apostoli, multo id magis obseruare uirginem oportere etsi itaque locupletes sint, cogitare debere utendum quidem diuitiis, sed ad bonas artes, ad il`la que precepit Deus, expendendas nempe in pauperes. Post hec, ornamentorum ac uestium insignia prostitutis potius feminis conuenire quam uirginibus, docet ex Apoc.; ex Isaie quoque III cap., quam Deum offendant tam uaria, tam sumptuosa muliebria ornamenta deducit. Atque adeo, a superfluo ornatu ad fucorum diuersa genera transitum faciens, non uirginibus dumtaxat, sed et nuptis illa prorsus interdicit, utpote que impune lature non sint, quod facturam Dei reformare, transfigurare et adulterare nitantur. Porro etiam illa uirginibus interdicit que negligentia in usum uenerant, tum nuptiis ne intersint, tum ut promiscuas balneas non adeant. Breui denique epilogo, quid boni contineat continentie uirtus, quoue malo careat, tribus, quod aiunt, uerbis prosecutus, librum hoc epiphonemate concludit: »Durate fortiter, spiritaliter pergite, peruenite feliciter; tantum mementote tunc nostri cum incipiet in uobis uirginitas honorari.« Ibid.
    LIBER DE LAPSIS.---Pollicitus erat frequenter Cyprianus, ubi primum pax Ecclesie reddita foret, se certius quid scripturum de ratione lapsorum: hoc igitur libro promissis satisfacit. Et in primis, ob oculos posita cum gaudio  tam insperata Ecclesie pace, et confessorum ceterorumque stantium in fide constantia et deinde cum dolore summo lapsorum ruinis, ac persecutionis preterite causis explicatis, discipline nempe neglectu et peccatis fidelium; grauiter increpat lapsos quod, ad prima statim uerba minantis inimici idolis sacrificauerint, et non potius, iuxta Christi consilium, secesserint: item quod iam sacrificiis maculati, contra Euangelii legem, ante expiata delicta, ante exomologesin criminis factam uim inferrent corpori et sanguini Domini, et communicationem ac pacem a quibusdam presbyteris sine episcopi sententia extorquerent. Deterritos proinde uindicta diuina lapsorum aliquot qui indigne communicarant , et animatos eorum exemplo qui, quamuis nullo sacrificii aut libelli facinore constricti, quoniam tamen de hoc uel cogitauerunt, hoc ipsum apud sacerdotes Dei dolenter et simpliciter confitentes, exomologesin faciebant; ad confessionem delicti, ad penitentiam publicam, ad satisfactionem plenam multis hortatur. Postremo uitari monet Nouatianos, confutans Scripturis aliquot illorum heresin. 467
    LIBER DE UNITATE ECCLESIAE.---Occasione schismatis Nouatiani, ut suos Carthaginenses deterreret, alioqui non multum ab illo abhorrentes, propter Nouatum et alios quosdam sue Ecclesie presbyteros totius tragedie auctores, librum hunc conscripsit Cyprianus. Atque in primis, postquam, aduersus illorum insidias communitos, ad constantiam hortatus est, hereseon causam esse docet quod caput Ecclesie non queritur, primatus Petri contemnitur, et Cathedra ac Ecclesia una et Episcopatus unus deseritur. Deinde tum Scripturis tum figuris ueteris et Noui Testamenti unitatem Ecclesie comprobat. Porro Nouatiani ambitionem in inuadendo Episcopatu Romano, uelut aliud agens, paucis prosecutus, late deducit neque pro eorum paucitate contra Ecclesiam quidquam facere illud Matth. XuIII: »Ubicumque fuerunt duo uel tres collecti in nomine meo, etc.; neque martyrium illis posse prodesse extra Ecclesiam. Post hec docet non mirari eos oportere quod uigerent hereses, iam olim a Christo predicte ; neque quod confessores quidam Romani schismati consentirent, quippe cum ante obitum nemo beatus sit, et in ipso Apostolorum cetu Iudas proditor extiterit; uitanda item schismaticorum et hereticorum consortia. Ad pacem denique et unanimitatem per Scripturas hortatur. 493
    LIBER DE ORATIONE DOMINICA.---Tres complectitur partes tractatus S. Cypriani de Oratione Dominica, in quo librum Tertulliani de Oratione imitatur. In priore ostendit Orationem Dominicam esse omnium excellentissimam, summe spiritualem et ad impetrandum efficacissimam. In altera uero parte Dominice Orationis complectitur explicationem, septemque eius partes precipuas, Tertulliani uestigiis inherens, decurrit. Demum in tertia parte Orationis conditiones expendit, docetque orationem esse debere, 1o perseuerantem et assiduam, exemplo Christi Domini; 2o uigilantem ac toto corde effusam, exemplo sacerdotis qui »ante orationem, prefatione premissa, parat fratrum mentes dicendo: Sursum corda, et respondet plebs: Habemus ad Dominum;« 3o bonis operibus et eleemosynis consociatam, Tobie instar et Cornelii; 4o omnibus diei horis ac presertim tribus ab Ecclesia orationi destinatis, tertia nimirum, sexta et nona, mane nec non et uespere esse orandum. 521
    LIBER AD DEMETRIANUM.---Demetriano, Africe proconsuli, contendenti Christianis imputari debere bella, famem et pestem quibus tum orbis diuexabatur, quod ab ipsis dii non colerentur, pulchre respondet  ipsos potius ethnicos tantarum cladium causam esse, quod Deum non colerent et Christianos preterea iniustis persecutionibus agitarent. Deinde, ubi illi exprobrauit tormentorum inusitata genera quibus Christianos pre aliis reis torquebat, non ad confessionem, sed ad negationem, deorum impotentiam arguit: tum quod ipsi se defendere nequeant, atque adeo Demetrianus qui illos uindicabat, ab ipsis potius coli quam ipse eos colere deberet; tum quod a Christianis de obsessis corporibus eiecti, quid sint ipsi confiteantur. Neque uero ruinas regum, iacturas opum et similia mala que persecutiones Christianorum diuinitus in uindictam comitabantur, ideo uindictas non censeri, quod illis etiam communes essent, quandoquidem gaudium iis potius sint omnia illa, quam pena. Proinde, dum tempus est, ad mentem redeat hortatur, uel saltem metu iudicii et semper ardentis gehenne ignis. Imitatur autem ipse partim Tertulliani Apologeticum et librum ad Scapulam, partim Minutii Felicis Octauium. 545
    LIBER DE IDOLORUM uANITATE.---Tria potissima huius libri capita titulus ipse complectitur. Primum hinc comprobat  quod reges fuerint et homines potius quam dii, quorum in honorem instituta sunt templa, expressa simulacra, immolate hostie et festi dies celebrati; atque adeo neque exteris neque Romanis quidquam potuisse prodesse illorum cultum, neque illis, sed sorti potius imputandam Romani imperii potentiam, utpote que et uicissitudine quadam contigerit, et suam ipsius originem erubescat: neque uero auspiciis auguriisue quidquam tribuendum ex uano illorum euentu constare; quin potius demonum esse has prestigias, uel ipsis petis, Socrate, Platone, Trismegisto et Hostane testibus, qui et unum Deum et demonas agnouerint. Alterum caput, quod unus sit Deus, tum per monarchie pre ceteris dignitatem maiorem, tum per ipsas uulgi ethnici uoces, O Deus, et similes, paucis manifestum facit. Postremum de Christo, ex Prophetis Iudeorum et Euangelica historia, latius prosequitur. 565
    LIBER DE MORTALITATE.---Paucis argumentum explicat D. Pontius in uita Cypriani: »A quo, inquit, Christiani mollioris affectus circa amissionem suorum aut, quod maius est, fidei paruioris, consolarentur spe futurorum.« In primis enim, ubi predictas docuit eiuscemodi afflictiones a Christo, non timendam docet mortalitatem seu pestem, eo quod ad immortalitatem ducat, atque adeo fidem illi deesse qui non ad meliora festinat. Neque mirum quod Christiano cum gentilibus sint mala huius uite communia cum plus ceteris illis in seculo sit laborandum: atque proinde exemplo sanctorum Iob et Tobie, patientia opus esse, neque murmurandum. Nisi enim precesserit pugna, non posse uictoriam contingere, etc. 583
    LIBER DE OPERE ET ELEEMOSYNA. 601
    LIBER DE BONO PATIENTIAE.---Scripti huius occasionem ita paucis exponit ipse Cyprianus sub finem Epist. ad Iubaianum: »Seruatur a nobis patienter et leniter caritas animi, collegii honor, dilectionis uinculum, concordia sacerdotii. Propter hoc etiam nunc libellum de Bono patientie, quantum ualuit nostra mediocritas, permittente Domino et inspirante, conscripsimus, quem ad te, pro mutua dilectione, transmisimus.« Postquam itaque initio, patientiam ueram a falsa philosophorum distinxit, a patientia Dei, Christi ac iustorum omnium, patientiam christianam commendat. Deinde non utilem modo, sed et necessariam illam esse, tum Scripturis, tum rationibus probat, exemplis item Iob et Tobie; et ut ex opposito sibi uitio magis patientie bonum elucescat, impatientie quantum malum sit prosequitur. Postremo uindicte cupiditatem uituperat, docetque Deo, iuxta Scripturas, permittendam potius, quam nobis arrogandam ultionem. Si quo alio autem in libro, hoc certe, Tertullianum imitatur, librum nempe eius de Patientia. 621
    LIBER DE ZELO ET LIuORE.---Paucis libri huius argumentum reddit in hec uerba D. Pontius in uita Cypriani: »Quis, inquit, liuorem de uenenata inuidie malignitate uenientem, dulcedini remedii salutaris inhiberet?« Principio igitur, postquam eo grauius crimen esse zelum seu liuorem, quo occultius est malum, et originem eius diabolo adscribendam docuit: propositis etiam obiter inuidie exemplis e ueteri Testamento, radicem malorum omnium inuidiam esse, per singula uitiorum genera deducit; atque adeo recte et a Christo et ab Apostolis, non uno in loco, interdictum fraternum odium. Postremo ubi Dei exemplo ad dilectionem inimicorum eos adhortatus est, premiorum coronis propositis ab hoc malo deterret. 637
    EPISTOLA AD FORTUNATUM DE EXHORTATIONE MARTYRII. 651
    Prefatio. Ibid.
    Caput primum.---Quod idola dii non sint, et quod nec elementa uice deorum colenda sint. 655
    Cap. II.---Quod Deus solus colendus sit. 657
    Cap. III.---Que comminatio Dei sit aduersus eos qui idolis sacrificant. Ibid.
    Cap. Iu.---Non facile ignoscere Deum idololatris. 658
    Cap. u.---Quod sic idololatrie indignetur Deus, ut preceperit etiam eos interfici qui sacrificare et seruire idolis suaserint. Ibid.
    Cap. uI.---Quod redempti et uiuificati Christi sanguine, nichil Christo preponere debeamus. 660
    Cap. uII.---Ereptos de faucibus diaboli, et de laqueis seculi liberatos, non debere denuo ad seculum reuerti, ne perdant quod euaserint. Ibid.
    Cap. uIII.---Insistendum esse et perseuerandum in fide et uirtute, et celestis ac spiritalis gratie consummatione, ut ad palmam et coronam possit perueniri. 661
    Cap. IX.---Ad hoc pressuras et persecutiones fieri, ut probemur. 663
    Cap. X.---Timendas non esse iniurias et penas persecutionum, quia maior est Dominus ad protegendum, quam diabolus ad impugnandum. Ibid.
    Cap. XI.---Ante predictum esse quod nos mundus odio habiturus esset, et quod persecutiones aduersum nos excitaret,  et quod nichil nouum Christianis accidat, quando ab initio mundi boni laborauerint, et oppressi atque occisi sint iusti ab iniustis. 665
    Cap. XII.---Que spes et merces maneat iustos et martyres post conflictationes huius temporis et passiones. 673
    Cap. XIII.---Plus nos accipere in passionis mercede, quam quod hic sustinemus in ipsa passione. 674
    TESTIMONIORUM LIBRI TRES ADuERSUS IUDAEOS. 675
    LIBER PRIMUS. Caput primum.---Iudeos in offensam Dei grauiter deliquisse, quod Dominum dereliquerint idola secuti sint. 679
    Cap. II.---Item, quod prophetis non crediderint et eos interfecerint. 680
    Cap. III.---Ante predictum quod Dominum neque cognituri, neque intellecturi, neque recepturi essent. 681
    Cap. Iu.---Quod Scripturas sanctas intellecturi Iudei non essent, intelligi autem haberent in nouissimis temporibus postea quam Christus uenisset. 682
    Cap. u.---Nihil posse Iudeos intelligere de Scripturis, nisi prius perdiderint Christum. 683
    Cap. uI.---Quod Hierusalem perdituri essent, et terram quam acceperant relicturi. Ibid.
    Cap. uII. Item quod essent amissuri lumen Domini. Ibid.
    Cap. uIII. Quod circumcisio prima carnalis euacuata sit, et secunda spiritalis repromissa sit. 684
    Cap. IX. Quod lex prior, que per Moysen data est, cessatura esset. Ibid.
    Cap. X. Quod lex noua dari haberet. Ibid.
    Cap. XI. Quod dispositio alia et testamentum nouum dari haberet. 685
    Cap. XII. Quod baptisma uetus cessaret et nouum inciperet. Ibid.
    Cap. XIII. Quod iugum uetus euacuaretur, et iugum nouum daretur. 686
    Cap. XIu. Quod pastores ueteres cessaturi essent, et noui inciperent. Ibid.
    Cap. Xu. Quod domus et templum Dei Christus futurus esset, et cessaret templum uetus, et nouum inciperet. Ibid.
    Cap. XuI. Quod sacrificium uetus euacuaretur et nouum celebraretur. 687
    Cap. XuII. Quod sacerdotium uetus cessaret, et nouus sacerdos ueniret, qui in eternum futurus esset. Ibid.
    Cap. XuIII. Quod propheta alius sicut Moyses promissus sit, scilicet qui testamentum nouum daret, et qui magis audiri deberet. 688
    Cap. XIX. Quod duo populi predicti sint, maior et minor. id est uetus Iudeorum, et nouus qui esset ex nobis futurus. Ibid.
    Cap. XX. Quod Ecclesia, que prius sterilis fuerat, plures filios habitura esset ex gentibus, quam quot synagoga ante habuisset. Ibid.
    Cap. XXI. Quod Gentes magis in Christum crediture essent. 689
    Cap. XXII. Quod panem et calicem Christi et omnem gratiam eius amissuri essent Iudei, nos uero accepturi, et quod Christianorum nouum nomen benediceretur in terris. 693
    Cap. XXIII. Quod ad regnum celorum magis Gentes quam Iudei perueniant. 694
    Cap. XXIu. Quod solo hoc Iudei accipere ueniam possint delictorum suorum, si sanguinem Christi occisi baptismo eius abluerint, et in Ecclesiam transeuntes, preceptis eius obtemperarint. Ibid.

LIBER SECUNDUS.
    Caput primum. Christum primogenitum esse, et ipsum esse sapientiam Dei, per quem omnia facta sunt. 695
    Cap. II. Quod sapientia Dei Christus est, et de sacramento incarnationis eius et passionis et calicis et altaris, et Apostolorum qui missi predicauerunt. 697
    Cap. III. Quod Christus idem sit et Sermo Dei. 698
    Cap. Iu. Quod idem Christus idem sit manus et brachium Dei. Ibid.
    Cap. u. Quod idem Angelus et Deus. 699
    Cap. uI. Quod Deus Christus. 700
    Cap. uII. Quod Christus Deus uenturus esset illuminator et saluator generis humani. 702
    Cap. uIII. Quod cum a principio Filius Dei fuisset, generari denuo haberet secundum carnem. 703
    Cap. IX. Quod hoc futurum esset signum natiuitatis eius ut de uirgine nasceretur homo et Deus, hominis et Dei filius. 704
    Cap. X. Quod homo et Deus Christus ex utroque genere concretus, ut mediator esse inter nos et Patrem posset. Ibid.
    Cap. XI. Quod de semine Dauid secundum carnem nasci haberet. 705
     Cap. XII. Quod in Bethlehem nasceretur. 706
    Cap. XIII. Quod humilis in primo aduentu suo ueniret. 707
    Cap. XIu. Quod ipse sit iustus quem Iudei occisuri essent. 708
    Cap. Xu. Quod ipse dictus sit ouis et agnus, qui occidi haberet. Et de sacramento passionis. Ibid.
    Cap. XuI. Quod idem et lapis dictus sit. 710
    Cap. XuII. Quod deinde idem lapis mons fieret et impleret totam terram. 712
    Cap. XuIII. Quod in nouissimis temporibus idem mons manifestaretur, super quem Gentes uenirent, et in quem iusti ascenderent. Ibid.
    Cap. XIX. Quod ipse sit sponsus, Ecclesiam habens sponsam, de qua filii spiritaliter nascerentur. 713
    Cap. XX. Quod cruci illum fixuri essent Iudei. 714
    Cap. XXI. Quod in passione crucis et signo uirtus omnis sit et potestas. 715
    Cap. XXII. Quod in hoc signo crucis salus sit omnibus qui in frontibus notentur. 716
    Cap. XXIII. Quod medio die in passione eius tenebre future essent. Ibid.
    Cap. XXIu. Quod a morte non uinceretur, nec apud inferos remansurus esset. Ibid.
    Cap. XXu. Quod ab inferis tertio die resurgeret. 717
    Cap. XXuI. Quod cum resurrexisset, acciperet a Patre omnem potestatem, et potestas eius eterna sit. Ibid.
    Cap. XXuII. Quod perueniri non possit ad Deum Patrem nisi per Filium eius, Iesum Christum. 718
    Cap. XXuIII. Quod ipse iudex uenturus sit. 719
    Cap. XXIX. Quod ipse sit rex in eternum regnaturus. 720
    Cap. XXX. Quod ipse sit et iudex ex rex. 722
    LIBER TERTIUS. 723
    Caput primum. De bono operis et misericordie. Ibid.
    Cap. II. In opere et eleemosynis, etiamsi per mediocritatem minus fiat, ipsam uoluntatem satis esse. 732
    Cap. III. Agapem et dilectionem fraternam religiose et firmiter exercendam. 733
    Cap. Iu. In nullo gloriandum, quando nostrum nichil sit. 734
    Cap. u. Humilitatem et quietem in omnibus tenendam. 736
    Cap. uI. Bonos quosque et iustos plus laborare, sed tolerare debere, quia probantur. Ibid.
    Cap. uII. Non contristandum Spiritum sanctum quem accepimus. 736
    Cap. uIII. Iracundiam uincendam esse, ne cogat delinquere. 737
    Cap. IX. Inuicem se fratres sustinere debere. Ibid.
    Cap. X. In Deum solum fidendum, et in ipso gloriandum. Ibid.
    Cap. XI. Eum qui fidem consecutus est, exposito priore homine, celestia tantum et spiritalia cogitare debere nec attendere ad seculum, cui iam renuntiauit. 738
    Cap. XII. Non iurandum 741
    Cap. XIII. Non maledicendum. Ibid.
    Cap. XIu. Numquam mussitandum, sed circa omnia que accidunt benedicendum Deum. 742
    Cap. Xu. Ad hoc tentari homines a Deo ut probentur. Ibid.
    Cap. XuI. De bono martyrii. 743
    Cap. XuII. Minora esse que in seculo patimur quam sit premium quod promissum est. 745
    Cap. XuIII. Dilectioni Dei ac Christi nichil preponendum. 746
    Cap. XIX. uoluntati, non nostre, sed Dei, obtemperandum. Ibid.
    Cap. XX. Fundamentum et firmamentum spei et fidei esse timorem 747
    Cap. XXI. Non temere de altero iudicandum. 750
    Cap. XXII. Accepta iniuria, remittendum et ignoscendum. Ibid.
    Cap. XXIII. uicem malis non reddendam. Ibid.
    Cap. XXIu. Non posse ad Patrem perueniri nisi per Christum. Ibid.
    Cap. XXu. Ad regnum Dei, nisi baptizatus et renatus quis fuerit, peruenire non posse. Ibid.
    Cap. XXuI. Parum esse baptizari et Eucaristiam accipere, nisi quis factis et opere proficiat. 751
    Cap. XXuII. Baptizatum quoque gratiam perdere quam consecutus sit, nisi innocentiam seruet. Ibid.
    Cap. XXuIII. Non posse in Ecclesia remitti ei qui in Deum deliquerit. Ibid.
    Cap. XXIX. De odio nominis ante predictum. 752
    Cap. XXX. Quod quis Deo uouerit, cito reddendum. Ibid.
    Cap. XXXI. Eum qui non crediderit iam iudicatum esse. 753
     Cap. XXXII. De bono uirginitatis et continentie. 753
    Cap. XXXIII. Nihil Patrem iudicare, sed Filium, et Patrem ab eo non honorificari a quo non honorificetur Filius. 754
    Cap. XXXIu. Fidelem gentiliter uiuere non oportere. 755
    Cap. XXXu. Deum ad hoc patientem esse, ut nos peniteat peccati nostri et reformemur. Ibid.
    Cap. XXXuI. Mulierem ornari seculariter non debere. Ibid.
    Cap. XXXuII. Fidelem non oportere ob alia delicta nisi ob nomen solum puniri. 756
    Cap. XXXuIII. Seruum Dei innocentem esse debere, ne incidat in penam secularem. Ibid.
    Cap. XXXIX. Datum nobis esse exemplum uiuendi in Christo. Ibid.
    Cap. XL. Non iactanter nec tumultuose operandum. 757
    Cap. XLI. Inepte et scurriliter non loquendum. Ibid.
    Cap. XLII. Fidem in totum prodesse, et tantum nos posse quantum credimus. Ibid.
    Cap. XLIII. Posse eum statim consequi qui uere crediderit. 758
    Cap. XLIu. Fideles inter se disceptantes non debere gentilem iudicem experiri. Ibid.
    Cap. XLu. Spem futurorum esse, et ideo fidem circa ea que promissa sunt patientem esse debere. Ibid.
    Cap. XLuI. Mulierem in ecclesia tacere debere. Ibid.
    Cap. XLuII. Delicto et merito nostro fieri ut laboremus, nec Dei opem in omnibus sentiamus. 759
    Cap. XLuIII. Non fenerandum. Ibid.
    Cap. XLIX. Inimicos quoque diligendos. Ibid.
    Cap. L. Sacramentum fidei non esse profanandum. 760
    Cap. LI. Quod nemo in opere suo extolli debeat. Ibid.
    Cap. LII. Credendi uel non credendi libertatem in arbitrio positam. Ibid.
    Cap. LIII. Dei arcana perspici non posse, et idcirco fidem nostram simplicem esse debere. Ibid.
    Cap. LIu. Neminem sine sorde et sine peccato esse. 761
    Cap. Lu. Non hominibus, sed Deo, placendum. Ibid.
    Cap. LuI. Deum nichil latere ex his que geruntur. Ibid.
    Cap. LuII. Fidelem emendari et reseruari. 762
    Cap. LuIII. Neminem contristari morte debere, cum sit in uiuendo labor et periculum, in moriendo pax et resurgendi securitas. Ibid.
    Cap. LIX. De idolis que gentiles deos putant. 763
    Cap. LX. Ciborum nimiam concupiscentiam non appetendam. 766
    Cap. LXI. Possidendi concupiscentiam et pecuniam non appetendam. Ibid.
    Cap. LXII. Matrimonium cum gentilibus non iungendum. 767
    Cap. LXIII. Graue delictum esse fornicationis. 768
    Cap. LXIu. Que sint carnalia que mortem pariant, et que spiritalia que ad uitam ducant. Ibid.
    Cap. LXu. Omnia delicta in Baptismo deponi. 769
    Cap. LXuI. Disciplinam Dei in ecclesiasticis preceptis obseruandam. Ibid.
    Cap. LXuII. Predictum quod disciplinam sanam aspernaturi essent. Ibid.
    Cap. LXuIII. Recedendum ab eo qui inordinate et contra disciplinam uiuat. 770
    Cap. LXIX. Non in sapientia mundi nec in eloquentia esse regnum Dei, sed in fide crucis et uirtute conuersationis. Ibid.
    Cap. LXX. Parentibus obsequendum. Ibid.
    Cap. LXXI. Patres quoque asperos circa filios esse non oportet 771
    Cap. LXXII. Seruos, cum crediderint, plus dominis carnalibus seruire debere. Ibid.
    Cap. LXXIII. Item dominos mitiores esse debere. Ibid.
    Cap. LXXIu. uiduas probatas quasque honorandas. Ibid.
    Cap. LXXu. Suorum, et maxime fidelium, curam plus unumquemque habere debere. Ibid.
    Cap. LXXuI. Maiorem natu non temere accusandum. Ibid.
    Cap. LXXuII. Peccantem publice obiurgandum. 772
    Cap. LXXuIII. Cum hereticis non loquendum. Ibid.
    Cap. LXXIX. Innocentiam fidenter petere et impetrare. Ibid.
    Cap. LXXX. Nihil licere diabolo in hominem, nisi Deus permiserit. Ibid.
    Cap. LXXXI. Mercedem mercenario cito reddendam. Ibid.
    Cap. LXXXII. Non augurandum. Ibid.
    Cap. LXXXIII. Cirrum in capite non habendum. 773
    Cap. LXXXIu. Non uellendum. Ibid.
    Cap. LXXXu. Surgendum cum episcopus aut presbyter ueniat. Ibid.
     Cap. LXXXuI. Schisma non faciendum, etiamsi in una fide et in eadem traditione permaneat qui recedit. 773
    Cap. LXXXuII. Fideles simplices cum prudentia esse debere. Ibid.
    Cap. LXXXuIII. Fratrem non circumueniendum. Ibid.
    Cap. LXXXIX. Subito uenire finem mundi. 774
    Cap. XC. Uxorem a uiro non recedere, aut si recesserit, innuptam manere. Ibid.
    Cap. XCI. Tantum unumquemque tentari quantum potest sustinere. Ibid.
    Cap. XCII. Non quicquid licet esse faciendum. Ibid.
    Cap. XCIII. Predictum quod hereses future essent. Ibid.
    Cap. XCIu. Cum timore et honore Eucaristiam accipiendam. Ibid.
    Cap. XCu. Bonis conuiuendum, malos autem uitandos. 775
    Cap. XCuI. Factis, non uerbis, operandum. Ibid.
    Cap. XCuII. Ad fidem et ad consecutionem properandum esse. Ibid.
    Cap. XCuIII. Catecuminum peccare iam non debere. 776
    Cap. XCIX. Iudicium secundum tempora futurum, equitatis ante Legem, uel Legis post Moysen. Ibid.
    Cap. C. Gratiam Dei gratuitam esse debere. Ibid.
    Cap. CI. Spiritum sanctum in igne frequenter apparuisse. Ibid.
    Cap. CII. Correptionem bonos quoque libenter audire debere. Ibid.
    Cap. CIII. A multiloquentia temperandum. 777
    Cap. CIu. Non mentiendum Ibid.
    Cap. Cu. Frequenter emendandos qui delinquunt in domestico ministerio. Ibid.
    Cap. CuI. Iniuria accepta patientiam tenendam, et ultionem Deo relinquendam. Ibid.
    Cap. CuII. Non detrahendum. Ibid.
    Cap. CuIII. Non esse proximo insidiandum. Ibid.
    Cap. CIX. Infirmos uisitandos. Ibid.
    Cap. CX. Susurrones maledictos esse. Ibid.
    Cap. CXI. Sacrificia malorum acceptabilia non esse. 778
    Cap. CXII. Grauius iudicari de his qui in seculo plus habuerint potestatis. Ibid.
    Cap. CXIII. uiduas et pupillos protegi oportere. Ibid.
    Cap. CXIu. Dum in carne est, quis exomologesin tacere debere. Ibid.
    Cap. CXu. Adulationem perniciosam esse. Ibid.
    Cap. CXuI. Plus ab eo diligi Deum cui in Baptismo plura peccata dimittuntur. Ibid.
    Cap. CXuII. Fortem congressionem esse aduersus diabolum, et ideo fortiter nos stare debere, ut possimus uincere. 779
    Cap. CXuIII. De antichristo, quod in homine ueniat. Ibid.
    Cap. CXIX. Graue fuisse iugum Legis quod a nobis abiectum est, et leue esse iugum Domini quod a nobis susceptum est. 780
    CXX. Orationibus insistendum. Ibid.
    LIBER DE SPECTACULIS.---Agit primum auctor aduersus illos qui spectacula gentilium publica Scripturarum auctoritate uindicare nitebantur, et quamquam nusquam disertis Scripture uerbis prohibita sint, damnata tamen idololatrie interdicto hinc probat, quod nullum non spectaculi genus idolis consecratum sit. Deinde, per singula ludorum genera, que sint in spectando pericula, paulo latius quam Epistola secunda ad Donatum prosequitur, et presertim eorum quibus »obscenitatis, inquit, magisterium traditur simulacris libidinis.« Postremo spectacula christiano homine digna, quibus merito oblectare se debeat, paucis recenset. Imitatus haud dubie librum Tertulliani de Spectaculis, quem alicubi et grece et latine se scripsisse ille indicat, tam refertum iis omnibus que ad hoc institutum faciunt, ut commentarii loco esse possit dum de spectaculorum diuersitate agendum est. 779
    LIBER DE LAUDE MARTYRII.---Laudem martyrii sublimi dicendi genere prosequitur, tria potissimum toto libro late pertractans: quid nempe sit, quantum sit, et cui rei prosit. Pulchris interim similitudinibus et argumento a quotidianis funeribus sumpto, ad mortem pro Christo lubenter obeundam hortatur. Iam inter uirtutes martyrii enumerat, quod uniuersi doloris expertes martyres Domini propitiatio coronet, ita ut in eos non competat illud Christi, usque quadrantem ultimum reddere. Premii uero loco proponit, tum a gehenne metu securitatem, tum uite eterne consecutionem, paucis petico quodam more utraque describens, deinde quod quibusdam sit corone loco martyrium, aliis qui sanguine suo lauantur peccatorum redemptio. Postremo, ubi Scripturis aliquot ad confessionem nominis Christi, eos animauit, ut sui memores sint rogat, cum in eis Dominus martyrium ceperit honorare, utpote quibus petentibus non  negare credatur Dominus. 787
    AD GENUINA S. CYPRIANI OPERA APPENDICES.
    Prolegomena de scriptis sancti Cypriani operibus dubiis, deperditis, atque eidem suppositis, auct. D. Lumper. 803
    Articulus primus.---Diui Cypriani opera dubia. Ibid.
    Articulus II.---Diuo Cypriano supposita opera. 811
    Articulus III.---De quibusdam S. Cypriani operibus deperditis. 817
    APPENDIX PRIMA.---OPUSCULA DUBIA. 819
    Liber de Disciplina et Bono pudicitie. Epistola ignoti auctoris. Ibid.
    Monitum de paulo infra reiecta exhortatione ad penitentiam. 821
    APPENDIX SECUNDA.---OPUSCULA SUPPOSITA. 827
    Liber de Aleatoribus. Tractatus perperam Cypriano adscriptus. Ibid.
    De Singularitate Clericorum. Tractatus Cypriano perperam adscriptus, necnon Augustino et Origeni iuxta quosdam. 835
    De duodecim Abusionibus seculi. Tractatus perperam Cypriano et Augustino adscriptus. 869
    Liber de duplici Martyrio. 881
    Oratio Cypriani Antiocheni pro martyribus. 905
    Oratio Cypriani Antiocheni quam sub die passionis sue dixit. Ibid.
    De montibus Sina et Sion. Tractatus ignoti auctoris aduersus Iudeos. 909
    Tractatus aduersus Iudeos, qui insecuti sunt Dominum nostrum Iesum Christum, incerto auctore. 919
    Cena, Cypriano falso inscripta. 925
    De reuelatione capitis Beati Ioannis Baptiste. 931
    De Pascha computus. 937
    APPENDIX TERTIA. 973
    Dissertatio de Cypriani libris ad Demetrianum, et de Idolorum uanitate. Ibid.
    Caput primum.---De libro ad Demetrianum. Ibid.
    Articulus primus.---Analysis huius libri. Ibid.
    Art. II.---Ostenditur Cyprianum Carthaginis episcopum et martyrem esse uerum huius libri parentem; quis ille, et utrum primus in Africa martyr fuerit. 976
    Art. III.---De huius libri titulo, et utrum contra solum Demetrianum scriptus sit. 978
    Art. Iu.---Quis fuerit Demetrianus, ad quem hic liber directus fuit, an proconsul aut inferioris ordinis iudex. 979
    Art. u.---Quibus rationibus Cyprianus ad hunc librum scribendum et diuulgandum compulsus sit. 981
    Caput II.---De huius libri argumento, etate, codicibus manuscriptis, editionibus et quorumdam notis. 983
    Articulus primus.---De huius lucubrationis argumento, et utrum Cyprianus suscepeto uindicis Christiane religionis officio non plene, sicut contendit Lactantius, satisfecerit. 984
    Art. II.---De libri huius etate. 986
    Art. III.---De libri huius codicibus manuscriptis. 987
    Art. Iu.---De libri huius editionibus. 988
    Art. u.---De uariis in hunc librum annotationibus. 989
    Caput III.---Noue in hunc librum obseruationes. 991
    Articulus primus.---De sacre Scripture auctoritate, et quibusdam illius locis. Ibid.
    Art. II.---Quomodo Cyprianus Deum existere demonstret ex recta humani corporis statura, ex solis et aliarum rerum creatione, atque ex publica demonum, a Christianis ex obsessis corporibus eiectorum, confessione. 992
    Art. III.---Credendum Christo, qui sanguinis pretio hominem sacro baptismate regenerat, de duplici mortis illius signo; de penitentia, ac quo sensu nemini, hanc uitam agenti, sera esse dicatur. 995
    Art. Iu.---Utrum Cyprianus ignes purgatorios negauerit, quam diserte asserat eternas fore penas damnatorum, quorum breuis oculorum fructus perpetua uisione pensabitur, ac quam uariis et horrendis cruciatibus Christiani ab his excarnificati fuerint. 996
    Art. u.---Quanta iniquitate ethnici condemnauerint Christianos, nec defensos, nec auditos; quam mirabilis  fuerit eorum, quorum numerus semper augebatur, patientia, et quos Deus ultus est ruinis Regum, iacturis opum, dispendio militum, ac diminutione castrorum. 998
    Caput Iu.---Expenduntur Cypriani argumenta, quibus Demetrianum aliosque gentiles refellit, qui Christianos publicarum belli, famis, et pestis calamitatum, causam esse criminabantur. 1000
    Articulus primus.---Primum Cypriani argumentum ex mundi senio desumptum examinatur. Ibid.
    Art. II.---Quam luculenter Cyprianus demonstret publicas calamitates non ideo accidisse, quia Christiani uerum Deum uenerabantur, sed quia ethnici falsos colebant deos, et aliorum grauissimorum criminum rei erant, ubi de seruorum penis. 1001
    Art. III.---Quando Cyprianus probauerit neutiquam Christianos, sed Gentiles bellorum fuisse causam. 1004
    Art. Iu.---Qua ratione Cyprianus ostendat non Christianos, sed Gentiles sterilitatis et famis esse causam. 1005
    Art. u.---Tantum abesse ut ethnici Deum, eorum criminibus offensum, curauerint pestis tempore placare, quin potius illum grauioribus flagitiis irritauerint. 1006
    Art. uI.---Quanta misericordie opera Christiani exhibuerint quibuslibet peste infectis morientibus ac mortuis. 1008
    Art. uII.---Cur Christiani, plane innocentes, iisdem publicis calamitatibus, ac scelerati Gentiles affligebantur. 1009
    Caput u.---De Cypriani libro de Idolorum uanitate. 1011
    Articulus primus.---Analysis huius libri. Ibid.
    Art. II.---De huius libri auctore, titulo, integritate, argumento; et cur aliquando epistole nomine inscribatur. 1013
    Art. III.---Quo tempore, et quam festinanter hic liber a Cypriano scriptus fuerit. 1016
    Art. Iu.---De huius libri manuscriptis et editis codicibus ac uariorum in illum notis. 1017
    Caput uI.---Noue in hunc librum obseruationes. 1019
    Articulus primus.---De iis que Cyprianus ex Tertulliano et Minucio Felice excerpsit, ac quomodo duobus aliis in libris ea sacre Scripture testimoniis probauerit, que in isto de Iudeis, Christianis, et Christo Domino breuiter enarrat. Ibid.
    Art. II.---Quam luculenter Cyprianus asserat orthodoxum de suprema Christi diuinitate, et sanctissime Trinitatis mysterio documentum. 1020
    Art. III.---De Christo homine, ac quo sensu dici potuerit: Spiritus sanctus carne induitur. 1022
    Art. Iu.---De idololatrie origine, et ridiculis quibusdam Romanorum diis, in dubio aut noto huius libri fragmento notatis, ac de crudeli consulum romanorum initio. 1024
    Sancti Cypriani carmen ad Felicem de resurrectione mortuorum. 1025
    Obseruatio preuia D. Edm. Martene. Ibid,
    Carmen. 1027
    APPENDIX QUARTA. 1033
    Oxoniensis editionis selecte in Cyprianum note. Ibid.
    Epistole. Ibid.
    Ad Donatum liber de Gratia Dei. 1086
    De Idolorum uanitate liber. 1091
    Testimoniorum ad Quirinum aduersus Iudeos prefatio in duos libros priores. 1094
    Testimoniorum liber primus. 1095
    Testimoniorum liber secundus. 1098
    Testimoniorum liber tertius. 1103
    De Habitu uirginum. 1110
    De Unitate Ecclesie liber. 1113
    De Lapsis. 1116
    De Oratione Dominica. 1123
    De Mortalitate. 1126
    De Exhortatione martyrii. 1128
    Ios. Mart. Routhii selecte in quosdam Cypriani libros note. 1149
    Appendicis prime continuatio. Exhortatio ad penitentiam cum dissertatione Ioh. Trombellii. 1153
    Index rerum. 1189




FINIS TOMI QUARTI.
